ROMA  - Scoperta una mutazione che accelera la demenza senile: raddoppia il volume di materia cerebrale perso e la velocità con cui questa perdita avviene. La mutazione, chiamata TREM2, accelera l'esordio dei sintomi della demenza senile, facendo comparire la malattia tre anni prima di quanto atteso. E' quanto emerge da uno studio pubblicato sul New England Journal of Medicine e condotto da Paul Thompson dell'Università della California Meridionale. Presente nel Dna di circa l'1% della popolazione, la mutazione TREM2 è stata di recente riconosciuta come un fattore di rischio per l'Alzheimer. Può aumentare le probabilità di ammalarsi di circa quattro volte. Quello che ancora non si conosceva a fondo era l'impatto della sua presenza sul decorso della malattia. Gli esperti Usa hanno scoperto che TREM2 fa da acceleratore alla malattia rendendo molto più rapido il processo di perdita di tessuto cerebrale, specie in regioni chiave per la memoria, ippocampo e lobo temporale. I neurologi hanno studiato il cervello di 478 adulti, di età media di 76 anni. Fra loro 283 maschi e 195 femmine; 100 partecipanti erano ammalati di Alzheimer, 221 presentavano i segni di lieve declino cognitivo, 157 erano sani. E' emerso che i portatori della mutazione avevano una perdita di massa cerebrale dall'1,3% al 3,3% maggiore dei non portatori, e che questa perdita era avvenuta il doppio più rapidamente. Argomenti cervello 
E’ finito alle 23.35, con l’irruzione delle "teste di cuoio" del Nocs, il giorno da cani di Pietro S. e di un quartiere sotto assedio dalle due del pomeriggio, lo spicchio di città attraversato da via Pizzardi, vicino all’ospedale Sant’Orsola. I poliziotti addestrati per operazioni ad altissimo rischio sono entrati nell’appartamento del 40enne, che si era barricato in caso minacciando di far saltare tutto con il gas dopo aver gettato dal balcone una sedia, una poltrona, un pentola e una manciata di petardi, con i botti scambiati per colpi di pistola. Aveva un coltello. Ma era solo contro sei, stanco, sfibrato. E sembra non ci siano stati particolari problemi. L'operazione si è conclusa in cinque minuti. Portato fuori - "con le mani fasciate", dice chi lo ha intravisto - l’uomo è stato fatto stendere su una barella, sedato con i farmaci e caricato sull’ambulanza piazzata davanti al portone. "E’ andato tutto bene", tira un sospiro di sollievo il questore Vincenzo Stingone, che ha seguito in diretta il blitz, ringrazia il personale e sottolinea che "i Nocs sono stati chiamati anche a tutela della sua incolumità". [[ge:rep-locali:rep-bologna:68773282]] Per tutto il pomeriggio i funzionari della questura, parlandogli dal pianerottolo, avevano tentato di convincere il quarantenne a uscire e consegnarsi senza opporre resistenza. Lui aveva minacciato: "Chiamo i miei amici di Forza Nuova e scateno la guerra", inneggiando alla monarchia, una delle sue fissazioni, simboleggiata dal tricolore che da tempo sventola fuori dalla sua abitazione. Neppure i genitori, il padre avvocato e la mamma farmacista, in lacrime, erano riusciti a sbloccare la situazione. Ed era stato inutile anche far arrivare alla palazzina, per negoziare, uno dei leader bolognesi di Forza Nuova. Nemmeno l’ultrà di destra ha indotto l’amico a consegnarsi. Repubblica Bologna su Facebook e Twitter Poi il buio ha avvolto il quartiere, scenografia da film e concretissimi timori. I condomini, sgomberati appena era scattato l’allarme, sono rimasti per strada in attesa dell’epilogo. Poliziotti, carabinieri e vigili urbani, alle 21, hanno allargato l’area off limits a macchine e pedoni. Con blindati e camionette è stato creato un cordone di protezione. Alle 23 i vigili del fuoco hanno srotolato le manichette delle autobotti e preparato gli autorespiratori e gli estintori. Mezz’ora dopo, il blitz dei Nocs. Argomenti nocs bologna 
None Leggi i commenti I commenti dei lettori 
Montepaschi Siena – Galatasaray Istanbul 75-84  (16-20, 17-31, 19-12, 23-21) La Montepaschi non riesce a portare a casa la vittoria nell’esordio “fiorentino” di Eurolega davanti alla corazzata Galatasaray dell’ex coach Ataman. Inizio equilibrato con Green che trova subito la via del canestro. Dall’altra parte però Erceg e Arroyo sono mortiferi nel tiro dalla lunga. Così il Galatasaray fa il primo breack per il 13 a 7 e poi il 17 a 11. Siena ha poca circolazione di palla e cozza contro il muro dei turchi. Molte distrazioni da entrambe le parti e Green con una triplona sulla sirena riduce il passivo a 4 punti, 16-20, dopo i primi dieci minuti. Purtroppo per la Montepaschi il Galatasaray sembra in serata di grazia con percentuali da urlo. L’ultimo ad iscriversi al club è l’ex Domercant che sforacchia la retina con facilità disarmante. Per dare un’idea, la percentuale da 3 del primo tempo della squadra di Ataman è stata di 9 su 14 tentativi. Si arriva all’intervallo lungo con un passivo pesante per Siena, 33-51. La Montepaschi esce dallo spogliatoio con un piglio diverso. Trova un parziale di 8 a 0 imprecando per due liberi sbagliati da Hackett che pure sembra prendersi la squadra sulle spalle. Siena sembra poter rientrare ma Gordon punisce ancora le titubanze difensive della Mens Sana che peraltro sconta anche la serata negativa di Carter e English al tiro. La stazza del Galatasaray fa il resto conquistando molti rimbalzi. Siena riduce lo svantaggio ma non come sperato dopo la fiammata iniziale e 11 punti dividono ancora le due squadre all’ultima interruzione. La difesa dei biancoverdi sembra comunque più intensa ma nonostante gli sforzi ed un Hackett stratosferico (alla fine 26 punti, 5 rimbalzi e 3 assist) non riesce mai ad avvicinarsi a sufficienza. Troppo esperti gli ospiti, con un play come Arroyo, con anni di Nba alle spalle, per perdere il controllo della gara. Il portoricano chiuderà con 21 punti , ben supportato da Domercant (11 e 3/3 da 3) e Gordon (18 e 4 bombe). La partita si chiude con gli applausi scroscianti ma amarai per Hackett, fuori per 5 falli  a pochi secondi dalla fine. Con lui gli ultimi ad arrendersi sono Ress, Green e Viggiano, autori di un quarto di grande sostanza. Le note positive sono per gli oltre 5000 spettatori del Mandela che hanno sostenuto la squadra con convinzione. Considerando poi che il Galatasaray è uno dei candidati alle Final Four non c’è da essere troppo pessimisti. Montepaschi : Hackett (26), Green (14), Viggiano (10) Galatasaray : Arroyo (21), Gordon (18), Erceg (15), Domercant (11). 
FIRENZE – Siena inizia col piede sbagliato l’avventura in Eurolega cedendo per 84-75 al Galatasaray. Emigrata a Firenze per rispondere ai requisiti di capienza dell’impianto richiesti dalla FIBA, la squadra campione d’Italia non è riuscita a sfruttare nel migliore dei modi l’atmosfera di un Mandela Forum gremito (oltre 5.300 gli spettatori). Il Galatasaray dell’ex coach senese Ataman ha condotto dall’inizio alla fine, trascinata da un ottimo Arroyo (21 punti e 4 assist), senza mai tremare. UNA GARA TUTTA IN SALITA – I turchi hanno dato subito un’impronta precisa al match grazie alla precisione dalla distanza di Erceg e Arroyo. La Montepaschi è scivolata sotto di 10 punti nel primo periodo e poi di 18 (51-33) all’intervallo, complice l’ottima percentuale ( 64%) da 3 punti degli ospiti. A SIENA NON BASTA HACKETT – Siena ha tentato il tutto per tutto piazzando un parziale di 8-0 in 2’ (41-51) al rientro dagli spogliatoi ma il Galatasaray è scappato di nuovo (+16), preso per mano da Domercant e Gordon. Siena si è aggrappata a Hackett (26 punti alla fine), per risalire fino al -7 a 1′ dal termine. Ma i turchi hanno gestito senza più rischiare nulla. EUROCUP: CADONO ROMA E VARESE, OK SASSARI E CANTU’ – Serata in chiaroscuro anche per le quattro italiane impegnate in Eurocup. Hanno perso Roma, sorpresa in casa dai francesi del Gravelines per 69-75 (13-23, 33-42, 51, 62), e Varese, sconfitta in rimonta in Slovenia dall’Olimpija Lubiana per 67-59 (16-18, 30-34, 46-48). Le note liete arrivano da Sassari, passata in Germania contro l’Oldenburg per 96-77 (17-33, 30-55, 53-76) grazie ad un ottimo Caleb Green (25 punti), e da Cantù che ha piegato di misura per 88-86 (8-16, 32-39, 61-59) i tedeschi dell’Artland Dragons. SIENA-GALATASARAY 75-84 (16-20, 33-51, 52-63) Siena : Viggiano 10, Hunter 6, Cournooh 2, Rochestie 3, Carter, Ress 6, Ortner, Nelson 6, Udom ne, Hackett 26, English 2, Green 14. All.: Crespi. Galatasaray : Erceg 15, Gordon 18, Markoishvili 2, Jawai, Akyol 3 Aldemir 8, Macvan, Arroyo 21, Guler, Arslan, Dudley 6, Domercant 11. All.: Ataman Arbitri : Arteaga (Spa), Zamojski (Pol), Zashchuk (Ucr) Note – Tiri liberi: Siena 3/5, Galatasaray 14/17. Tiri da tre: Siena 10/25, Galatasaray 12/22. Rimbalzi: Siena 36, Galatasaray 34. Argomenti basket basket eurolega montepaschi siena Leggi i commenti I commenti dei lettori 
Fa "pena" vedere i ragazzi di oggi andare in giro "perennemente" con le cuffie nelle orecchie. Perchè non capiscono l'importanza anche del silenzio nelle loro vite. Sono parole accorate e preoccupate quelle del cardinale Carlo Caffarra, arcivescovo di Bologna, pronunciate nella Basilica di San Luca incontrando i giovani della diocesi bolognese per il tradizionale appuntamento di inizio dell'anno pastorale. A conclusione dell'anno della Fede, Caffarra ha in programma una serie di incontri con i giovani, nell'ambito dei "Mercoledì della fede", e la catechesi di questo martedì sera è stata sul tema: "L'incontro con Cristo che cambia la vita". Caffarra, dunque, si raccomanda: "Abbiate una coscienza vigile - dice ai giovani - Gesù di solito entra in punta di piedi. Sappiate, cosa oggi assai difficile, avere momenti di silenzio nella vostra vita". E afferma: "Quando vedo ragazzi e ragazze che girano avendo nelle orecchie perennemente gli auricolari dell'Iphone, per sentire musiche o altro, che pena! E dico: Ma quando potranno essere un po' soli?". Repubblica Bologna su Facebook e Twitter Il cardinale avverte i giovani anche di non illudersi, perchè "l'agriturismo spirituale non serve. Cioè: passare un giorno o due in qualche convento" non ha effetto. "E' la vostra vita quotidiana il luogo dell'incontro" con Cristo, spiega Caffarra. "E' per questo che Agostino scrive: Temo che il Signore passi e io non me ne accorga. E aggiunge, citando la conversione di San Paolo: E' assolutamente necessario che abbiate un sacerdote che vi guidi". Argomenti basilica san luca iphone carlo caffarra 
None Leggi i commenti I commenti dei lettori 
None Leggi i commenti I commenti dei lettori 
FIRENZE - Venerdì 25 ottobre a Firenze la quarta edizione della Stazione Leopolda comincerà "con una novità. Non l'assemblea in plenaria, ma cento tavoli in platea, con 10 sedie per ogni tavolo: discuteremo per un paio d'ore di singole questioni con parlamentari, membri del governo, esperti. Un moderatore-provocatore condurrà la discussione, seguita anche sui social network e alla fine il gruppo presenterà una cartella di proposte e idee specifiche sul singolo punto. Un confronto libero, assolutamente alla pari, tra chi è chiamato a decidere in Parlamento, nelle autonomie locali, nelle imprese e cittadini "normali" (non che i parlamentari siano anormali, s'intende) che interagiscono, propongono, criticano, sollecitano". L'annuncio lo dà Matteo Renzi sulla sua newsletter. Il sindaco di Firenze e candidato alle primarie Pd prosegue: "Sabato mattina invece riprenderà il format tradizionale. Quest'anno chiederemo ai partecipanti di scegliere un nome per il futuro, per il futuro dell'Italia e di una politica che ha bisogno di stare in mezzo alle persone, non chiusa nelle sale della rappresentanza. Gli interventi dureranno quattro minuti (il gong sarà impietoso) e saranno intervallati da alcuni momenti di approfondimento e dal richiamo a contributi video... speciali. Domenica chiuderemo alle 13 in punto, come sempre". Argomenti primarie pd leopolda matteo renzi Leggi i commenti I commenti dei lettori 

