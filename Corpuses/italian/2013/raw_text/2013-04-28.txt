None Leggi i commenti I commenti dei lettori 
Ampio spazio interno per passeggeri e bagagli, attenzione al comfort e sportività quanto basta. Queste le caratteristiche interne della nuova Lexus IS in vendita da questa estate, che le fanno aggiudicare la "nomination" come vettura più spaziosa della categoria. LE IMMAGINI L'abitacolo è stato interamente riprogettato "intorno al guidatore", come specificano dalla casa: "La posizione di guida estremamente avvolgente è stata ispirata all'abitacolo della supercar Lexus LFA. Gli elementi in comune includono il volante rivestito in pelle traforata, l'innovativo contagiri mobile e il design sportivo del sedile, realizzato con il nuovo metodo di “schiumatura integrata” che evita il formarsi di qualsiasi tipo di pieghe sulla pelle del sedile, assicurando al tempo stesso un comfort eccellente ed una tenuta laterale senza precedenti". Ma le novità riguardano anche la strumentazione che è completamente integrata tra il volante con alette laterali e lo schermo touch centrale da 7 pollici dai quali è possibile gestire tutte le funzioni della vettura, dal sistema multimediale al climatizzatore. Spazio aumentato del 50% anche per i passeggeri dei sedili posteriori grazie all'incremento di 70 mm del passo che permette di sfruttare al meglio gli interni e rende più agevole l'ingresso e l'uscita.  Ultima nota la merita il bagagliaio, che riesce a contenere un volume fino a 450 litri. Il tutto realizzato con rifiniture morbide e materiali pregiati in pieno stile lussuoso che contraddistingue il marchio. Caratteristiche tecniche ed estetiche in questo articolo . (s.b.) 
MILANO - Massimiliano Allegri si gode la vittoria contro il Catania che permette al Milan di restare al terzo posto con un punto sulla Fiorentina, ma a tenere banco sono le voci sul futuro del tecnico dopo l'ennesima dichiarazione del presidente Berlusconi. "Era da due-tre settimane che non si parlava del mio futuro e i risultati stentavano ad arrivare. In questi giorni se ne e' riparlato ed e' andata bene. Speriamo che queste discussioni portino ancora fortuna e che continuino sino al termine della stagione. Non commento mai, comunque, quello che dice il presidente e cio' che viene scritto sui giornali. Il mio futuro? Ringrazio i tifosi per l'affetto che anche questa sera hanno mostrato nei miei confronti e Balotelli per le belle parole sul mio operato. Io, pero', al momento, sono concentrato esclusivamente sull'obiettivo Champions League e sul continuare a far crescere e a far migliorare i giovani della nostra rosa. La squadra e' giovane, commette alcuni errori, ma merita di raggiungere il traguardo Champions. I numeri del bilancio del Milan, diffusi in settimana da Galliani, danno sostanza alle mie parole e al mio lavoro". ALLEGRI DIFENDE BALOTELLI - Poi il tecnico si concentra sulla gara. "Adesso dobbiamo mantenere alta la concentrazione per conservare il terzo posto in classifica e qualificarci per la Champions League, un traguardo che, dopo l'avvio stentato, sembrava irraggiungibile a molti osservatori. Pazzini? Sono contento per la sua prestazione e in generale per la buona prova di tutta la squadra. Gia' nella prima mezzora, se non avessimo sbagliato in diverse occasioni l'ultimo passaggio, potevamo andare in vantaggio e giocare un'altra gara. Giampaolo e' straordinario. Ha una lettura del gioco che possiedono in pochi, ovvero solo quelli che una volta erano chiamati attaccanti da area di rigore". Poi il tecnico difende Balotelli. "Quando dice che prende troppi colpi e che non viene tutelato ha ragione. Sta giocando a grandi livelli e, per il futuro, puo' anche coesistere con Pazzini. Mario, infatti, ha le qualita' per giocare qualche metro piu' dietro, sfruttando cosi' le sue doti di rifinitore". GALLIANI NON SMENTISCE SU SEEDORF - Sul futuro del tecnico c'è l'ombra di Clarence Seedorf, nome uscito negli ultimi giorni e che Galliani smentisce. "Non parlo di Allegri - aveva detto prima del match -. Sono mesi che ne sento parlare ma per stasera basta. Seedorf? La passione del presidente per i suoi vecchi giocatori e' nota a tutti. Tutti quelli che hanno fatto grande la storia del Milan sono papabili, ma se ne parlerebbe solo dal momento in cui Allegri dovesse andar via. Non ho letto esternazioni o virgolettati di Berlusconi su Allegri. Anzi, li smentisco". BALOTELLI: 'ARBITRI INGIUSTI' - Sta dalla parte dell'allenatore Mario Balotelli. "Il presidente Berlusconi puo' dire quello che vuole. Allegri e' un grande allenatore, spero resti con noi il piu' possibile. E spero che andremo in Champions". Poi superMario si lamenta degli arbitri. "Gli arbitri non sono giusti con me - sottolinea -. Io prendo sempre cento falli e non mi vengono fischiati, se protesto invece vengo ammonito subito. Questo non e' corretto, mi hanno tolto una giornata di squalifica, perche' forse hanno capito che avevano sbagliato, ma cosi' non e' possibile giocare". Argomenti serie a milan ac massimiliano allegri mario balotelli Leggi i commenti I commenti dei lettori 
Sparatoria in serata a Incisa Valdarno. Due uomini hanno tentato di forzare un posto di blocco, al termine di un inseguimento iniziato a Reggello. C'è stata una sparatoria. Uno dei banditi è stato colpito alla spalla. Ora è ricoverato a Careggi, ma non sarebbe in pericolo di vita. Anche due agenti si sono dovuti far medicare, per le ferite riportate nell'urto dell'auto dei malviventi con la loro macchina che sbarrava la strada. Un’ora di terrore. Cominciata a Reggello, dove i carabinieri  sorprendono due persone a manomettere un bancomat. Cercano di fermarli. Ma  questi saltano in auto e scappano. Viene lanciato l’allarme e scatta  l’inseguimento, che finirà in modo violento a Incisa. Qui i carabinieri e la polizia  sono riusciti ad organizzare in fretta e furia un posto di blocco. I banditi in fuga non si fermano all'alt. La loro auto sperona una macchina della polizia. Due agenti escono malconci dallo scontro. Dalle prime informazioni,  hanno ferite lievi, niente di serio. Vengono esplosi colpi di arma da fuoco. Uno dei due banditi è colpito alla spalla. Viene arrestato e portato a Careggi. E' un cittadino romeno già noto alle forze dell'ordine. Sembra che non sia in pericolo di vita. Il suo complice fugge nei campi. Scatta la caccia all'uomo nella notte. 
MILANO - Rolando Maran elogia complessivamente la prova dei suoi e recrimina sull'azione che ha portato al 3-2 di Pazzini nella sconfitta del Catania contro il Milan: "Forse ci aspettavamo che loro gettassero via palla come avevamo fatto poco prima, se ci avessero fischiato fallo sicuramente su quell'azione non prendevamo gol", spiega il tecnico degli etnei. "Al di là della sofferenza nel primo tempo, nella ripresa eravamo in controllo e abbiamo preso il 2-2 e il 3-2 nel nostro momento migliore. Sarebbe stato un bel regalo per i ragazzi, però ho visto una squadra che si è giocata la gara come doveva giocarsela. Ci aspettavamo lo stesso atteggiamento dal Milan visto che tre minuti prima avevamo buttato via la palla, dobbiamo imparare a non aspettarci niente". Catania con troppe sconfitte fuori casa. "Abbiamo comunque eguagliato un record quest'anno, siamo una squadra che deve crescere come mentalità anche se a volte rischiamo qualcosa. Ogni tanto si può pagare questo atteggiamento. A inizio anno ci davano per retrocessi, alla fine la qualità comunque paga. Secondo me siamo stati un po' passivi nella prima parte della gara, non eravamo stati bravi nel palleggio, poi siamo stati nettamente migliori nella ripresa per cui il risultato dispiace. La conferma? Quando un presidente riconferma un allenatore è sempre motivo di soddisfazione". Argomenti serie a catania calcio rolando maran Leggi i commenti I commenti dei lettori 
ROMA - Il Paris Saint Germain non sbaglia neanche nella trasferta con l'Evian ed è sempre più vicino al titolo francese. Gli uomini di Ancelotti passano per 1-0 grazie ad una rete di Pastore al 50', rimandando il Marsiglia a -9 quando mancano soltanto 4 giornate al termine. Incontro nervoso, i parigini hanno chiuso il match in 9 uomini: espulsi Verratti e Beckham Si parla anche del possibile addio di Carlo Ancelotti, destinazione Real Madrid, ma uno dei possibili sostituti, Arsene Wenger, chiude la porta. "Ho sempre rispettato i contratti e non cambierò a questa età. Leggo molto poco quello che si dice di me. Sono concentrato sull'Arsenal, sul prossimo match e sulla prossima stagione". RISULTATI 34^ GIORNATA VENERDI' Lille          - Sochaux               3-3 SABATO Lorient        - Marsiglia             0-1 Ajaccio        - Montpellier           2-1 Bastia         - Tolosa                0-0 Bordeaux       - Reims                 0-0 Brest          - Rennes                0-2 Valenciennes   - Nancy                 0-0 DOMENICA Lione          - Saint-Etienne         1-1 Nizza          - Troyes                3-1 Evian TG       - Paris SG              0-1 Argomenti calcio francese paris saint germain javier pastore Leggi i commenti I commenti dei lettori 
Lunedì 29 aprile Corso Grosseto Lungo Stura Lazio Via Pietro Cossa Strada Aeroporto Corso Settembrini Martedì 30 aprile Corso Grosseto Lungo Stura Lazio Via Pietro Cossa Corso Ferrara Via Traves Mercoledì 1° maggio Nessun accertamento Giovedì 2 maggio Corso Grosseto Lungo Stura Lazio Via Pietro Cossa Corso Trapani Corso Peschiera Corso Orbassano Corso Tazzoli Corso Cosenza Corso Siracusa Corso Galileo Ferraris Corso Allamano Corso Salvemini Via Sansovino Strada Aeroporto Strada Pianezza Via Botticelli Corso Vercelli Corso Giulio Cesare Corso Romania Strada San Mauro Viale Agudio Via Zino Zini Via Pio VII Venerdì 3 maggio Corso Grosseto Lungo Stura Lazio Via Pietro Cossa Corso Orbassano Via Guido Reni Corso Tazzoli Corso Siracusa Corso Agnelli Via Sansovino Strada Aeroporto Strada Pianezza Via Botticelli Corso Vercelli Corso Giulio Cesare Corso Romania Strada San Mauro Lungo Dora Voghera Corso Novara Corso Traiano Via Onorato Vigliani Corso Settembrini Strada del Drosso Via Plava Via Biscaretti di Ruffia Sabato 4 maggio Corso Grosseto Lungo Stura Lazio Via Pietro Cossa Via Guido Reni Via Onorato Vigliani Domenica 5 maggio Nessun accertamento Si ricorda inoltre la postazione fissa di corso Regina Margherita n. 401/A 
Lunedì 29 aprile 14:00 Cafè Des Arts IMPROBABEL Erika Sollo voce, Michele Anelli contrabbasso 19:00 Piazza Vittorio Veneto Piccola Orchestra Fonomeccanica Camilla Santucci voce, Giulio Piola tromba, Alberto Zanetti banjo, Valerio Chiovarelli tuba, Gipo Di Napoli percussioni, Gianluigi Corvaglia sax soprano 19:30 La Drogheria Roberto Regis - Roberto Cecchetto duo Roberto Regis sax alto/sax soprano, Roberto Cecchetto chitarra elettrica Soundcheck aperto al pubblico 20:00 Società Canottieri Esperia I SET - Eric Legnini trio & Mauro Negri Mauro Negri clarinetto/sax alto, Eric Legnini pianoforte, Marco Micheli contrabbasso, Manhu Roche batteria Cena con prenotazione obbligatoria - menù alla carta dalle 20.00 alle 22.45 Secondo set aperto al pubblico a partire dalle ore 23.15 tel. 011 8196942 - info@quattrocon. it 20:00 Fringe Stage, Murazzi del Po lato destro NUMBERS Pasquale Calò sax alto, Paolo Porta sax tenore, Enrico Degani chitarra elettrica, Salvoandrea Lucifora trombone, Luca Curcio contrabbasso, Fiorenzo Bodrato contrabbasso, Donato Stolfi batteria 23:00 Music on the River, fiume Po Flavio Boltro solo tromba Flavio Boltro tromba 23:15 Fringe Stage, Murazzi del Po lato destro Alfredo Ponissi  -  Humberto Amésquita 5tet Alfredo Ponissi sax tenore, Humberto Amésquita trombone, Fabio Gorlier pianoforte, Michele Anelli contrabbasso, Emilio Bernè batteria 23:15 Società Canottieri Esperia II SET - Eric Legnini trio & Mauro Negri Mauro Negri clarinetto/sax alto, Eric Legnini pianoforte, Marco Micheli contrabbasso, Manhu Roche batteria 23:15 Caffè del Progresso Marco Piccirillo "SIX DIMENSIONS" Marco Piccirillo contrabbasso, Toti Canzoneri flauto/percussioni, Alessandro Chiappetta chitarra elettrica, Jacopo Albini sax tenore/sax soprano, Kamod Raj Palampuri tabla/voce, Mattia Barbieri batteria A seguire Jam Session 23:30 La Drogheria Roberto Regis - Roberto Cecchetto duo Roberto Regis sax alto/sax soprano, Roberto Cecchetto chitarra elettrica 23:55 Blah Blah Giampaolo Casati Brass Ensemble & Tineke Postma Giampaolo Casati tromba, Tineke Postma sax alto, Roberto Rossi trombone, Mirco Rubegni tromba, Alberto Prandina corno, Dario Duso tuba 23:55 LAB Kora Beat Cheikh Fall kora/voce, Gianni Denitto sax alto, Andrea Di Marco basso elettrico, Sam Mbaye batteria, Thiamass Thiam percussioni 23:55 Magazzino sul Po, Murazzi del Po lato sinistro Nguyên Lê-Maurizio Giammarco 4tet Nguyên Lê chitarra elettrica, Maurizio Giammarco sax tenore, Simone Bellavia basso elettrico, Gaetano Fasano batteria Esposizione Temporanea Collettivo ARTERIE dedicata al jazz e ai suoi massimi esponenti. 
MILANO - E' un Milan da "pazzi". I rossoneri ritrovano la vittoria dopo due pareggi e una sconfitta e si riprendono il terzo posto che per poche ore è stato nelle mani di una bella Fiorentina. A San Siro il posticipo della 34/a giornata regala emozioni a non finire con i padroni di casa che dominano sul piano del gioco, nonostante un Catania attento, fortunato e mai domo. Alla fine finisce 4-2 per i padroni di casa che ritrovano i gol di Balotelli, di Flamini e, soprattutto, di Pazzini. E' stata una partita strana. E non "strana" nel senso inteso dall'attaccante della Fiorentina, Giuseppe Rossi, che con un suo tweet ("Bella partita, ma strana") ha lanciato qualche dubbio sul finale di San Siro, ma surreale per quella che è la "cornice" di ciò che si è visto in campo. Con Allegri che pur vincendo resta in bilico nonostante i messaggi d'affetto della Curva Sud ("Più rispetto per il nostro mister"), con El Shaarawy che continua la propria astinenza dal gol e che al momento del cambio polemizza con la panchina, e con Balotelli che anche oggi si è beccato un cartellino giallo per proteste e in più occasioni ha polemizzato con gli avversari in campo, segno che la maturità tanto acclamata nelle prime settimane rossonere non si è ancora del tutto sviluppata. E' un finale di stagione, quindi, ad altissima tensione in casa Milan. I punti persi nei confronti del Napoli e l'avvicinarsi prepotente della Fiorentina hanno surriscaldato l'ambiente. Staremo a vedere se il tecnico sarà in grado di tenere i nervi dei suoi ben saldi. FLAMINI ALLONTANA LE PAURE - Ma veniamo alla partita. E' un Milan votato all'attacco quello del primo tempo favorito da un Catania rinunciatario e attendista. I rossoneri vanno più volte al tiro con Bolotelli e Montolivo senza, però, inquadrare la porta. Così alla mezz'ora, il Catania passa in vantaggio quasi a sorpresa con Legrottaglie che di testa anticipa tutti e approfitta nel migliore dei modi di una punizione da oltre 30 metri battuta da Lodi. Lo 0-1 scuote i rossoneri che tornano a premere sull'acceleratore, ma trovano sulla propria strada un ottimo Frison, all'esordio in A, che prima chiude lo specchio a Nocerino, poi Salva sulla linea su Flamini al termine di un batti e ribatti in area, quindi devia in angolo una punizione di Balotelli dal limite. E quando non ci arriva lui ci pensa la traversa a negare la gioia a Boateng e ai tifosi rossoneri. Allo scadere, però, Flamini allontana le paure sfruttando una bella sponda di Boateng su cross dalla destra di Abate. UNO-DUE PAZZINI - Nella ripresa il Milan preme meno sull'acceleratore, ma la sostanza non cambia: i rossoneri attaccano e il Catania segna. Lodi prima salva sulla linea su un colpo di testa di Boateng sugli sviluppi di un calcio d'angolo, poi è il solito Frison a negare il gol per due volte a El Shaarawy, quindi l'estremo rossazzurro chiude bene sul primo palo su un colpo di testa ravvicinato di Montolivo. Al 20', su una palla persa in avanti da De Sciglio il Catania va via in contropiede con Izco supportato da Barrientos e Bergessio. Il numero 9 argentino entra in area e con un pallonetto beffa Amelia in uscita. Allegri a questo punto si gioca la carta Pazzini e vince il match, perché il 'Pazzò in 2' ribalta la situazione con due gol molto simili: prima pareggia raccogliendo il pallone su una respinta corta di Frison su una gran conclusione di Balotelli dai 20 metri, poi firma il sorpasso appoggiando in rete un'altra respinta del numero uno ospite questa volta su tiro di El Shaarawy. In pieno recupero Izco atterra in area Balotelli e dal dischetto superMario spiazza l'ottimo Frison per il definitivo 4-2. MILAN-CATANIA 4-2 (1-1) MILAN (4-3-3): Amelia 5.5; Abate 6, Mexes 6, Bonera 6.5, De Sciglio 6; Flamini 6.5, Montolivo 6.5, Nocerino 6 (22'st Pazzini 7.5); Boateng 6.5 (43'st Niang sv), Balotelli 6, El Shaarawy 6 (36'st Muntari sv) In panchina: Gabriel, Petkovic, Antonini, Yepes, Zaccardo, Constant, Traore', Robinho. Allenatore: Allegri CATANIA (4-2-3-1): Frison 7; Izco 6, Legrottaglie 6.5, Rolin 6, Marchese 5.5; Lodi 5.5 (43'st Capuano sv), Almiron 6 (36'st Biagianti sv); Barrientos 6, Castro 5.5, Gomez 5.5; Bergessio 6. In panchina: Terracciano, Messina, Potenza, Augustyn, Calbaceta, Ricchiuti, Keko, Salifu, Cani, Doukara. Allenatore: Maran ARBITRO: Massa di Imperia RETI: 30'pt Legrottaglie, 45'pt Flamini; 20'st Bergessio, 30'st Pazzini, 32'st Pazzini, 47'st Balotelli (rigore) NOTE: Ammoniti: De Sciglio, Bergessio, Frison, Legrottaglie, Balotelli, Barrientos, Flamini, Marchese. Angoli: 13-1 per il Milan. Recupero: 1'; 3'. Argomenti serie a milan ac catania calcio giampaolo pazzini Leggi i commenti I commenti dei lettori 
