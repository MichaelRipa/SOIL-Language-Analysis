E' senza pace la storia della Centrale del Latte di Roma, venduta dal Campidoglio alla Cirio di Cragnotti negli anni Novanta e poi ceduta, prima del termine stabilito di cinque anni, dal patron della Lazio alla Parmalat di Calisto Tanzi. Al centro di un contenzioso lunghissimo nato dopo i crac delle due multinazionali agroalimentari, l'azienda capitolina sarà domani il tema di discussione di un consiglio d'amministrazione convocato d'urgenza dalla azienda di Collecchio dopo che il Tribunale di Roma, respingendo le questioni avanzate da Parmalat, ha deciso che le azioni della Centrale del Latte di Roma debbano tornare in capo all'amministrazione comunale, anzi nelle mani di Roma Capitale, controllata del comune. Nella tarda serata di ieri, infatti, Parmalat ha comunicato che i giudici, rigettando tutte le sue richieste, hanno deciso che Roma Capitale, controllata del Comune, "è l'attuale e unica proprietaria" del 75% della Centrale del latte in possesso di Parmalat e ha condannato perciò la società "all'immediata restituzione" delle azioni. "Alla luce del dispositivo della sentenza", Parmalat afferma quindi di avere convocato "d'urgenza" il suo Cda domani mattina, prima dell'assemblea degli azionisti regolarmente in programma alle 11. Una decisione assunta, fanno sapere da Parma attraverso la nota, al fine di assumere "le necessarie determinazioni" e "in particolare per valutare le proposte da presentare" ai soci "relativamente all'approvazione del bilancio al 31 dicembre 2012". La società ha annunciato che appellerà la sentenza della III sezione civile del Tribunale romano. La decisione arriva dopo che la stessa Parmalat, nel febbraio del 2011, aveva chiesto alla giustizia civile di "accertare la proprietà delle azioni" dopo che la magistratura amministrativa aveva già dichiarato nulla la vendita fatta dal Comune di Roma alla Cirio di Sergio Cragnotti. Il bando sulla privatizzazione prevedeva infatti che Cragnotti non potesse vendere la società prima di cinque anni. Senonchè, all'inizio del 1998, Cirio vendette a Parmalat la Centrale del Latte, nel frattempo confluita con tutte le altre attività del settore latte del gruppo Cragnotti in Eurolat. Soddisfazione per la decisione dei giudici è stata espressa dal sindaco di Roma, Gianni Alemanno: "in questo modo viene posto riparo al clamoroso errore fatto dalla giunta Rutelli che avallò la vendita della Centrale del Latte creando un oggettivo danno patrimoniale alla nostra città" dice il sindaco, "adesso saranno avviate le azioni esecutive necessarie per prenderne materiale possesso - ha aggiunto - Si tratta di una vittoria completa". 
TORINO - Massimiliano Allegri, nonostante la sconfitta contro la Juventus, la prima dopo 15 giornate, non ha nulla da rimproverare ai suoi. "Abbiamo disputato una buona partita, equilibrata, sbagliando tecnicamente negli ultimi 16 metri - ha spiegato il mister rossonero - concedendo poco alla Juve, così come noi abbiamo avuto poche occasioni. Siamo usciti sconfitti quando si poteva fare meglio, paghiamo un errore ma ora cercheremo di fare bene nelle ultime cinque gare". Allegri non ha potuto neanche contare sui cambi nel finale visto che due li ha dovuto sfruttare nel primo tempo per sostituire gli infortunati Abbiati e Ambrosini. "Dispiace aver perso due giocatori così, anche perché abbiamo perso subito due cambi". TRITTICO GARE INFERNALE - Ora la Fiorentina è a un solo punto dal terzo posto difeso dal Milan. "Non è che fa paura - precisa l'allenatore toscano -. Sapevamo che avevamo un trittico di partite importanti ed è normale che, dopo quel pareggio con il match ball sbagliato, ci trovassimo a ridosso i viola. Dobbiamo vincere il massimo delle partite per accedere alla Champions anche attraverso i preliminari. Anche stasera la squadra ha disputato una buona partita, ma l'errore in occasione del rigore è l'imponderabile, può capitare. In questo periodo della stagione, e contro una formazione come la Juve, capitano poche occasioni e devi sfruttarle". DIFFERENZA TRA MILAN E JUVE C'E' - Stephan El Shaarawy non ha brillato, ancora una volta: "Ha giocato un buon primo tempo, poi ha trovato meno spazi nella ripresa, ma è normale che un ragazzo di 20 anni, alla sua prima stagione da titolare e dopo aver segnato tanti gol, abbia un momento di appannamento. Però non bisogna trovargli un alibi, fisicamente sta bene e deve capire che ci possono essere momenti di difficolta'". Tra Juve e Milan ora ci sono 18 punti di distanza: "Se ci sono, significa che la differenza c'e'. Il valore reale del Milan e della Juve lo potremo vedere, però l'anno prossimo, quando partiremo con la squadra collaudata e rifinita. Contro una squadra come quella bianconera, che in proiezione può raggiungere i 90 punti, c'è poco da dire. La squadra ha bisogno di crescere ed ha avuto un gran dispendio di energie nelle due partite con il Barcellona: ora dobbiamo pensare solo ad arrivare terzi, sarebbe un grande traguardo". AMELIA CONTESTA IL RIGORE - "Asamoah è stato molto bravo. Per me queste sono furbizie degli attaccanti, non sono rigori, la palla va fuori. non li darei mai questi rigori". Marco Amelia contesta il rigore concesso alla Juventus, che si è rivelato determinante per il successo dei bianconeri. "Purtroppo fin da bambini ti insegnano queste cose. Ho già parlato con Asamoah, mi ha detto 'ho voluto il rigore' - prosegue il portiere rossonero, subentrato in corsa ad Abbiati - Ma ci sta, non voglio colpevolizzare l'arbitro, lo conosco dai tempi in cui giocavo a Livorno". Argomenti serie a milan ac massimiliano allegri marco amelia Leggi i commenti I commenti dei lettori 
TORINO - Antonio Conte applaude i suoi al termine del match vinto 1-0 in casa contro il Milan. Una vittoria che avvicina i bianconeri al secondo scudetto di fila, il 29/o nella storia. "E' stata una partita equilibrata, abbiamo dovuto faticare - ammette il tecnico -. Il Milan ha tenuto bene il campo: veniva da 14 risultati utili consecutivi, ci aveva battuto all'andata e oggi avere 18 punti sui rossoneri mi dà grande soddisfazione. E' un bel passo verso lo scudetto". CHIUDERE PRATICA SCUDETTO - Conte, però, tiene alta la guardia. "Tutto l'ambiente vuole chiudere presto la questione per rilassarsi, perché è stata un'annata molto dura. Stasera non abbiamo giocato per il pareggio, perché non sappiamo gestire certe situazioni - spiega il tecnico bianconero -. Volevamo vincere e tornare a +11 sul Napoli che ci aveva messo un po' di pressione vincendo a 30'' dal fischio finale e arrivando a -8. Con otto punti di distacco qualche pensierino brutto ti può venire e a inizio del secondo tempo abbiamo provato un po' di nervosismo, poi il rigore di Vidal ci ha permesso di sbloccare la partita. Ora abbiamo il derby, una partita che ci teniamo a vincere, come lo vuol fare il Torino, ma resta un ostacolo insidioso - prosegue Conte - su una strada che speriamo sia più breve possibile. Avere tanto vantaggio tranquillizza, ma ripeto che vogliamo chiudere presto e conquistare il secondo incredibile scudetto". NESSUN DUBBIO SUL RIGORE - Per quanto riguarda la partita, Conte pensa che "non ci siano particolari dubbi sull'episodio del rigore. Abbiamo faticato, il Milan ha tenuto bene il campo, non dimentichiamo che veniva da 14 risultati utili consecutivi e nel girone di ritorno era imbatutto. Trovarci a +18 è motivo di grande soddisfazione". Conte ammette che "nel primo tempo c'era un po' di ansia e nervosismo. Ma non abbiamo giocato per il pareggio, avremmo fatto danni incalcolabili perché noi non sappiamo gestire e poi il Napoli ci aveva messo un po' di pressione vincendo al 94'. Si è parlato troppo presto di scudetto - aggiunge Conte -, siamo alla sesta vittoria consecutiva e ancora non è arrivato il momento. Queste sei partite le abbiamo vinte tutte ma se ne avessimo pareggiate anche soltanto due avremmo il Napoli a sette punti con partite tutte toste ancora da affrontare". FUTURO? NE PARLIAMO DOPO LO SCUDETTO - Sulla prossima stagione il tecnico leccese glissa rimandando ogni discorso a fine campionato: "Sono troppo concentrato sul nostro obiettivo, sarebbe straordinario conquistare lo scudetto per la seconda volta consecutiva. Vincere non è mai facile. Bisogna aspettare la fine del campionato per programmare il futuro. Per i prossimi obiettivi bisogna valutare prima di tutto il discorso economico: se non spendiamo o spendiamo il giusto - conclude - si farà di necessità virtù. A fine annata faremo le giuste valutazioni sotto ogni punto di vista". Argomenti serie a juventus fc antonio conte Leggi i commenti I commenti dei lettori 
PARIGI - Il Paris Saint Germain a grandi falcate verso il titolo: 3-0 nel posticipo al Nizza, con le reti di Menez, Ibrahimovic e Chantome. Gli uomini di Ancelotti tornano a +9 sul Marsiglia quando mancano soltanto cinque giornate alla conclusione della Ligue 1. RISULTATI 33^ GIORNATA VENERDI' Montpellier - Lione 1-2 SABATO Marsiglia - Brest 1-0 DOMENICA Bastia - Lille 1-2 Nancy - Evian TG 3-1 Reims - Valenciennes 0-1 Sochaux - Bordeaux 2-2 Tolosa - Lorient 0-1 Paris SG - Nizza 3-0 MERCOLEDI' Saint-Etienne - Ajaccio ore 18.30 Rennes - Troyes     " Argomenti calcio francese paris saint germain Leggi i commenti I commenti dei lettori 
Ci sono tanti modi per tirare un rigore. Di potenza, a fil di palo, con il cucchiaio. Ma un rigore così, come quello di Vidal, non si era probabilmente mai visto. Di forza e perfetto all'incrocio dei pali: ci fosse stato un bersaglio, avete presente i videogiochi? Sarebbe stato un centro perfetto. Una lezione di precisione e freddezza, la fotografia della stagione juventina, che si è celebrata in questa vittoria col Milan. Il distacco è infatti rimasto di undici punti a cinque giornate dalla fine e da domenica prossima bisognerà cominciare a organizzare la festa scudetto. Sì, perché il titolo potrebbe addirittura arrivare dal prossimo turno di campionato, se la Juve dovesse vincere il derby e il Napoli non dovesse fare altrettanto a Pescara. Magari non succederà domenica, ma di sicuro ormai è tutto pronto per festeggiare un altro titolo, il secondo consecutivo di Antonio Conte, che continua a spingere la sua squadra con quella forza, quella concentrazione, quell'attenzione che segna la differenza con tutte le altre squadre. E' sbalorditivo infatti come la Juve sia sempre lì, affamata e decisa sempre a fare risultato. Una Juve che può già lavorare, al di là del basso profilo scelto da Marotta, per essere ancora più forte e prepararsi così alla prossima stagione internazionale. Una Juve che sa bene cosa le serve, oltre a Llorente, che pure è già un primo mattone importante. Alla Juve serve un'altra punta, uno come El Shaarawy, per continuare il suo formidabile processo di crescita. Un processo di crescita voluto da Andrea Agnelli, dagli altri dirigenti, da Antonio Conte e dal suo staff, da un gruppo di giocatori che non mollano un metro. E che, battendo il Milan, hanno in pratica messo il sigillo sullo scudetto e hanno permesso al Napoli di mettere il timbro su un secondo posto che dal punto di vista economico vale come un titolo. E' questo che ha detto un'intesa giornata di campionato, con il Milan adesso inseguito da vicino dalla Fiorentina di Vincenzo Montella. Un altro che ha saputo dare se stesso alla squadra. Perché, se ci pensate, come la Juve è tutta nella determinazione e nella forza anche caratteriale di Conte, la Fiorentina si specchia nel calcio agile ed elegante del suo allenatore. Insomma, sta crescendo, e sta crescendo bene, una nuova generazione di allenatori italiani. Speriamo che almeno loro non sentano prima o poi il richiamo dell'estero... Argomenti serie a milan ac juventus fc Leggi i commenti I commenti dei lettori 
TORINO - La Juventus ha il primo match ball a disposizione: se domenica prossima guadagnerà un altro punto sul Napoli, impegnato sabato sera a Pescara, diventerà campione d'Italia per la ventinovesima volta (trentunesima, secondo la contabilità non conforme alla regole) e con l'abisso di quattro giornate d'anticipo sulla scadenza canonica. In ogni caso, alla squadra di Conte bastano quattro punti per la certezza matematica del trionfo. L'idea che i bianconeri possano festeggiare lo scudetto nel derby e nello stadio dell'avversario storico scuoterà Torino per una settimana intera. Nell'attesa nessuno è invece riuscito a scuotere il Milan, che si è arreso senza combattere perdendosi in una serata grigia, moscia, distratta: se per la Juve la classifica è radiosa, per i rossoneri è invece minacciosa, vista la vicinanza della Fiorentina e la lontananza dal Napoli. Il Milan ha dato l'idea di accontentarsi del pareggio perché per lungo tempo la Juve ha trasmesso la medesima impressione, come se si fosse deciso un inciucio in nome degli interessi comuni. Allegri aveva avvisato Conte mettendolo in difficoltà con il pressing altissimo sui difensori e impedendo a Pirlo e Bonucci di avviare l'azione (è stata, nei mesi scorsi, la mossa vincente di Stramaccioni, Lucescu ed Heynckens), per cui i bianconeri hanno cominciato a buttare palle lunghe verso attaccanti, o incursori, che non c'erano: risolta l'unica difficoltà, la sfida è tornata piatta piatta. Tolta una punizione di Pirlo deviata da Ambrosini, e parata magistralmente da Abbiati prima che si infortunasse a un polpaccio, la partita non ha avuto scosse, emozioni, palpitazioni, neanche intenzioni. Il Milan ha controllato, la Juve s'è adeguata: raramente la si è vista giocare a ritmi tanto bassi, e senza quasi mai verticalizzare. L'equilibrio è stato spezzato da un errore (l'uscita fuori tempo di Amelia su Asamoah, lanciato da Pirlo), il vuoto è stato riempito dal rigore di Vidal cui il Milan non ha saputo porre rimedio, come se fosse non fosse preparato a una situazione di inferiorità. Così la partitissima è tornata partitina ed è scivolata inerte verso il finale mentre la Juve, per inerzia, ha ormai lo scudetto a portata di mano. Argomenti serie a milan ac juventus fc Leggi i commenti I commenti dei lettori 
TORINO - Chi di rigore ferisce, di rigore perisce. Così come all'andata è un penalty a decidere il big match tra Juventus e Milan, solo che questa volta ad uscire dallo stadio con le braccia alzate al cielo sono i campioni d'Italia a segno dagli undici metri con Vidal e sempre più vicini al secondo scudetto consecutivo (già domenica nel derby potrebbe arrivare la matematica certezza, ndr), il 29/esimo nella storia. Per Ambrosini e compagni, che non vincono da tre giornate, si tratta del primo ko in campionato dopo quindici turni. MILAN, OCCHIO ALLE SPALLE - Una sconfitta pesantissima sul piano della classifica per i rossoneri che vedono allontanarsi, probabilmente in maniera definitiva, il secondo posto difeso dal Napoli e sentono il fiato sul collo di una Fiorentina distante ora una sola lunghezza. C'è da dire, però, che la squadra di Allegri, con la gara di questa sera, è reduce da un trittico di partite infernale (Fiorentina, Napoli e Juventus, ndr) dal quale sono usciti fuori solo due punti. Quello visto questa sera allo Juventus Stadium è un Milan in linea con le ultime uscite: provato fisicamente dopo l'enorme fatica fatta per risalire fino in zona Champions e privo di idee in attacco dopo l'appannamento di El Shaarawy in fase realizzativa e l'assenza per squalifica di Balotelli. Ora Allegri dovrà cercare di tirar fuori dai suoi le ultime energie per non buttar via una rincorsa che durava ormai da 20 giornate. ORA SOTTO COL DERBY - Onore ai campioni della Juventus capaci di dominare un campionato senza mai metterlo in discussione, se non all'inizio del girone di ritorno col Napoli che sembrava l'unica antagonista. "Sembrava", perché gli azzurri si sono sgretolati nel momento di maggiore pressione e ora navigano a una distanza abissale: sono 11, infatti, i punti che separano le due compagini in classifica. Tornando alla gara di questa sera, Conte può essere soddisfatto dei suoi. I bianconeri non hanno rischiato praticamente nulla costringendo il Milan al tiro da fuori. Non è certo stata una gara memorabile con l'unico vero acuto arrivato su un calcio di punizione a inizio partita. Se non fosse stato per il rigore trasformato da Vidal avremmo parlato di uno 0-0 privo di enfasi. Ora sotto col Torino per un derby che può valere il tricolore. LA GARA - Nel posticipo della 33/a giornata Juventus e Milan non vogliono perdere e questo le costringe a star chiuse nella propria metà campo in attesa del varco giusto. Non è un caso che l'unica vera emozione del primo tempo arrivi da un calcio di punizione dal limite di Pirlo sul quale Abbiati (costretto poi a lasciare il campo per infortunio, ndr) deve superarsi. Il resto è solo tattica con i rossoneri più propensi a fare la gara e a farsi vedere con qualche tiro da fuori: Buffon blocca centralmente due volte su El Shaarawy. Il risultato si sblocca al quarto d'ora della ripresa quando Amelia stende in area Asamoah e manda dal dischetto Vidal: il cileno dagli undici metri è implacabile. Allegri prova allora a dare vitalità all'attacco rossonero togliendo un mediocre Robinho per Bojan, ma l'effetto non è poi tanto diverso da quello precedente, così i rossoneri provano a pungere solo dalla distanza con Montolivo e Muntari (entrato al posto di Ambrosini, infortunato), ma servirebbe ben altro per sorprendere un attento Buffon. JUVENTUS-MILAN 1-0 (0-0) JUVENTUS (3-5-1-1): Buffon; Barzagli, Bonucci, Chiellini; Lichtsteiner (36'st Padoin), Vidal, Pirlo, Pogba, Asamoah (47'st Peluso); Marchisio; Vucinic (45'st Quagliarella). In panchina: Storari, Rubinho, Caceres, De Ceglie, Bendtner, Giaccherini, Matri, Isla, Marrone. Allenatore: Conte MILAN (4-3-3): Abbiati (14'pt Amelia); Abate, Zapata, Mexes, Constant; Montolivo, Ambrosini (1'st Muntari), Boateng; Robinho (26'st Bojan), Pazzini, El Shaarawy. In panchina: Narduzzo, Zaccardo, Antonini, Bonera, De Sciglio, Yepes, Traore', Nocerino, Niang. Allenatore: Allegri ARBITRO : Banti di Livorno RETI : 13'st Vidal (rig) NOTE : Spettatori: 40 mila circa. Ammoniti: Amelia, Zapata, Mexes. Angoli: 7-0 per la Juventus. Recupero: 2', 2'+1'. Argomenti serie a milan ac juventus fc Leggi i commenti I commenti dei lettori 
ROMA - Dagli Usa arriva un apparente voltafaccia rispetto agli impegni di Barack Obama verso il disarmo nucleare. Il Pentagono si appresta infatti a spendere 11 miliardi di dollari per ammodernare 200 ordigni nucleari tattici B61 allocati in Europa per trasformarli in "bombe atomiche intelligenti (teleguidate)" sganciabili dal controverso caccia di ultima generazione F-35 , di cui si doterà anche l'Italia. E' quanto rivela il britannico Guardian. Le B61 sono ordigni americani conservati negli arsenali Nato europei. Sono 'nascosti' in Belgio, Olanda, Germania, Turchia, ma anche in Italia sul cui territorio sono ancora presenti 90 di questi ordigni (70 secondo le ultimissime stime): 50 ad Aviano in Friuli e 40 (20) a Ghedi, in provincia di Brescia. Si tratta di atomiche piuttosto antiquate, ma sempre armi di distruzione di massa, realizzate alla fine degli anni Sessanta: pesano fino 320 kg, sono lunghe 3,56 metri ed hanno un diametro di 33 cm. La loro potenza massima è di 340 chilotoni (oltre 30 volte la bomba di Hiroshima) ma quelle depositate in Europa, il modello B61 Mk12, si fermano a 50 chilotoni (un chilotone corrisponde alla potenza esplosiva di 1.000 tonnellate di tritolo). Degli 11 miliardi di dollari stanziati, il Pentagono - che nel 2010 si era impegnato a ridurre il numero degli ordigni atomici e a non svilupparne di nuovi - ne spenderà 10 per prolungare la vita operativa delle B61 e uno per dotare ogni ordigno di alette di coda per trasformarle in bombe atomiche guidate. Alla fine le 200 nuove B61 saranno pronte tra il 2019 e il 2020 in tempo per essere usate dal discusso caccia-bombardiere 'invisibile' F-35. Quello degli F-35 rappresenta il più ambizioso e costoso programma della storia militare non solo statunitense:2.443 aerei per 323 miliardi di dollari. L'Italia ha di recente confermato il proprio impegno all'acquisto, pur riducendo gli ordini a 90 esemplari. In teoria un F-35 potrebbe penetrare indisturbato (perchè non rilevabile ai radar) lo spazio aereo di qualsiasi nazione e sganciare una di queste bombe atomiche tattiche. A quanto riferisce il Guardian, secondo l'amministrazione Obama, l'aggiunta delle alette di coda per rendere indirizzabili (Gbu) le B61 non rappresenta "un significativo cambiamento per cui non viola gli impegni del 2010". Argomenti f-35 pentagono 
Prende il via anche a Parma la 6ª edizione del MIP, Maggio di Informazione Psicologica, la prima e unica campagna nazionale di prevenzione del disagio psichico. Professionisti di Parma : DOTT.SSA VIVIANA BERARDINETTI, DOTT.SSA LAURA CASTALDINI, DOTT. STEFANO CAPRETTO,DOTT.IVANO CERATI, DOTT.SSA PAOLA FEREOLI, DOTT.SSA ROSA LUBELLI,DOTT. ALESSANDRO MUSETTI, DOTT.SSA AMALIA PRUNOTTO,DOTT.SSA LUANA RANDIS,DOTT.SSA STEFANIA SALTI, DOTT. MARCELLO ZONI, DOTT.SSA SABRINA SPAGGIARI E DOTT.SSA MARTA VIAPPIANI Gli psicologi MIP di Parma tornano, anche quest’anno per promuovere il benessere psicologico, perché “non c’è salute senza salute mentale” . * 13 gli 	psicologi e psicoterapeuti coinvolti 1 colloquio 	gratuito a chiunque ne farà richiesta 10 appuntamenti 	aperti al pubblico fra incontri informativi e a tema, conferenze, seminari e gruppi 	esperienziali nei quali si affronteranno i più vari argomenti della 	nostra vita quotidiana, indagati attraverso la lente della 	psicologia. Il MIP è organizzato da Psycommunity , la comunità on line degli psicologi italiani, che quest’anno festeggia i suoi primi 10 anni di vita . Conferenze Stampa e Presentazioni MIP a PARMA. I luoghi e le date: www.psicologimip.it/presentazionimip Cartella Stampa MIP 2013 www.psycommunity.it/materiali/CartellaStampaMIP2013.doc Con il patrocinio di : www.psicologimip.it/patrocini.asp L’OMS stima che 450 milioni nel mondo e 10 milioni in Italia siano le persone che soffrono di disturbi di natura psicologica. I governi di tutti i paesi sono alla ricerca di nuove strategie per arginare questo preoccupante fenomeno, alimentato dalla difficile congiuntura economica internazionale. E investono sempre più risorse sui servizi psicologici. E’ ormai dimostrato infatti che la psicoterapia è in grado di ottenere risultati per la salute pubblica, oltre che per quella individuale, non raggiungibili con altri mezzi, riducendo enormemente il costo della spesa socio-sanitaria che grava sul bilancio dello stato e delle aziende pubbliche e private. Nel corso della vita, molti eventi possono compromettere il nostro benessere e la nostra serenità senza che ne siamo consapevoli. Lo psicologo è lo specialista che può aiutare le persone a comprendere il significato di ciò che accade loro, accompagnandole nella scoperta di se stesse e delle proprie risorse. 
