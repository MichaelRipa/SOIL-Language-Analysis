
Una recita di Natale che si è trasformata in un incubo. Momenti di panico in un ristorante a Roma, in via del Gazometro 38, per il crollo della controsoffittatura. All'interno c'era un centinaio di persone tra cui molti bambini. Nessuno di loro è rimasto ferito ferito in modo serio. Alla fine il bilancio è di due feriti tra cui una donna di 55 anni che è stata assistita per una forte crisi di panico. Sul posto sono intervenuti i vigili del fuoco, i carabinieri e il 118 di Roma. La strada è stata chiusa al traffico dai vigili urbani per agevolare i soccorsi. La donna che si è sentita male, è stata poi trasportata in ambulanza in ospedale in via precauzionale, perchè sofferente di cuore. La maggior parte degli spettatori è invece tornata a casa senza farsi refertare anche se nella confusione alcuni hanno riportato lievi contusioni. Tutto è finito per il meglio, a parte in grande spavento e il fuggi fuggi generale, perchè in molti hanno avvertito gli scricchiolii provenienti dalla volta che stava per cedere. Qualcuno ha anche creduto che si trattasse dell'effetto di una scossa di terremoto, come la donna che ha accusato il malore e che è stata poi portata in ospedale. Nel complesso però il bilancio è di paio di feriti e di alcuni contusi. Qualche problema di traffico attorno alla strada che è stata sbarrata nelle due entrate sia da via Porto fluviale che da via Ostiense dai vigili urbani. Le operazioni di rilievo nel locale in cui è avvenuto il crollo, sono durate sino a tarda notte. Argomenti crolli locale recita 

CENTENNIAL (Colorado) - Ancora terrore in una scuola americana. Un  adolescente che aveva dei rancori nei confronti di un  insegnante ha aperto il fuoco venerdì con un fucile in una liceo ferendo una compagna di scuola. Il giovane si è poi suicidato all'arrivo degli agenti di polizia. L 'insegnante che era nel mirino dello studente era stato allertato dagli stessi compagni di scuola del ragazzo ed ha lasciato immediatamente l'edificio prima che lo sparatore potesse colpirlo. L'aggressione, l'ennesima in una scuola Usa, è avvenuta alla vigilia della ricorrenza della strage di Newton. La studentessa ferita , una ragazza di 15 anni, è stata sottoposta ad un intervento chirurgico ed è in condizioni critiche. Le  autorità inizialmente avevano detto che un secondo studente era rimasto ferito, ma lo sceriffo di Arapahoe, Grayson Robinson ha detto che l'altra ragazza portata in un ospedale era coperta di sangue perché aveva soccorso la sua compagna, ma era incolume. Robinson ha identificato il tiratore come Karl Halverson Pierson, di 18 anni. Lo  sceriffo non ha spiegato il possibile movente dell'aggressione, ha solo rivleato che il ragazzo aveva avuto uno scontro con l'insegnante. Pierson  non ha fatto alcun tentativo di nascondere la sua arma dopo essere entrato nella  scuola da un parcheggio, chiamando l'insegnante per nome. Quando  l'insegnante ha saputo che era stato preso di mira, ha tentato da lontano di convincere il ragazzo a lasciare assieme a lui la scuola. "E 'stata una decisione tattica molto saggia", ha detto lo sceriffo, anche se poi il giovane non ha voluto saperne di allontanarsi assieme all'insegnante ed ha aperto il fuoco contro i compagni, ferendo gravemente la studentessa prima di rifugiarsi in un'aula per togliersi la vita. Jessica Girard era nella classe di matematica quando ha sentito tre colpi . "Tutti si sono messi a urlare e poi credo che una delle persone che  erano state colpite ha urlato nel corridoio 'fallo smettere'", ha raccontato. [[ge:rep-locali:repubblica:73549386]] Due bottiglie molotov sono state trovate anche all'interno della scuola, ha rivelato lo sceriffo. Una è stata fatta esplodere dal ragazzo, anche se nessuno è rimasto ferito dall'esplosione. La scuola è stata rapidamente bloccata. Entro  20 minuti dal primo rapporto di un uomo armato, gli agenti hanno  trovato il corpo di Pierson all'interno dell'Istituto, ha detto Robinson. Diversi altri distretti scolastici della zona di Denver sono stati bloccati dopo che si era diffusa la notizia della sparatoria. La polizia, anche in posti lontani dal luogo della sparatoria, come Fort Collins, a circa due ore di macchina a nord, ha intensificato le misure di sicurezza nelle scuole. Gli s tudenti  di Arapahoe che erano nell'istituto dove il giovane ha aperto il fuoco alti sono stati visti camminare verso la pista di atletica della  scuola con le mani in alto e riprese televisive hanno mostrato gli  studenti che venivano perquisiti dagli agenti. Robinson ha detto che quest'ultimivolevano assicurarsi che non ci fossero altri attentatori. Le autorità, più tardi, hanno concluso che Pierson aveva agito da solo . [[ge:rep-locali:repubblica:73551834]] Quartieri vicini sono rimasti bloccati dalle auto dei genitori che cercavano i loro figli. Altri genitori sono andati in chiesa a pregare. Le immagini televisive hanno mostrato una ragazza che era a piedi nudi abbracciata ai suoi genitori, tutti in lacrime. La  sparatoria è avvenuta il giorno prima dell'anniversario di quella a Newtown,  Connecticut, nella quale un uomo armato ha ucciso 20 bambini e sei  adulti a in una scuola elementare a Sandy Hook. Arapahoe  Alto si trova a soli 8 km a est di Columbine High School a Littleton,  dove due tiratori adolescenti uccisero 12 compagni e un insegnante  prima di suicidarsi nel 1999. Argomenti colorado 
None Leggi i commenti I commenti dei lettori 
"Nonostante le misure di contenimento dell'inquinamento atmosferico adottate dall'amministrazione capitolina già dal 4 dicembre , le stazioni di monitoraggio della qualità dell'aria di Roma, gestite da Arpa Lazio, stanno continuando a registrare il superamento dei valori  di polveri inalabili oltre il limite consentito dalla normativa vigente", lancia l'allarme l'Assessore all'Ambiente, Agroalimentare e Rifiuti Estella Marino. Per questo, sabato 14 e domenica 15, è stato disposto un prolungamento del blocco della circolazione per i veicoli più inquinanti all'interno della fascia verde dalle ore 7.30 alle ore 20.30. Lo stop riguarderà le seguenti categorie veicolari: autoveicoli a benzina "euro 0", "euro 1"; autoveicoli diesel "euro 0", "euro 1" e "euro 2"; motoveicoli e ciclomotori a due, tre, quattro ruote a 2 e 4 tempi "euro 0" e "euro 1"; microcar diesel "euro 0" e "euro 1". A fronte di quanto registrato dall'ultimo report Arpa del 12 dicembre, le concentrazioni di polveri sottili, già sopra il limite di 50 microgrammi per metro cubo, sono salite: Arenula è passata da 57 a 71, Preneste da 57 a 77, Francia è rimasta a 65, Cinecittà da 81 a 97, il parco di Villa Ada da 59 a 60, la tenuta agricola del Cavaliere da 60 a 61, piazza Fermi da 58 a 72, Cipro da 58 a 68, Tiburtina da 67 a 88, Malagrotta da 55 a 70. "Alla luce delle previsioni modellistiche fornite da Arpa,  l'amministrazione capitolina, dopo la proroga al divieto della circolazione per i veicoli più inquinanti nella fascia verde in vigore, dovrà adottare, già dai prossimi giorni, ulteriori provvedimenti di contenimento dell'inquinamento atmosferico" sottolinea l'assessore Marino. Argomenti smog blocco auto 
None Leggi i commenti I commenti dei lettori 
MILANO – Cuore, gambe e testa aveva chiesto Luca Banchi alla vigilia di un confronto diretto che valeva il destino continentale. E il coach di Milano è stato accontentato: nell nona giornata di Eurolega l'EA7 festeggia infatti con una vittoria particolarmente importante, piegando in volata i tedeschi del Brose Bamberg (74-73 il punteggio finale) e staccando così  il biglietto per le Top 16 di Eurolega on un turno di anticipo. PARTENZA A RAZZO DI BAMBERG, SPINTA DA VELICKOVIC - Come spesso le accade, però, l'Olimpia per scuotersi ha bisogno prima di scottarsi. La bruciatura arriva subito, col fulmineo 7-0 con cui gli ospiti aprono una gara che per Banchi si preannunciava "combattuta e di grande intensità". Così è? stato, fino all'ultimissimo secondo di un match sempre sul filo dell'equilibrio (20-23 il primo periodo, poi 37-34 all'intervallo lungo e 51-52 al 30′). I tedeschi attaccano a testa bassa il cuore dell'area e della malleabile difesa biancorossa. Velickovic, assente nella gara di andata, segna con continuità in vernice e Zirbes, in contumacia Ford, fa gli straordinari a rimbalzo (7 i palloni catturati). LAWAL MIGLIORE IN CAMPO CON 17 PUNTI E 10 RIMBALZI - Si fa invece a sportellate sotto canestro e piovono stoppate da una parte e dall'altra (3 per Lawal, 2 per Fischer). Sarà il centro dell'Armani, alla fine, il vero padrone dei tabelloni con una doppia doppia maiuscola da 17 punti e 10 rimbalzi: il migliore della partita in entrambe le categorie. Tra sorpassi e controsorpassi si arriva punto a punto fino al fotofinish. A spaccare la partita ci pensa il fallo sciagurato di Wright, che manda Gentile in lunetta a 16 secondi dalla fine. Ale fa 2/2, mentre Smith sbaglia il tiro sulla sirena che condanna i suoi e manda i biancorossi, secondi in classifica nel girone B insieme allo Zalgiris Kaunas con 10 punti (18 per il lanciatisssimo Real Madrid) direttamente alla prossima fase del torneo. EA7 MILANO-BROSE BAMBERG 74-73 (20-23, 37-34, 51-52) EA7 MILANO: Haynes, Gentile 16, Gigli ne, Cerella ne, Melli 6, Chiotti 2, Kangur ne, Langford 15, Wallace 2, Lawal 17, Moss 8, Jerrells 8. All.: Banchi. BROSE BAMBERG : Goldsberry 3, Sanders 13, Wright 4, Tadda ne, Schmidt ne, Neumann ne, Velickovic 14, Jacobsen 3, Gavel 15, Smith 8, Zirbes 7, Fischer 6. All.: Fleming. ARBITRI : Jovcic, Gkontas, Maestre. NOTE  - Tiri liberi: EA7 14/17, Brose 12/16. Tiri da 3 punti: EA7 6/25, Brose 7/18. Rimbalzi: EA7 35, Brose 31. Usciti per 5 falli: nessuno. Falli tecnici: Jerrells a 27′ 04". Falli antisportivi: Jacobsen a 15′ 39". Spettatori: 6600. Argomenti basket eurolega olimpia milano Leggi i commenti I commenti dei lettori 

