None Leggi i commenti I commenti dei lettori 
L'entusiasmo Champions è palpabile in città. I tifosi non vogliono perdersi l'esordio del Napoli contro il Borussia Dortmund. La prelazione per i 13mila abbonati ha confermato la tendenza: quasi tutti hanno prenotato il biglietto per la gara in programma mercoledì 18 settembre. E da oggi è cominciata la vendita libera. Il clou è atteso a metà settimana: da mercoledì, infatti, saranno disponibili i tagliandi dei Distinti, da venerdì quelli delle Curve. Il tutto esaurito è soltanto una questione di tempo. Dagli ultras del Borussia, intanto, è arrivata una richiesta di gemmellaggio. "Invitiamo tutti  -  questa la nota del gruppo Desperados Dortmund 1999  -  a comportarsi a Napoli in maniera onorevole: non infastidiamo il pubblico partenopeo. Da parte nostra non c'è alcuna rivalità, ma soltanto la voglia di godersi una giornata di sport". LA SQUADRA. Rafa Benitez, però, pensa soltanto alla sfida con l'Atalanta. La squadra ha ripreso la preparazione nel pomeriggio: presente regolarmente Dries Mertens che ha terminato gli impegni con il Belgio e dunque avanza la sua candidatura per la partita di sabato. Il fantasista ha bisogno di giocare, ha perso il posto in nazionale e vuole mettersi in mostra. La buona notizia è arrivata da Pablo Armero: era in diffida e  -  dopo l'ammonizione rimediata contro l'Ecuador  -  è stato squalificato per la sfida di domani a Montevideo contro l'Uruguay. Domani sarà regolarmente a diposizione del tecnico castigliano e sicuramente le sue chance per una maglia da titolare aumentano considerando che Zuniga sarà uno degli ultimi a rientrare. L'esterno è al centro anche di un intrigo di mercato: dovrà dare una risposta al Napoli sulla proposta di rinnovo contrattuale che supera di gran lunga quella della Juve. De Laurentiis ha messo sul piatto più di 3 milioni di euro per strappare la conferma del giocatore che piace molto a Rafa Benitez. Gli altri dieci nazionali, invece, saranno a Castel Volturno mercoledì e solo a quel punto Rafa Benitez deciderà la formazione che affronterà l'Atalanta di  Colantuono. Probabile un pizzico di turnover considerando che il Napoli è atteso al primo ciclo terribile della stagione: sei partite in 18 giorni, tour de force che darà le prime risposte sul reale valore di questa squadra. Per gli azzurri sono in arrivo i primi esami. Argomenti ssc napoli 
None Leggi i commenti I commenti dei lettori 
Mancava soltanto la firma. Adesso è arrivata e già martedì 10 i cantieri della metro C dovrebbero riaprire. Le parti in causa - Roma metropolitane, Corsorzio metro C e Comune - hanno raggiunto e sottoscritto l'accordo davanti al ministero dei Trasporti. A breve verranno diffusi i dettagli dell'intesa e il nuovo cronoprogramma dell'opera. "Roma metropolitane e metro C - si legge in un comunicato - informano che i rispettivi consigli di amministrazione hanno approvato le intese raggiunte per consentire l'immediata riapertura dei cantieri. Come auspicato dagli enti finanziatori, è stato inoltre ridefinito il cronoprogramma degli interventi in modo da consentire l'apertura al pubblico nell'estate 2014 per la tratta Pantano-Lodi e nell'inverno 2015 per la stazione di San Giovanni". 
None Leggi i commenti I commenti dei lettori 
Conclusa a Forio d'Ischia la prima edizione della Timberland Cup X-41Class 2013 Si è conclusa a Forio d'Ischia la prima edizione della Timberland Cup X-41Class 2013 organizzata dal Circolo Nautico Punta Imperatore, sotto l'egida dell'ISAF, della Federazione Italiana Vela e dell'Associazione di Classe X-41. Dopo sette regate disputate nei tre giorni del programma, WB FIVE di Gianclaudio Bassetti (tattico lo sloveno Branko Brcin) vince la Timberland Cup X-41 Class 2013, seguito al secondo posto da Malafemmena di Lorenzo Di Giovanni (CR.V. Italia) e  al terzo dall'equipaggio estone di Technonicol. Quarta posizione (a pari punti con il terzo) per Raffica di Pasquale Orofino (C.N. Punta Imperatore). Al quinto e sesto posto rispettivamente Le Coq Hardi di Maurizio Pavesi (C.R.V. Italia) e Capitani Coraggiosi di Federico Felcini e Guido Santoro (Y.C. Chiavari). Nella giornata odierna, l'ultima del programma non è stato possibile disputare ulteriori prove a causa della totale assenza di vento. Il vincitore, Gianclaudio Bassetti, al termine della premiazione, ha dichiarato: " E' la seconda volta che vinciamo qui a Forio d'Ischia. La barca si è dimostrata veloce anche con vento leggero e questo ci conforta, perché erano proprio queste le condizioni che temevamo di più. L'organizzazione della manifestazione è stata eccezionale sia in mare che a terra. Ci siamo divertiti e abbiamo vinto. Siamo molto contenti." A bordo di WB FIVE, insieme a Gianclaudio Bassetti e a Branco Brcin hanno regatato: Andrea Bassetti, Andrea Ballico, Titta Ballico, Alberto Leghissa, Federico Boldrin, Ciro di Piazza, Adriano Figone e Michele Valenti. Pasquale Orofino, armatore di Raffica, presidente del Circolo Nautico Punta Imperatore e organizzatore dell'evento, tira le somme con soddisfazione: "Il nostro obiettivo era quello di organizzare una evento  di adeguato spessore tecnico, caratterizzato nello stesso tempo da un'ospitalità degna delle nostre tradizioni sia in termini di logistica che di accoglienza. Grazie al supporto di Timberland e al contributo del Comune di Forio, dello staff del Circolo e del Comitato di Regata, pensiamo di aver avuto successo nelle nostre intenzioni. Vogliamo continuare su questa strada organizzando già nel prossimo futuro eventi sempre più importanti. Da domani intanto ci concentreremo sul Campionato del Mondo a fine mese a Napoli, che è l'obiettivo dell'anno". Molti i campioni che hanno affiancato gli armatori timonieri nel corso della Timberland Cup X-41Class 2013: su Malafemmena di Giovanni Di Lorenzo hanno regatato Paolo Bottari, ex del Moro di Venezia e di Mascalzone Latino insieme al tattico  Matteo Ivaldi. Su Technonicol il tattico è l'estone Mati Sepp, campione di match race e già vincitore di un Campionato del Mondo X-41. Titolata anche la partecipazione di Le Coq Hardì di Maurizio Pavesi, recente vincitore del Campionato Nazionale del Tirreno, affiancato da Aurelio Dalla Vecchia, Roberto Spata e Davide Innocenti. A bordo di Raffica con l’armatore Pasquale Orofino  hanno regatato  Pietro D'Ali nel ruolo di tattico, Andrea Trani, ex campione del mondo 470 e il napoletano Giuseppe Di Palo bronzo mondiale nel 1987 e olimpionico di canottaggio a Seul nel 1988.  L'equipaggio di Capitani Coraggiosi (armatori Federico Felcini e Guido Santoro) è invece composto interamente da non professionisti della vela. Le imbarcazioni sono state ospitate all'ormeggio nel nuovissimo Porto Turistico di Forio. Il villaggio hospitality  punto di ritrovo per armatori, equipaggi e addetti ai lavori è all'Hotel Villa Carolina che affaccia direttamente sul porto e a pochi passi dal centro storico del paese. Intenso il programma di eventi sociali che hanno consentito a tutti i partecipanti di godere dell'ospitalità del'organizzazione e di Timberland, main sponsor della manifestazione. Timberland, marchio di sportswear leader mondiale nel segmento di riferimento lifestyle e outdoor, sigla per la prima volta questo eccezionale accordo di sponsorizzazione e Official Supplier, in linea con la propria filosofia sinonimo di qualità e di vita all’aria aperta. Un’iniziativa volta a rafforzare ulteriormente il legame con le origini nautiche, un’occasione di grande visibilità sui campi di regata a livello internazionale. Al termine dei tre giorni di regata,  Luca Ghidini, Country Manager Italy & Greece Timberland, ha commentato: "Le nostre radici nel mondo della vela sono profonde e siamo molto soddisfatti di aver partecipato a questo evento in un'area geografica per noi strategica. Abbiamo trovato negli equipaggi in regata gli stessi valori e le stesse motivazioni che ci spingono e ci sostengono ogni giorno. E' stato stimolante condividere con loro questa esperienza. Offriamo il nostro contributo affinché sempre più persone si avvicinino a questo mondo che veicola passione e valori veri dei quali c'è sempre più bisogno. Seguiremo da vicino anche il prossimo appuntamento agonistico, che sarà quello del Campionato del Mondo di Napoli, a fianco di Raffica che è il nostro team". www.circolonauticopuntaimperatore.it www.x-41.net/home Leggi i commenti I commenti dei lettori 
None Leggi i commenti I commenti dei lettori 

Parte la ricognizione tra le società partecipate per fotografare la dotazione professionale delle aziende. Il monitoraggio servirà per dare il via alla mobilità del personale all'interno del piano unico per le partecipate al quale lavora il Comune. Ieri il sindaco ha chiesto ai presidenti delle aziende di stilare, e consegnare in fretta, gli elenchi con le qualifiche dei lavoratori e le retribuzioni per riempire quei servizi dove gli addetti scarseggiano. Il movimento del personale, regolato sulla base di norme, per non creare pregiudizi nei trattamenti economici per chi fuoriesce da un'azienda ed entra in un'altra, consentirà l'ingresso nella aziende dei lavoratori Gesip e la ricerca dei futuri autisti del tram. Il piano, con una cabina di regia presieduta dal sindaco Orlando, è stato presentato per le linee generali ai sindacati. La cabina di regia interagirà costantemente con le organizzazioni sindacali. "Valutiamo positivamente l'impostazione del riordino delle partecipate, da noi suggerita. Il dato amaro è che si arriva in ritardo, dopo i rilievi mossi dalla Corte dei Conti", dichiarano i segretari di Cgil, Cisl e Uil Calà, Milazzo e Ferro. Guerra di cifre sul lunedì di sciopero all'Amat. Secondo i sindacati l'adesione è stata del 75 per cento. Secondo i Cobas ha scioperato solo il 38 per cento degli autisti. Argomenti comune amat orlando 
