Ha tentato di scippare una donna 62enne ma se l'è dovuta vedere prima con Floriana Antoniozzi, moglie dell'europarlamentare ed ex assessore capitolino Alfredo, e poi con i carabinieri. La vicenda è avvenuta questo pomeriggio intorno alle 16.30 ai Parioli, quando la signora Antoniozzi era a bordo della sua autovettura in via Aldovrandi. Qui si è accorta che una persona stava strattonando una donna elegante e ben vestita. Capita la situazione ha inchiodato, bloccando praticamente il traffico e intervenendo in aiuto. Floriana Antoniozzi si è vista anche minacciare dallo scippatore con un coltellino. L'uomo però non ha potuto far altro che mollare la refurtiva e darsi alla fuga. Nel frattempo la moglie dell'europarlamentare ha allertato i carabinieri che sono subito intervenuti. Quindi i militari della compagnia Parioli, guidati dal capitano Massimo Pesa, hanno arrestato l'uomo, un 24enne romeno, per il tentativo di scippo. Argomenti scippo parioli 
PARIGI - Nove mesi di squalifica per il ds del Psg Leonardo per aver spinto con una spallata all'arbito. Lo ha deciso la commissione disciplinare francese. Il dirigente brasiliano potrà presentare appello. Inoltre, il Psg rischia una penalizzazione di 3 punti nel prossimo campionato in caso di recidiva. La squalifica di Leonardo potrebbe complicare una delle trattative di mercato più attese: il passaggio di Carlo Ancelotti dal club francese al Real Madrid. Il tecnico italiano infatti, nelle ipotesi che circolavano di recente, doveva essere sostituito proprio la Leonardo sulla panchina parigina. La Lega francese si è basata sulla prova televisiva, che mostra come il manager brasiliano, già allenatore di Milan e Inter, prima di approdare in Francia, abbia colpito con una spallata l'arbitro Alexandre Castro nel tunnel dello stadio Parco dei Principi al termine della partita che il Psg pareggiò per 1-1 con il Valenciennes lo scorso 5 maggio. La panchina dei neo campioni di Francia non aveva digerito alcune decisioni arbitrali, tra cui l'espulsione di Thiago Silva. Argomenti paris saint germain leonardo Leggi i commenti I commenti dei lettori 
La parola "solidarietà" non deve spaventare i cristiani, che anzi devono avere ben presente il principio della condivisione: "quel poco che abbiamo" se "condiviso diventa ricchezza". E non ci sia la tentazione di dire "ognuno pensi a se stesso" o anche "non ci facciamo carico delle necessità degli altri, congedandoli con un pietoso: Che Dio ti aiuti". Così Papa Francesco, nell'omelia della messa del Corpus Domini sul sagrato di San Giovanni in Laterano a Roma, ha commentato il vangelo del miracolo della moltiplicazione dei pani e dei pesci. LA PROCESSIONE Celebrazione a cui hanno partecipato tanti fedeli. Una messa molto partecipata, comunque, nonostante le condizioni climatiche non siano certo quelle consuete di fine maggio. Subito dopo la fine della messa, il Papa ha partecipato, a piedi e a capo scoperto alla processione eucaristica che, percorrendo via Merulana, ha raggiunto la basilica di Santa Maria Maggiore dove ha impartito la benedizione eucaristica alzando l'Ostensorio che era stato poco prima posato su un altare, all'esterno della chiesa, dal diacono sceso con il Santissimo dal camion-altare sul quale il nuovo Pontefice, a differenza dei predecessori, non è mai salito. La piazza era gremita da una folla impressionante, come tutta via Merulana, dove man mano, subito dopo il passaggio del Papa, venivano tolte le transenne per consentire alla gente di seguirlo aggiungendosi alla processione partita da piazza San Giovanni al termine della messa del Corpus Domini La polizia municipale aveva programmato numerose limitazioni al traffico: interdetta dal pomeriggio di giovedì la parte di piazza San Giovanni  antistante la basilica e, dalle 18, l'intera via Merulana, via dell'Amba  Aradam, nel tratto tra via dei Laterani e piazza San Giovanni.  Chiuse anche parte di via di San Giovanni in Laterano , via Labicana (e viale Manzoni). Tutte le strade sono state progressivamente riaperte  al traffico a partire dalle 22.30. Numerose linee hanno subito deviazioni. Argomenti san gottardo corpus domini via merulana papa francesco 
Trentasei cuccioli di razza stipati in una Reanult Clio: è lo sconcertante spettacolo che si sono trovati davanti gli agenti della polizia stradale della sottosezione di Cassino quando fermato un automobilista slovacco per dei controlli sull'A1, l'autostrada Roma-Napoli, nel territorio di Castrocielo. Dentro, all'interno di alcuni scatoloni, pincher, bulldog francesi, bulldog inglesi, cocker, labrador, cavaler king, chihuahua e Yorkshire. I 36 CUCCIOLI STIPATI NELL'AUTO Gli animali, per i quali l'autista non era in possesso di alcun documento d'origine, viaggiavano da ore in condizioni pessime. Due scatole, coperte da un  telo, piene di animali poggiate sul sedile posteriore, altre due  scatole, nel bagagliaio. I cani erano al buio, stretti e  senz'acqua. Gli uomini del vice questore Giovanni Cirilli hanno  allertato i veterinari della Asl che hanno provveduto a visitare i cuccioli, il cui valore di mercato oscilla tra i 300 e gli 800 euro  ciascuno, e tutti sono stati sequestrati e affidati al canile di Cassino. Lo slovacco invece, è stato denunciato per traffico illecito di animali da compagnia, maltrattamento di animali ed altre norme veterinarie. Anche la macchina è stata sottoposto a sequestro. Argomenti ssc napoli renault clio veterinaria cuccioli 
