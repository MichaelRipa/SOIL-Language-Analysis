Comincia con un buon pareggio sul campo della Reggina il campionato del Bari. Uno 0-0 povero di emozioni che ai biancorossi serve almeno a ridurre la penalizzazione in classifica portandola a -2. Espulso Defendi nel finale. GUARDA LE IMMAGINI DELLA PARTITA LE PAGELLE Guarna 6 – Poche occasioni per mettersi in mostra ma si fa trovare sempre pronto e una mano gliela dà la traversa su colpo di testa di Gerardi. Chiosa 6,5 – Gioca come un veterano coprendo la sua fascia di competenza senza  sbavature. Samnick 6,5 – E’ molto attento nel coprire i suoi spazi e nel non prendersi rischi inutili. Ceppitelli 5,5 – Dalla sua parte, la Reggina spinge molto con Barilà e Lousada, e lui più di una volta si fa saltare dall’avversario diretto. Sabelli 6 – Va bene sulla fascia proponendosi in avanti, ma anche in fase di copertura (39’ st Romizi sv). De Falco 6 – Gioca nel vivo dell’azione ed è lecito attendersi qualcosa di più in fase di impostazione. Sciaudone 6 – la sua presenza in mezzo al campo è sempre preziosa per il lavoro oscuro che fa e le incursioni in zona d’attacco. Defendi 5 – Sarà lui il leader del Bari. Peccato che macchi l’esordio da capitano con l’espulsone rimediata proprio nel finale. Calderoni 6 – Buon esordio. Anche dalla sua parte le cose funzionano in fase di spinta. Albadoro 5,5 – Torna in campionato dopo un’eternità per l’infortunio dell’anno scorso e si vede che gli manca ancora un po’ di ritmo partita (48’ st Vosnakidis sv) Galano 5,5 – Movimento e impegno ma scarsa pericolosità sottoporta (14’ st Marotta 5,5 ) Arbitro Merchiori 6 – Un paio di proteste della Reggina, ma nel complesso la gara fila via liscia. 
Duvan Zapata è  del Napoli, Aurelio De Laurentiis annuncia su twitter ai tifosi l’acquisto  dell’attaccante colombiano: “Sta arrivando per le visite mediche”. Sarà lui il  vice Higuain e non Matri per il quale il patron ha chiuso la porta: “Con lui c’è  stato un semplice scambio di opinioni con Marotta tre settimane fa. I miei dubbi  erano sull’età e non sulle sue capacità. Per questo ho scelto Zapata”. Niente da  fare neanche per Astori: “Con Cellino eravamo d’accordo, lui è un signore e  sicuramente avremmo definito l’affare. Ho parlato con Benitez, ma lui nella  difesa a quattro preferisce giocatori di piede destro, avendo già Britos come  mancino”. Resta, dunque, Federico Fernandez: “Assolutamente sì, è un nazionale  argentino e merita di giocare nel Napoli”. Nessuna concessione neanche per  quanto riguarda il centrocampista: “Abbiamo Albiol che può disimpegnarsi in  quella posizione”. Lo spiraglio è uno solo: “Vedremo se il mercato è chiuso.  Potrebbe mancare ancora qualcosa, ma è prematuro per dirlo. Adesso vogliamo  iniziare il campionato e soprattutto vendere gli esuberi. Poi non dimentichiamo  che c’è anche la finestra di gennaio”. Lapidario, invece, il patron su Zuniga e  la questione rinnovo: “Ad oggi è ancora un giocatore del Napoli”. Queste parole  lasciano aperte qualsiasi tipo di scenario. Definito, invece, quello relativo  allo stadio San Paolo: “Il Comune ha deciso di alienarlo, nelle prossime  settimane decideremo come procedere con il Sindaco. Sarei interessato a  ristrutturare l’intera zona di Piazzale Tecchio (l’area antistante l’impianto,  ndr) di Fuorigrotta per renderla vivibile durante tutta la settimana e non  soltanto per il giorno della partita”. Sugli obiettivi stagionali, De Laurentiis  è chiaro: “Punto sempre al massimo, ma sono stato molto soddisfatto anche del  secondo posto. Il miglior acquisto è stato Benitez, ho aspettative molto alte  per la Champions League”. VERSO IL  BOLOGNA. Lorenzo Insigne ha smaltito l’indisposizione e stamattina si è allenato  regolarmente al centro tecnico di Castel Volturno. Rafa Benitez deciderà solo  domani se schierarlo: Callejon, Hamsik e Pandev sono favoriti per supportare  Gonzalo Higuain. Per il resto nessun dubbio, Albiol-Britos coppia centrale in  difesa, Maggio e Zuniga ai lati. In mediana toccherà a Behrami-Inler. 
MONTECARLO - Mezzo  passo falso del Monaco nell'anticipo della terza giornata del  campionato francese. La squadra allenata da Claudio Ranieri è stata  fermata in casa dal Tolosa, fanalino di coda senza nemmeno un punto  prima di questa gara. Dopo due belle vittorie contro Bordeaux (2-0) e  Montpellier (4-1), la squadra di Falcao, nel match giocato a porte  chiuse al 'Louis II', ha dominato ma non è riusciuta ad avere la meglio  sulla difesa ben orchestrata degli ospiti. Possono approfittare di  questo pareggio sia il Marsiglia che il Lione (prime a pari merito  insieme al Saint Etienne e appunto al Monaco), impegnate sabato  rispettivamente sul difficile campo del Valenciennes e in casa contro il  Reims. E soprattutto il Psg di Blanc, che chiuderà il programma della  terza giornata domenica sera a Nantes, potrà ridurre il gap dopo i due  deludenti pareggi nelle prime due gare contro Montpellier e Ajaccio. Leggi i commenti I commenti dei lettori 

DORTMUND - Il Borussia Dortmund si aggiudica l'anticipo della terza giornata di Bundesliga contro il Werder Brema e si invola da solo al comando a punteggio pieno dopo solo tre giornate. Il match è stato deciso dalla rete di Robert Lewandowski all'11 della ripresa. Le due squadre erano appaiate in testa alla classifica del campionato tedesco con 6 punti insieme a Bayern Monaco, Bayer Leverkusen e Mainz. Tutte e tre le formazioni saranno impegnate sabato pomeriggio rispettivamente contro Norimberga, Borussia Monchengladbach e Wolfsburg. Si aspetta dunque la risposta dei ragazzi di Guardiola al tentativo di fuga da parte della banda di Jurgen Klopp. Argomenti calcio tedesco Leggi i commenti I commenti dei lettori 

BAGHDAD - Un kamikaze si è fatto esplodere in un bar nella parte settentrionale di Baghdad provocando la morte di 25 persone ed il ferimento di altre 54. Lo riferiscono la polizia e fonti mediche. Il terrorista ha azionato una cintura esplosiva. Le violenze che scuotono quasi quotidianamente l'Iraq hanno provocato oltre 3.500 morti nel Paese solo nel 2013. Argomenti iraq kamikaze bagdad terrorismo 
ROMA - Enrico Letta non pensa ancora al peggio. E' convinto che alla fine Berlusconi non arriverà a far cadere il governo. Ma si prepara comunque all'eventualità di uno strappo del Cavaliere. In realtà è tutto il Partito democratico a risentire dei venti di crisi. Con le correnti che prendono posizione in vista di un possibile duello per la premiership tra Renzi e lo stesso Letta. Una sfida che avrebbe, tra le conseguenze, anche il congelamento del congresso Pd. La battaglia per la segreteria sarebbe sostituita da quella per guida di Palazzo Chigi. In tal caso, Guglielmo Epifani resterebbe al suo posto fino a dopo il voto. Il clima, tra esponenti della segreteria e renziani, si è già fatto più caldo. Davide Zoggia, bersaniano e responsabile organizzazione del partito, dice che - se il governo dovesse cadere - il pd potrebbe schierare come premier anche Enrico Letta. Ecco le parole di Zoggia: "Le primarie? Si faranno, se i tempi lo consentiranno. Noi fino adesso abbiamo lavorato affinchè si elegga principalmente un segretario del partito, perchè c'è bisogno di ricostruire, ma se dovesse precipitare la situazione la scelta più che verso un segretario sarà verso un candidato premier. Personalmente mi pare che Enrico Letta abbia davvero presentato una statura anche internazionale che va tenuta in grandissima considerazione. Credo che, per quella data, la situazione politica sarà molto più chiara e lì si valuterà cosa è più opportuno fare". Un'ipotesi che fa insorgere i renziani. Il numero due del sindaco, Dario Nardella, è categorico. "E' una visione autoritaria del pd. Per il bene di tutti Zoggia smentisca". E ancora: "Un'idea cosi autoritaria e autoreferenziale che, se non smentita, potrebbe innescare una spirale suicida per il Partito democratico". A surriscaldare il clima contribuisce anche quanto detto da Massimo D'Alema durante una festa dell'Unità in Umbria. "Letta è solo un leader di transizione, per il futuro immagino Renzi a palazzo Chigi e Cuperlo alla segreteria". Parole che certo non saranno piaciute all'attuale premier. Insomma, la compattezza mostrata dal Pd sulla decadenza di Berlusconi potrebbe lasciare presto il posto a nuove guerre interne. Argomenti pd - partito democratico enrico letta davide zoggia matteo renzi Leggi i commenti I commenti dei lettori 
REGGIO CALABRIA - Niente reti nell'anticipo della prima giornata della Serie B 2013/14. Al 'Granillo' di Reggio Calabria, la Reggina di Atzori non riesce a sfondare le maglie della difesa del Bari. Padroni di casa sfortunati con due legni colpiti da Di Michele e da Gerardi. Da segnalare anche  l'espulsione al 44' della ripresa del biancorosso Defendi per doppia ammonizione. Reggina momentanea capolista con un punto, mentre il Bari riduce la sua penalizzazione portandosi a -2. LA CRONACA - Primo tempo contratto, con le due squadre pronte a fronteggiarsi e centrocampo e poco lavoro per i portieri. Ripresa più brillante, soprattutto per merito della Reggina, che, dopo l'ingresso di Di Michele, aumenta il raggio d'azione e mette in difficoltà gli ospiti. Proprio Di Michele centra il palo su punizione. Traversa, invece, per Gerardi, con un gran colpo di testa su azione d'angolo. Allo scadere del tempo regolamentare (44' st), il Bari resta in 10: il capitano Defendi viene ammonito per un fallo di mano, e subito dopo espulso per proteste. Ultima occasione per la Reggina con Cocco che, al 50', colpisce bene di testa ma centrale. Prima dell'inizio della partita, sul campo dello stadio Granillo, sfilata delle maglie delle squadre partecipanti al campionato, il tradizionale telo di centrocampo e inno di Mameli a squadre schierate. La Reggina ha anche celebrato il centenario dalla fondazione (11 gennaio 1914), con una festa che ha preceduto il confronto. Questo il programma delle altre partite, che si disputeranno sabato sera alle 20:30 Avellino  -  Novara, Brescia  -  Lanciano, Empoli  -  Latina, Modena  -  Palermo, Padova  -  Trapani, Pescara  -  Juve Stabia, Siena  -  Crotone, Spezia  -  Cittadella e Ternana  -  Carpi. Chiuderà la prima giornata del campionato cadetto Cesena  -  Varese lunedì sera. IL TABELLINO REGGINA (3-4-2-1): Benassi; Adejo, Lucioni, Ipsa; Da Silva, De Rose, Rigoni (13′ st Strasser), Barilla'; Louzada (18′ st Cocco), Fischnaller (13′ st Di Michele); Gerardi. In panchina: Zandrini, Colucci, Di Lorenzo, Contessa. Allenatore: Atzori. BARI (3-4-1-2): Guarna; Ceppitelli, Samnik, Chiosa; Sabelli (38′ st Romizi), Sciaudone, De Falco, Calderoni; Defendi; Albadoro (47′ st Vosnakidis), Galano 6 (13′ st Marotta). In panchina: Pena, Partipilo, Leonetti, Santeramo. Allenatore: Alberti. ARBITRO : Merchiori di Ferrara. NOTE : Ammoniti: Gerardi, Defendi, Ceppitelli, Barilla', Luzada e Marotta. Espulso al 44′ st Defendi per somma di ammonizioni. SPETTATORI : 14713 per un incasso totale di €108160,00. ANGOLI : 8-4 per la Reggina. RECUPERO : 0-3'. Argomenti serie b bari calcio reggina calcio Leggi i commenti I commenti dei lettori 
