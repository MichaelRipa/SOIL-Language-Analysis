None Leggi i commenti I commenti dei lettori 
E' stato un grande successo di presenze la decima edizione di "Ferragosto con l'arte" a Napoli promossa dal marchese Pierluigi Sanfelice della Deputazione della Real Cappella e dal Museo del Tesoro di San Gennaro. Tantissime persone in paziente attesa, sin dalle prime ore del giorno, lungo via Duomo sino all'ingresso del Museo. I gruppi di visitatori sono stati fatti entrare ogni venti minuti. Alle ore 13,30 sono stati registrati 2826 visitatori al Tesoro di San Gennaro. All'orario di chiusura i visitatori registrati erano ben 3287. I cancelli sono stati chiusi un'ora dopo, alle 15.30, perché c'era troppa folla. Relatori delle visite sono stati Pierluigi Sanfelice e Paolo Jorio, direttore del Museo, ma soprattutto protagonisti i capolavori delle meraviglie del tesoro di San Gennaro con l'esposizione dei capolavori. Per una giornata è sembrato essere a Roma o a Firenze dove la fila interminabile per l'accesso ai musei è un abitudine. Un modo di riappropriarsi finalmente di Napoli, ma soprattutto di un patrimonio unico al mondo: il tesoro di San Gennaro. Numerosissimi, quindi, i napoletani rimasti in città  e che hanno scelto di dedicare il Ferragosto, pazientando in attesa del proprio turno, lungo via Duomo fino all'incrocio con via dei Tribunali per poter ammirare la ricchezza e la bellezza dei capolavori, appartenenti al tesoro di San Gennaro, ed esposti nel Museo e nella Cappella. Alle 12 è stato poi offerto, così come era stato programmato, un drink di auguri che ha coinvolto tutti i visitatori per festeggiare il Ferragosto e la decima edizione di Ferragosto con l'arte. Riuscita anche la convenzione stipulata dal Museo del Tesoro di San Gennaro con molti alberghi cittadini e della penisola per supportare i turisti ospitati a Napoli in questi giorni. Ha sorpreso, infatti, il dato positivo relativo all'affluenza dei visitatori provenienti da altre regioni italiane, con una folta rappresentanza di turisti lombardi, emiliani e siciliani, nonché di molti stranieri con una nutrita presenza soprattutto di francesi e di spagnoli. Il Museo ad agosto rimarrà aperto tutti i giorni dalle 9,00 alle 18,00 Argomenti napoli san gennaro 
PONTIDA - "Mi fa ridere, chi lo vuole Tosi?". Umberto Bossi gelido alla festa della Lega di Pontida a proposito dell'autocandidatura del sindaco leghista di Verona a primarie del centrodestra. Facendo così, secondo Bossi, Flavio Tosi rischia di "andare fuori dalle scatole dalla Lega: non penso riuscirebbe a combinare qualcosa; quello che ha combinato è perché era sul carro della Lega". Ai giornalisti che gli chiedevano se allora preferirebbe Tosi o Marina Berlusconi, ha risposto: "Marina". Nel corso del comizio l'ex leader è tornato ad attaccare Tosi. Ricordando dal palco che il sindaco di Verona vorrebbe concorrere alla leadership del centrodestra, Bossi gli ha mandato a dire "sei nella Lega o se non sei della Lega... ma vaffa...". Il senatur ha raccolto un applauso di alcune decine di leghisti in prima fila, ai quali ha ricordato anche le espulsioni dalla Lega dopo le contestazioni all'ultimo raduno di Pontida, in primavera. "Non possiamo espellere le persone - ha detto riferendosi ancora al sindaco di Verona - semplicemente perché a Tosi gli dà di volta il cervello, e infatti si è visto il Veneto come è finito". Bossi ha dunque ribadito di voler chiedere al prossimo congresso leghista che le espulsioni non vengano più decise dai dirigenti "ma dalla base a Pontida". Comunque vada, ha concluso Bossi, "non penso che la Lega morirà, ce la faremo: io non rompo, voglio radunare anche i partitini nati da chi è uscito dalla Lega". Zittito dall'ex leader anche un gruppo di leghisti che avevano avviato cori di insulti contro il ministro dell'Immigrazione Kyenge: "No, non sono d'accordo con gli insulti", ha detto il presidente del Carroccio, che ha comunque ribadito le sue critiche a livello politico sulle iniziative del ministro dell'Integrazione. Bossi è poi andato cauto sui prossimi sviluppi interni al movimento. Come aveva già detto nei giorni scorsi, Bossi ha ricordato di aver saputo che Maroni vuole convocare il congresso della Lega entro l'anno, ma "non vuole andare a un congresso dove ci sono bossiani e maroniani, e su questo ha ragione, perché danneggerebbe la Lega". Argomenti lega leadership centrodestra centrodestra umberto bossi flavio tosi marina berlusconi Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Il cadavere di una 47enne romena è stato trovato dentro il canale Villoresi, in provincia di Monza e Brianza. Stando a quanto hanno ricostruito i carabinieri, la donna, che lavorava come badante, è caduta mentre stava raccogliendo delle more da una pianta sull'argine del canale ed è annegata. Ad accorgersi del corpo nelle acque all'altezza di Nova Milanese sono state alcune persone che prendevano il sole. Si sono tuffate, hanno ripescato il corpo e avvertito 118 e i carabinieri della compagnia di Desio. Ma la donna era già morta. Stando a quanto accertato dai militari, la donna è scivolata mentre stava raccogliendo le more nel canale, all'altezza di Varedo, ed è stata trascinata dalla corrente per almeno 2 chilometri fino a Nova Milanese. A metà pomeriggio, verso le 17, un uomo aveva chiamato il 112 per avvertire di aver visto una donna che stava raccogliendo frutti da una pianta in un punto pericoloso del canale che è profondo un paio di metri e una bici, probabilmente della stessa donna, poco distante. L'uomo aveva raccontato anche di essere passato nuovamente in quel punto e di non aver più visto la donna, ma solo la bicicletta. Un elemento che, secondo i carabinieri, confermerebbe l'ipotesi della caduta nell'acqua e dell'annegamento. In un primo momento, invece, si era pensato a un suicidio. I militari, a poco a poco, da alcuni oggetti personali, come il telefono e una borsa, hanno ricostruito l'identità della romena contattando anche la famiglia presso cui lavorava come badante. 
INDIANAPOLIS - Il Gp di Indianapolis, almeno nelle intenzioni di Valentino Rossi, dovrebbe essere quello della svolta. La soluzione ai problemi di "lentezza" in confronto a quello della Honda, per dare la possibilità ai piloti ufficiali della Yamaha di  riprendere qualcosa in termini di prestazioni dai colleghi con la RC213V: "Il nuovo cambio ci piace moltissimo, ma non so quando potremo usarlo in gara", spiega Rossi in conferenza stampa di presentazione del GP di Indianapolis. "Ancora il cambio non è pronto al massimo e anche se sono in lotta per il mondiale non credo che ci sarà la possibilità di averlo presto". La gara di Indianapolis non è una di quelle preferite da Valentino. "A me piace il Gran Premio, la location, ma la pista non molto. Ci sono diversi asfalti le curve hanno un raggio strano. Quello che comunque mi dà più fastidio è il diverso grip della pista. Da parte mia cercherò ancora di vincere delle gare, di fare dei podi, dopo di qui ci sono altre due gare in fila, cercherò di fare del mio meglio". Il leader del mondiale è sempre il giovane Marc Marquez, debuttante nella classe regina e per molti il prossimo campione. "Marquez predestinato? Può essere. Ma attenzione: adesso sia Dani Pedrosa che Jorge Lorenzo sono in forma e quando loro sono stati a posto Marc non ha avuto vita facile. Sul fatto che lui fosse pronto per il mondiale ci ho pensato molte volte. Comunque va forte". Nella pausa estiva, si è rivisto in sella anche Casey Stoner, chiamato dalla Honda a provare la RC213V in Giappone. Nonostante l'ex iridato, che si è ritirato alla fine dello scorso anno dalle competizioni, abbia assicurato che non ci saranno seguiti in eventuali gare durante quest'anno, Rossi non è della stessa idea. "Non credo che Stoner abbia accettato l'invito della Honda così - ha detto Valentino - sono certo che la voglia di tornare in pista ce l'ha e se succedesse, e questa è solo una mia idea, quello del prossimo anno sarebbe un campionato di livello altissimo". Se Stoner starebbe pensando al rientro, Rossi non pensa minimamente al ritiro. "Se sarò ancora competitivo per vincere delle gare e lottare per il titolo - ha detto Valentino - vorrei firmare altri due anni con la Yamaha dopo la scadenza di questo contratto". Argomenti motogp motogp indianapolis valentino rossi Leggi i commenti I commenti dei lettori 
CINCINNATI - Il derby azzurro va a Roberta Vinci. Negli ottavi di finale la tarantina, come già accaduto recentemente al torneo di Palermo, ha avuto la meglio sulla romagnola, che però resta in vantaggio nel computo totale dei confronti. La Vinci si è imposta abbastanza nettamente con il punteggio di 6-4, 6-3. Avanza anche Victoria Azarenka. La bielorussa, numero due del tabellone, ha battuto negli ottavi la slovacca Magdalena Rybarikova in due set, con il punteggio di 6-3, 6-4 ed ora affronterà proprio la Vinci. In campo maschile, senza difficoltà Novak Djokovic. Il serbo, numero uno del tabellone, ha regolato il belga  David Goffin con il punteggio di 6-2, 6-0. Decisamente più sorprendente la vittoria del russo Dmitry Tursunov, 6-2, 6-4 alla testa di serie numero 3, lo spagnolo David Ferrer. Avanza anche l'argentino Juan Martín Del Potro, che supera lo spagnolo Feliciano Lopez in tre set: 6-4, 1-6, 6-4 Argomenti tennis roberta vinci sara errani novak djokovic Leggi i commenti I commenti dei lettori 
