
Migliaia di fiaccole bucano la notte al Colosseo. Carmen usa il palmo della mano per proteggere la fiammella dal vento: «Sono arrivata dal Nicaragua solo per Papa Francesco», sussurra mentre fissa il maxischero allestito di fronte alla fermata della metropolitana. Accanto a lei c’è chi prega per i familiari in Argentina, «che hanno festeggiato in Plaza de Mayo, quando il nostro Bergoglio si è affacciato su piazza San Pietro», e chi religioso non era, ma ha voluto esserci ugualmente, sedotto «dalla sua semplicità, che ricorda tanto quella di Giovanni XXIII», assicura Michela Rota, un’impiegata 41enne di Bergamo. GRANDE APPLAUSO QUANDO SI E' AFFACCIATO DAL PALATINO Un grande applauso delle migliaia di persone riunite ai piedi del Colosseo ha salutato Papa Francesco quando si è affacciato dal Palatino prima che avesse inizio la Via Crucis. In precedenza, al suo arrivo, il pontefice aveva declinato l'offerta del cappotto che il cameriere Sandro gli aveva offerto per ripararsi dal vento che comincia a soffiare con maggiore intensità. Poi l'incontro con le autorità capitoline, a cominciare dal sindaco Gianni Alemanno, con il quale ha avuto un saluto molto cordiale. TRAFFICO. La Via Crucis per la città di Roma è iniziata alle 18, quando i vigili hanno iniziato a blindare al traffico tutta l’area intorno all’Anfiteatro Flavio. La  fermata della metropolitana Colosseo è stata chiusa per motivi di sicurezza. Così come via dei Fori Imperiali, da largo Corrado Ricci a piazza del Colosseo, con divieto di accesso ai bus turistici fin da piazza Venezia. Lì, le pattuglie dei vigili urbani hanno operato chiusure “a soffietto”. La viabilità è andata in tilt su via Petroselli, piazza Venezia e via dei Cerchi, intorno al Circo Massimo. I PELLEGRINI. E allora in migliaia hanno invaso a piedi il Tridente. Via del Corso era un lungo fiume in piena, che scorreva verso il Colosseo. «Sono venuto da Catanzaro con tutta la famiglia, perché questo Papa merita di essere ascoltato: vogliamo pregare per lui. Io non avevo mai partecipato alla Via Crucis – racconta Antonio negro, un imprenditore di 40 anni – ma questa voltqa è diverso. Non ero a Roma durante il Conclave e così abbiamo approfittato delle vacanze di Pasqua per un fine settimana di fede». Sulla piazza del Colosseo Rodrigo Palacios, 28 anni, da Buenos Aires prova a riprendere la liturgia come fosse una diretta televisiva. «Es nuestro Papa – esclama – è il Pontefice della gente umile, degli ultimi, dei dimenticati, e noi siamo venuti a rendergli omaggio». I VOLONTARI. C’è chi prova sulle transenne per vedere meglio lo schermo, e chi invece, costretto sulla sedia a rotelle è stato assistito dai volontari dell’Unitalsi, pronti a distribuire carrozzine di fronte alla fermata della metropolitana. Mentre 105 volontari della Protezione civile di Roma Capitale hanno assistito i leggerini, dislocati intorno al tracciato della processione. IL COMMERCIO. Non soltano fede. La via Crucis è anche la festa dei venditori ambulanti che affollano l’area intorno al Colosseo. Mohammed e gli altri per un  euro vendono bandierine con il volto stampato di Bergoglio. Mentre i commercianti di via Cavour hanno escogitato promozioni e offerte per provare a sfruttare l’ondata turistica legata al Papa. «Oggi abbiamo incassato circa un 20% in più – sottolinea Lino Spendor, 52enne proprietario del Caffè Imperiale – Certamente non è più un turismo ricco come una volta. Ma noi cerchiamo di venire incontro alle esigenze die pellegrini: con 8 euro possono mangiare un primo e una bibita». All’ingresso c’è la fila. Argomenti via crucis colosseo fedeli pellegrini pasqua papa francesco 

I carabinieri di Civita Castellana hanno arrestato a Formello i quattro romeni, responsabili di vari furti nella provincia di Viterbo. Le indagini sono partite da un inseguimento nella notte di mercoledì scorso a Nepi, nel complesso residenziale Colle Farnese, poi concluso con la fuga dei malviventi attraverso i tetti delle abitazioni. I militari erano stati avvertiti da alcuni residenti insospettiti dai loro movimenti: li avevano visti scendere da un'Audi A4 per poi salire su un furgone. I carabinieri hanno capito che si stavano preparando a compiere l'ennesimo furto, così hanno aspettato il loro ritorno. Una volta arrivati, intorno alle 3:20, i banditi, alla vista delle volanti hanno abbandonato l'auto e si sono dati alla fuga. I carabinieri hanno subito sequestrato il mezzo dove sono stati in  seguito trovati alcuni documenti grazie ai quali sono risaliti ai responsabili. Gli accertamenti hanno portato all'identificazione del proprietario dell'auto e all'abitazione a Formello, dove i quattro sono stati arrestati. Nel corso di una perquisizione è stata trovata la refurtiva di alcuni dei colpi messi a segno. Proseguono le indagini. I carabinieri di Civita Castellana stanno cercando eventuali collegamenti con due rapine in villa avvenute nella zona di Viterbo nei giorni scorsi: una a Corchiano ai danni dall'ex presidente del Centro merci di Orte e della Viterbese, Giuseppe Fiaschetti, l'altra a Sutri, dove un'imprenditrice locale è stata legata, imbavagliata e picchiata. Nell'ultimo caso, il marito aveva anche messo una ricompensa di 20mila euro a chi avesse dato informazioni utili a risalire ai colpevoli. Gli inquirenti sono alla ricerca di eventuali collegamenti  con le rapine in villa dei giorni scorsi a Sutri e Corchiano. Argomenti formello ladri furti rapine 
Assumono sempre più i contorni di uno scontro a due le primarie del centrosinistra per il Campidoglio. Il Collegio dei Garanti della coalizione richiama David Sassoli per le affissioni in spazi non autorizzati, diffidandolo dal reiterare tale comportamento, e invitando tutti i candidati a rispettare il codice etico. L'europarlamentare coglie immediatamente l'occasione per sottolineare che anche Marino è stato richiamato dai garanti e chiede "pubbliche scuse per le offese ricevute" durante la polemica sui manifesti. I due sfidanti emergenti del Pd si rincorrono per tutto il giorno in un polemico 'botta e risposta' da un capo all'altro della città. "Sassoli vuole parlare di contenuti? Quello dei manifesti non è il migliore dei biglietti da visita", afferma Marino. "Io ho buoni rapporti con tutti" gli altri candidati - risponde Sassoli - tranne con coloro che si limitano ad offendere e questo mi dispiace molto". Dopo la riunione del collegio dei garanti, Sassoli rincara: "A seguito del richiamo al senatore Marino a non offendere gli altri candidati alle primarie per il sindaco di Roma, mi aspetto pubbliche scuse". Alessandro Bianchi, candidato sindaco per 'Progetto Roma', sfilatosi dalle primarie, lo definisce uno "spettacolo sconcertante dei candidati Pd". D'accordo con Bianchi anche il segretario del partito romano, Marco Miccoli che invita a chiudere sia con la polemica, sia con i manifesti. Anche perché la sfida è ben più articolata. David Sassoli guarda oltre 'il recinto del centro-sinistra', dai 'delusi di Alemanno in poì e trova sponde nel Centro Democratico di Bruno Tabacci, secondo cui è lui il candidato 'più vicino'. Ignazio Marino, forte dell'apprezzamento di Ingroia, Verdi e Sel sfida il Movimento 5 Stelle sul fronte della partecipazione con referendum d'indirizzo per decidere come spendere i soldi dei cittadini. E di M5s Marino parla anche con l'ex comandante partigiano Massimo Rendina che gli dice: "Beppe Grillo ha degli atteggiamenti che ricordano l'ideologia fascista, vi ritrovo una volontà antidemocratica di dirigere le scelte dei parlamentari". Patrizia Prestipino, candidata 'renzianà si imbavaglia "contro l'oscuramento mediatico" mentre il socialista Mattia Di Tommaso punta a Trastevere e al dialogo con "tutti i giovani che vogliono cambiare la città". Sul fronte opposto il sindaco di Roma Gianni Alemanno, candidato per il centrodestra, sottolinea il sondaggio Datamonitor secondo cui "il 50% dei romani è soddisfatto" del suo operato ed esorta a continuare insieme. Ma da La Destra, il leader Francesco Storace, premette che non si candiderà, ma avverte: "Dobbiamo chiederci se possiamo permetterci il lusso di un ballottaggio tra il candidato sconosciuto di Grillo e quello che esprimerà il centrosinistra. Se La Destra corre da sola Alemanno non arriva al ballottaggio. Il sindaco credo che ne sia consapevole". Argomenti primarie pd david sassoli campidoglio sindaco roma elezioni politiche 2013 ignazio marino 

