ROMA – Parte col piede giusto l’avventura delle grandi d’Europa in Champions League. Vincono e convincono il Real (1-6 a Istanbul al Galatasaray), il Bayern (3-0 al CSKA Mosca), il Manchester United (4-2 al Bayer Leverkusen), il Manchester City (0-3 a Plzen) e il PSG (1-4 ad Atene con l’Olympiacos). Bene anche lo Shakhtar, che passa per 0-2 a San Sebastian con la Real Sociedad e il Benfica che piega con un secco 2-0 a Lisbona l’Anderlecht. GALATASARAY-REAL 1-6 Dopo aver perso per due volte per 3-2 a Istanbul, il Real si prende una bella rivincita sul Galatararay infliggendogli la sconfitta interna più pesante della propria storia nelle coppe europee. I turchi sfiorano per due volte il vantaggio con Felipe Melo e alla prima occasione (33’) vengono puniti da Isco che raccoglie un lancio lungo di Di Maria e con un preciso destro a fil di palo dal limite batte Muslera. La gara resta equilibrata ma, dopo un’altra occasione per parte (Ronaldo e Yilmaz), la chiude Benzema che, al 54’, raddoppia in contropiede sfruttando un altro lancio smarcante di Di Maria. A questo punto entra in scena Ronaldo che arrotonda il punteggio con una doppietta: al 63’ insacca di sinistro da due passi sfruttando una torre di Isco, 4’ dopo riprende una respinta corta di Muslera su un colpo di testa ravvicinato di Pepe. Finita? Macchè. All’81’ il fenomeno portoghese veste i panni dell’assist-man per consentire a Benzema di siglare da due passi a porta vuota lo 0-5. Umut Bulut all’84’ segna il gol della bandiera per i turchi con un bel destro in girata su cross da Amrabat ma l’ultima parola sul match la mette ancora Ronaldo che al 91’ realizza la personale tripletta con un forte sinistro in diagonale al termina di una bella serpentina in area. MANCHESTER UTD-BAYER LEVERKUSEN 4-2 Con una doppietta di Rooney, il Manchester Utd ridimensiona il Leverkusen e inizia nel migliore dei modi il cammino in Champions. I Red Devils passano al 22’ con un bel destro al volo di Rooney su cross dalla sinistra di Evra. Lo United insiste ma non chiude i conti con Kagawa e, soprattutto, con lo stesso Rooney che non trova lo specchio a porta vuota dopo aver saltato anche Leno. Il Leverkusen ringrazia e al 54’ pareggia con un bel sinistro a giro a fil di palo di Rolfes smarcato al limite da Sam. Lo United si rimbocca le maniche e al 59’ torna avanti con una pregevole mezza girata volante di van Persie su cross dalla destra di Valencia. Il Bayer manca il 2-2 con Bender e gli uomini di Moses ne approfittano per chiudere i conti con Rooney che al 70’ batte Leno di destro sul primo palo sfruttando direttamente un rilancio lungo di De Gea. I Manchester Utd insiste e al 79’ cala il poker con Valencia che infila Leno con un preciso destro dal limite su assist di Rooney. Il Bayer non molla e, all’88’, rende meno amaro il ko riducendo le distanze sugli sviluppi di un angolo con Toprak, lesto a riprendere un colpo di testa di Reinartz respinto dalla traversa. Nel finale van Persie ha incredibilmente mandato fuori di sinistro a porta vuota il pallone del 5-2. OLYMPIACOS-PSG 1-4 Con una ripresa super, il Psg travolge l’Olympiacos e conferma di essere il grande favorito nel gruppo C. Gli uomini di Blanc soffrono terribilmente la partenza forte dei greci a cui la fortuna volta le spalle: per due volte i legni strozzano l’urlo in gola prima a Weiss, che colpisce una traversa, e poi a Fuster che centra un clamoroso palo interno. Il Psg tira un sospiro di sollievo e alla prima occasione, al 19’, passa con Cavani che insacca a porta vuota su assist di Maxwell, lanciato a rete da Ibrahimovic. L’Olympiacos non ci sta e al 25’ pareggia meritatamente con una strepitosa azione personale di Weiss: l’ex Pescara salta in dribblig prima Marquinhos e poi Thiago Silva e poi con un preciso destro batte sul primo palo Sirigu. Il PSG cambia marcia nella ripresa e, dopo, aver sfiorato il gol con Cavani, torna avanti grazie a un perfetto colpo di testa in tuffo di Thiago Motta su angolo dalla sinistra di Lavezzi. I due si ripetono in fotocopia 5’ dopo chiudendo, di fatto la partita. All’82’ Ibrahimovic si procura un rigore (fallo di Samaris) ma si fa parare la conclusione dal dischetto da Roberto. L’1-4, però, è solo rimandato di pochi minuti e lo sigla, all’87’, l’ex romanista Marquinhos con un bel colpo di testa su angolo dalla destra di Thiago Motta. BAYERN-CSKA MOSCA 3-0 I campioni d’Europa spazzano via all’esordio il Cska Mosca con il minimo sforzo. Gara a senso unico fin dalle prime battute all’Allianz Arena. I bavaresi la sbloccano già al 4’ con una perfetta punizione a giro da 25 mt di Alaba. Poi, dopo aver fallito almeno altre quattro occasioni, raddoppiano (41’) con Mandzukic che si fa perdonare per aver colpito un palo poco prima insaccando di testa su punizione-cross dalla destra di Robben. Il Bayern si diverte e, al 68’, cala il tris con un sinistro in controbalzo di Robben, smarcato solo davanti alla porta da Alaba. VIKTORIA PLZEN-MANCHESTER CITY 0-3 Il City passa con facilità a Plzen e replica per le rime al Bayern. Gara senza storia al Sady Stadion. Dopo aver sfiorato il vantaggio nel primo tempo con Navas, Yaya Touré e Aguero (palo), il City sblocca meritatamente il vantaggio (48’) con un preciso sinistro dal limite di Dzeko, servito da Aguero. Gli uomini di Pellegrini insistono e al 53’ raddoppiano con un magnifico destro a giro sotto l’incrocio da 25 mt di Yaya Touré. Il Plzen crolla e, al 58’, subisce anche lo 0-3 da Aguero che, smarcato in area da Nasri, infila l’angolo più lontano con un bel sinistro in girata. BENFICA-ANDERLECHT 2-0 Il Benfica supera con il minimo sforzo un opaco Anderlecht e si candida a seconda forza nel gruppo del Psg. I lusitani passano al primo affondo (4’): Proto non trattiene un sinistro non irresistibile dal limite di André Almeida e consente a Djuricic di insaccare da due passi. Sulle ali dell’entusiasmo il Benfica insiste e al 30’ raddoppia sugli sviluppi di un angolo con una pregevole girata volante di Luisao smarcato in area con una sponda aerea ancora da André Almeida. Nella ripresa l’Anderlecht prova a lungo a riaprire la partita ma il Benfica controlla con ordine senza mai rischiare particolarmente. REAL SOCIEDAD-SHAKHTAR DONETSK 0-2 Uno Shakhtar cinico passa nel finale a San Sebastian e porta a casa tre punti d’oro in ottica qualificazione. La Real Sociedad domina per un’ora ma non riesce a sbloccare il risultato con Vela, Pardo, Griezmann e Seferovic. Lo Shakhtar resiste e, alla prima buona occasione (65’), punisce gli avversari con Alex Texeira che sfrutta un tacco di Douglas Costa per battere Bravo con un forte destro rasoterra. La Real reagisce di rabbia ma la fortuna le gira le spalle: per due volte la traversa le nega il pari, prima su un tiro-cross di de la Bella poi su un colpo di testa di Vela. Lo Shakhtar tira un sospiro di sollievo e all’87’ mette al sicuro la vittoria ancora con Alex Texeira che conclude una bella azione personale con un preciso destro a fil di palo dal limite. Leggi i commenti I commenti dei lettori 
COPENAGHEN - Specialista nelle partenze efficaci in coppa, la Juventus stavolta incappa in un primo tempo non felicissimo e deve rincorrere. Il Copenaghen, la cui pagella di campionato è piena di insufficienze, gioca un match molto attento, ma è l'approccio pigro, molle dei campioni d'Italia che sorprende. Lenti, prevedibili, distratti, senza troppa voglia di farsi valere, i bianconeri tirano a campare e presumono contro gli onesti danesi. Che invece fanno il loro e con merito si portano in vantaggio creando confusione in area, centralmente: palla nel mucchio e rimbalzo d'attacco di Jorgensen trasformato in gol. Per pochi minuti la Juve è una tigre ferita, due tiri ravvicinati di Chiellini (di testa) e di Pogba (sull'angolo successivo) fanno gridare al pari, ma Wiland, il portiere svedese, compie due prodigiose parate, istintive e di grande reattività. Il pericolo corso induce il Copenaghen a coprirsi di più, la Juve inssiste soprattutto sull'ala mancina, dove Lichtsteiner spinge ma trova in Braaten e in Bengtsson avversari, a turno, assai efficaci. Tevez, in posizione di centravanti arretrato, prova a innescare allora Peluso, ma la difesa fa buona guardia. Mancano all'appello, per convinzione, i fiori all'occhiello del centrocampo: Pogba si proietta seempre avanti, ma non è lucidisssimo. E Vidal non è lo stesso del campionato. Almeno nei primi 45'. Quagliarella è invisibile, e non sappiamo quanto sia suo demerito quanto invece mestiere dell'ex Mellberg che con Sigurvisson blinda l'area davanti a Wiland. Bisogna cambiare qualcosa, certo. Anche perché Ogbonna centrale è timido nell'azione di copertura del gol e soprattutto non fa il Bonucci in costruzione. Chiellini indugia tanto, per esempio perde Jorgensen nell'azione del gol. Insomma, al riposo Conte ha il suo bel da fare e da dire. RIPRESA - Non cambia, Conte, ma evidentemente si fa sentire. Non cambia nei primissimi minuti, il copione. Ma la Juventus col passare dei minuti, almeno, alza il ritmo del match, l'ingrediente mancato fino al riposo. Tevez si presenta solo davanti a Wiland ma il portiere svedese del Copenaghen sembra insuperabile e respinge. Sembra stregata: invece Peluso centra basso, la finta di tevez consente a Quagliarella, fino a quel momento invisibile, di piazzare la zampata sotto misura dell'1 a 1. Si sblocca, il centravanti: bravo, bis! Quagliarella ci prova, gran stacco su cross dal fondo, bella torsione, Wiland stavolta non ci può arrivare, traversa. Il Copenaghen è alle corde, evidentemente aver giocato alla grande il primo tempo l'ha costretto a spendere troppa benzina. Wiland si ripete quando il match diventa un tiro al bersaglio, alla fine si contano sette occasionissima bianconere contro zero del Copenaghen. Neppure Giovinco, che Conte prova a inserire per sfruttare i duetti con Carlitos, trova la porta. Neppure il cambio in extremis degli esterni, quando Lichtsteiner e Peluso - tra i più inesauribili e continui - sono in riserva, porrta al successo, anche solo di misura. Giusto così, per il brutto primo tempo. Uno a uno. Partenza falsa. COPENAGHEN-JUVENTUS 1-1 (1-0) COPENAGHEN : Wiland - Jacobsen, Mellberg, Sigurdsson, Bengtsson - Bolanos (79' Toutouh), Claudemir (85' Margreitter), Delaney, Braaten - Adi (69' Gislason), Jorgensen. All. Solbakken. JUVENTUS : Buffon - Chiellini, Bonucci, Ogbonna - Lichtsteiner (85' Isla), Vidal, Pirlo, Pogba, Peluso (74' De Ceglie) - Quagliarella (76' Giovinco), Tevez. All. Conte. ARBITRO : Ivan Bebek (Cro) RETI : 14' Jorgensen; 54' Quagliarella NOTE : Ammoniti: Mellberg, Bengtsson, Lichtsteiner, Peluso, Vidal; recupero: 1' e 3'. Angoli: 16 a 3 per la Juventus. Leggi i commenti I commenti dei lettori 
COPENHAGEN – "E’ stato un tiro a bersaglio ma non l’abbiamo buttata dentro". E' a dir poco contrariato Antonio Conte al termina della sfida col Copenhagen. E se la prende soprattutto con i suoi giocatori: "Quando si arriva ad avere fino a dieci occasioni, bisogna buttarla dentro, c’è poco da dire. Mai avuto così tante palle gol così vicini alla linea di porta. Dobbiamo farne tesoro di una partita come questa. Di certo dispiace non tornare a casa con i tre punti". ABBIAMO RISOLLEVATO WILAND – Antonio Conte ritrova il sorriso solo quando gli si chiede di commentare la prestazione del portiere danese Wiland, che alla vigilia non sembrava in gran forma: "Noi aiutiamo le persone a risollevarsi… Sarà stato bravo lui, ma dovevamo esserlo noi a fare gol, visto anche il risultato in Turchia (l’1-6 del Real al Galatasaray, ndr)". PAGATA UNA PARTENZA LENTA – Il tecnico bianconero, infine, spiega la partenza molle dei bianconeri: "Abbiamo sofferto la loro aggressività. Andavano al massimo mentre noi eravamo lenti in costruzione e nelle ripartenze. Nella ripresa il Copenhagen è calato e noi abbiamo allargato gli spazi. Con attaccanti veloci come Tevez, Quagliarella e poi Giovinco abbiamo creato tantissimo, purtroppo senza segnare. Dispiace". LICHTSTEINER RESTA FIDUCIOSO – Stephan Lichtsteiner non vede analogie con l’1-1 dell’anno scorso con il Nordsjaelland: "Sicuramente non è uguale perché secondo me abbiamo creato tanto di più. Abbiamo sbagliato due occasioni da due metri…". Ma l’elvetico è sicuro che la Juve passerà il turno: "Se giocheremo come nel secondo tempo andremo avanti". Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
L'1-1 a Copenaghen è un passo falso solo sul piano del risultato. Otto palle gol, almeno quattro straordinarie parate del portiere dei danesi: solo per questo la Juventus avrebbe strameritato di vincere. Ha anche giocato bene la squadra di Conte, a parte le difficoltà nella prima parte del primo tempo: può solo far preoccupare un po' che non sia riuscita a fare più di un gol a una squadra modesta, però ha trovato sulla sua strada un portiere che ha fatto realmente il fenomeno. Un aspetto negativo, forse l'unico, è aver concesso una rete a una formazione molto più debole: questo non dovrebbe capitare e alla Juve di solito non succede. Il risultato è deludente, la qualificazione potrebbe diventare più difficile, ma non sono preoccupato: i bianconeri, anche l'anno scorso, hanno dimostrato di esserci sempre nelle partite da dentro o fuori. E anche i giocatori schierati oggi da Conte, da Quagliarella (al di là del gol) a Ogbonna, hanno disputato una buona gara. Tutte le big hanno esordito vincendo nettamente, la Juve è l'unica che non c'è riuscita, ma per i campioni d'Italia è stata veramente una serata storta, con una serie di circostanze negative che raramente si verificano: quando una squadra crea otto palle gol, almeno tre riesce a farne. Ai bianconeri non è andata bene, ma sul piano del gioco Conte può essere soddisfatto. Ma non c'è solo il calcio e la Champions. Voglio ribadire la grande soddisfazione per il successo della 'Vialli e Mauro golf cup'. Un appuntamento sempre più importante in termini di partecipazione e di raccolta fondi per la lotta alla Sla. Anno dopo anno (siamo arrivati alla decima edizione), sono sempre più numerosi i campioni e i personaggi che partecipano in nome della solidarietà. Quest'anno la partecipazione è stata eccezionale: da Prandelli a Cruyff, da Nedved a Olazabal a Cabrera Bello. Non posso che riportare il ringraziamento dei ricercatori e da parte degli ammalati a tutti gli imprenditori e le persone che hanno contribuito al successo di questa straordinaria giornata. 

None Leggi i commenti I commenti dei lettori 
