"Mi piacerebbe giocare con Balotelli". Edinson Cavani, capocannoniere  del campionato, in un'intervista concessa al TG1 apre le porte al  centravanti azzurro, in rotta con il Manchester City. Per il fuoriclasse  uruguaiano l'eventuale arrivo di Balotelli a Napoli non sarebbe un  problema. "E' un campione, con lui mi troverei sicuramente bene.  Berlusconi lo ha definito 'mela marcia'? Nessuno ha il diritto di  giudicare l'altro. Capita a tutti a volte di sbagliare. Per me è un  grande giocatore italiano che, magari, un giorno regalerà tante gioie  anche alla nazionale". SONDAGGIO SU SUPERMARIO/VOTA Cavani  poi spiega il segreto del suo momento d'oro: "La risposta del  presidente De Laurentiis che ha rivelato di aver rifiutato un'offerta di  55 milioni di euro per me mi ha dato più tranquillità. Io ora penso  solo a giocare e penso si veda... Mio padre mi diceva ogni volta che vai  a dormire, vacci tranquillo perché ti sei guadagnato il pane, hai dato  tutto". Dietro ai  successi del bomber del Napoli, però, c'è anche una vita piena di valori  e di sacrifici: "Da piccolo non piaceva tanto uscire, passavo tanto  tempo a casa e già pensavo a quello che volevo", rivela. "E poi ho tanta  fede. Io guardo sempre avanti e ringrazio Dio per quello che mi dà". 
"Finalmente a casa". Il comandante Emiliano Astarita esordisce così al suo arrivo a Piano di Sorrento (Napoli). Davanti casa dei suoi genitori parla, insieme all'altro marittimo sequestrato Salvatore Mastellone della "brutta avventura" che è capitata. A chi gli chiede quale è stato il momento più brutto, Astarita risponde: "sempre". "Non lo auguro a nessuno - ha aggiunto - l'importante ora è che siamo a casa". Al suo arrivo a Piano di Sorrento nella sua terra, il comandante della Asso 21, la nave presa di mira dai pirati nigeriani lo scorso 23 dicembre, ringrazia tutti, "tutti coloro che ci hanno permesso di ritornare a casa". Il volto è tirato, stanco a chi gli chiede come sono stati trattati dai nigeriani, il comandante insieme all'altro marittimo Salvatore Mastellone risponde "non bene". "L'importante è che non ci hanno ferito", spiega Astarita. Poi, a chi gli chiede se ritorneranno in mare, il comandante dice questo: "questo non lo so, si vedrà. Ora voglio solo abbracciare mia madre che è molto preoccupata". "Ritornare in mare è purtroppo il nostro lavoro - aggiunge poi Mastellone - quindi ritorneremo probabilmente, magari non in Nigeria". Il marittimo Mastellone parla anche della fine della vicenda: "quando abbiamo capito che è finita? Quando siamo arrivati qui". 

Negozi vuoti. E saldi al palo. Dopo una settimana di super sconti il bilancio è nero. Il 2013 comincia nel segno della recessione. La Confcommercio parla di un calo di vendite del 20 per cento. I commercianti sono molto meno ottimisti. È crisi. Resistono solo i negozi storici,  chi vende alto artigianato e le grandi griffe. Ivana Squadra, titolare della cartoleria Piccirillo, in via Santa Teresa a Chiaia, apre le braccia e mostra il negozio: «Vuoto. Ed è sempre così. Anche a Natale è andata malissimo. È vero che non vendiamo beni di prima necessità, ma i nostri prodotti sono anche molto economici. Forse compra solo chi ha molti soldi o chi sceglie prodotti da mercatino, per il target medio non c’è più spazio». Ma la crisi dei saldi non fa differenza. Abbigliamento, calzature, bigiotteria, accessori. Il trend è negativo. Marianna, commessa del negozio di intimo donna Batterfly, sempre in via Santa Teresa a Chiaia parla di percentuali. «Noi siamo partiti con il 70 per cento. Mai fatto. In genere gli sconti partono gradualmente». In giro ci sono pochi soldi e poca voglia di spendere. «La gente sembra avere paura. La stangata Imu, il martellamento sulla crisi che ogni giorno fanno i telegiornali, creano un clima di tensione e pessimismo- spiega Enzo De Felice, del negozio di scarpe Pascal, in via Vittorio Colonna - Noi siamo partiti con i saldi sei giorni fa e abbiamo lavorato solo sabato, gli altri giorni va bene se si vedono una decina di clienti». Per De Felice, comunque oltre alla crisi è anche colpa: «Del caos legislativo, con una regolamentazione dei saldi e dell’orario di apertura dei negozi poco chiara». Per il responsabile di Pascal si può parlare «di un calo di vendite del 50 per cento». «Negli anni passati c’era un flusso continuo di clienti da dicembre a gennaio- spiega Maurizio del negozio Project, abbigliamento uomo, in via Carducci- Ora invece ci sono giorni di grande affluenza alternati a lunghi periodi di inattività». C’è chi spera che sia tutta colpa dell’influenza che ha messo a letto gran parte dei napoletani: «In questo weekend abbiamo davvero avuto pochi clienti- sorride amara Adele Di Bello, del negozio di bigiotteria Lucienne in via Filangieri - Forse molta gente è ancora in vacanza per la settimana bianca o a letto con l’influenza. Speriamo di riprenderci nel prossimo fine settimana». Resistono solo i piccoli e grandi negozi di artigianato o con marchi noti. «La prima settimana di saldi è andata molto bene, ora le vendite sono un po’ rallentate- dice controcorrente Chiara Buonanno, dello storico negozio di abbigliamento e intimo di via Filangieri - Il nostro segreto sono i prodotti di qualità e l’estrema cortesia. Non vendiamo merce cinese e siamo al completo servizio del cliente». Un settore che regge alla crisi è soprattutto l’abbigliamento per bambini: «Per i bambini non si risparmia mai e soprattutto c’è sempre bisogno», chiosa Anna Buonanno. «Galleggiamo - spiega Anna Nigro, del negozio di abbigliamento donna Dominga in via Achille Torelli - Abbiamo chiuso dicembre 2012 in pari con i l2011 e non ci speravamo. Gennaio è cominciato male, ma contiamo sui clienti fissi e sul prossimo fine settimana». Tra chi resiste alla crisi anche Tramontano, con saldi del 20 per cento. «Paradossalmente vendiamo di più i prodotti senza sconto - spiega Giuseppe Ferrara - Chi viene da noi vuole la qualità. ed ecco che il nostro cuoio, le borse da lavoro o da viaggio riescono a resistere alla crisi e ai saldi». Il primo weekend di saldi a Napoli ha fatto registrare un calo delle vendite pari al 20 per cento rispetto allo stesso periodo dello scorso anno. «È un dato che deve far riflettere - dichiara Pietro Russo, presidente di Confcommercio imprese per l'Italia della provincia di Napoli -. Infatti, mentre nelle città di Roma, Firenze e Milano si registrano aumenti delle vendite che partono dal +5 per cento e in alcuni casi toccano anche il + 20 per cento, Napoli conferma le aspettative indicate già qualche settimana fa dal nostro Centro Studi». «Il territorio di Napoli e la sua provincia - conclude Russo - ha perso potere d’acquisto ma anche appeal rispetto alle altre città. C’è bisogno di risposte serie e di una buona politica, che si occupi dei problemi quotidiani e non di fantapolitica, anche perché' alcune zone della città sono poco accessibili per la presenza delle ZTL e dei trasporti poco efficienti». Intanto, in attesa del prossimo week end,  i negozi sono e rimangono vuoti. Benetton, Golden Point, Tzenis, anche le grandi catene in franchising sono in crisi. Le commesse ordinano e sistemano scaffali, cambiano gli allestimenti delle vetrine, addobbano manichini in giornate lunghe e noiose, senza clienti. 


MUSICA ABBADO E POTERE VERDIANO Alle 20.30 all’Auditorium Rai Arturo Toscanini in piazzetta Rossaro  l’Orchestra Sinfonica Nazionale della Rai diretta da Roberto Abbado  interpreta musiche di Giuseppe Verdi da “I Masnadieri”, “Don Carlo”,  “Aida”, “Macbeth”, “Otello”, “Attila” e “Nabucco” nel concerto “Verdi e  il potere” con il soprano Nkosazana Dimande, il baritono Dario Solari, i  bassi Dmitrij Beloselskij e Rafael Siwek. Info 011/8104653 . SALTANDO L’OTTOCENTO Per le “Serate Musicali 2012/13 - I Migliori Diplomati” alle 21 al  Conservatorio verdi in piazza Bodoni, va in scena il concerto “…  saltando l’Ottocento” su pagine di Haydn e Rachmaninov, che coinvolge le  scuole di pianoforte di Laura Richaud e Claudio Voghera e quella di  flauto traverso storico di Francesca Odling. Ingresso libero senza  prenotazione fino a esaurimento posti; info www.conservatoriotorino.eu DMAG IS YOUR JAZZ La freee press culturale e dello spettacolo “Dmag”, per la rassegna “All  that is jazz!”, presenta alle 21 al Caffè della Caduta in via Bava 39  il concerto del sassofonista Jacopo Albini “First Trip. A Tribute to  Thelonious Monk” con Luca Curcio al contrabbasso, Tommaso Gambini alla  chitarra e Matteo Cidale alla batteria. Ingresso gratuito; info www.d-mag.it PRESSURE DUB SOUND All’Hiroshima Mon Amour in via Bossoli 83, per i fan della dub e del  reggae, l’appuntamento è con i Pressure Dub Sound che presentano live il  loro nuovo album “Roots Fanatics” in uscita a metà gennaio per la Bassline Records. A seguire fino alle  ore piccole gli Echotronix, conosciuti ai più come King David Warriors,  presentano il nuovo impianto autocostruito e lanciano la neonata etichetta discografica. Il riscaldamento pre-concerto sarà a cura di Mountain Top. Ingresso 5 euro; info www.hiroshimamonamour.org LE DUO DANS LE VENT L’Associazione Tedacà organizza da bellARTE in via Bellardi 11, dalle  19.30 alle 20.30 l’inaugurazione con ingresso gratuito della mostra  fotografica “Colori del Chiapas e Manos y Creatividad” di Paola Crova,  in collaborazione con la ong Peace Games – Uisp; a seguire, alle 21.15  sempre con ingresso gratuito, il concerto del Duo Dans le Vent, un  percorso fra tradizioni e culture musicali di diversi paesi. Info www.tedaca.it TWO ARE IN JOY Alle 21.30 al Jazz Club Torino in piazzale Valdo Fusi, sono di scena i  Two in Joy: il chitarrista tedesco Michael Diehl (insegnante di chitarra  e docente in corsi e stages internazionali) e la vocalist di esperienza  internazionale Florezelle Amend, protagonisti di un concerto dedicato  allo stile particolare del duo chitarra e voce e ispirato a Tuck and  Patty, Joe Pass e Ella Fitzgerald. Ingresso a pagamento; info www.jazzclub.torino.it LO COR DE LA PLANA Alle 21.30 al FolkClub in via Perrone 3bis, è in programma una serata di  canto occitano polifonico tradizionale magistralmente rivisitato dal  gruppo Lo Cor de La Plana, nato undici anni fa nel quartiere di La  Plaine a Marsiglia per reinventare la vocalità meridionale accostandola  alla musica colta di Bartok e Pierre Schaeffer, il sound urbano di  Massilia Sound System, Ramones, Velvet Underground, il rai di Cheb  Khaled, la pizzica salentina. Ingresso 20/10 euro; info 011/9561782 e www.folkclub.it BOCCA DI ROSA E… Al Tangram Teatro di via Don Orione 5 va in scena (con repliche fino al  20 gennaio) l'omaggio al genio, alla figura e alla musica di Fabrizio De  Andrè “Fda Bocca di rosa e altre storie” con Bruno Maria Ferraro, su  ideazione di Ivana Ferri. Ingresso 12/10/8 euro; info 011/338698 e www.tangramteatro.it ALLE OFFICINE CORSARE… Alle 22 doppio live alle Officine Corsare di via Pallavicino 35 con  Michele Maraglino e Mezzafemmina in concerto dal vivo. Il cantautore  tarantino trapiantato a Perugia Maraglino presenta in anteprima torinese  l’album d’esordio “I mediocri”, uscito il 14 settembre 2012 per  l'etichetta indipendente La Fame Dischi. Apre il concerto Mezzafemmina  (al secolo Gianluca Conte), uno dei nuovi esponenti della scena musicale  torinese. Ingresso libero riservato ai soci Arci; info www.officinecorsare.org FROM BERLIN TO BOILER We Play The Music We Love presenta alle 23 al Boiler Club di via Nizza  37, il dj set di Efdemin: tra i producer più schivi in circolazione,  oltre a essere resident in uno dei club culto della vecchia Europa, lo  storico Panorama Bar di Berlino. Info 331/8456892 e www.weplaythemusicwelove.com STEREO REGIS@GAMMA Stereo presenta alle 23 al Gamma in viale Cagni 7 nel parco del  valentino, il set di Karl O’Connor, a.k.a. Regis, vera e propria  leggenda vivente del movimento techno anglosassone, la cui apparizione  tra le mura del Club nella scorsa stagione ha sconvolto ed estasiato  gambe e orecchie di tutti i presenti. Info 392/8039321 . TEATRO THE MISTERY SONATA La Fomdazione Egri per la Danza presenta “Mistery Sonata#1” di Raphael  Bianco su installazione di Alis / Filliol, anche domani e dopodomani  alle 16.30 e 20.30 alla Fondazione Sandretto in via Modane 16. Info 366/4308040 e www.egridanza.com HEY MAN! LA FINTA PAZZA Alle 21.30 al Teatro Giulia di Barolo in piazza Santa Giulia va in scena  lo spettacolo teatrale “Hey Man! La finta pazza: andata e ritorno”: una  produzione Santibriganti Teatro e Kataplixi Teatro, ideata e diretta da  Mauro Piombo con Agla Germanà, Anna Montalenti, Carol Rocha, Francesco  Gargiulo, Marco Intraia con animazione e teatro di figura a cura di  Beppe Rizzo. Info www.teatrobarolo.it CINEMA IL FURORE DI FORD Il Circolo degli Artisti, il Circolo Eridano e il Museo del Cinema  organizzano il secondo appuntamento a cura di Franco Prono e Dora  Mignano con i film che hanno per tema la crisi economica che stiamo  vivendo e quelle che si sono susseguite dagli anni Venti in poi; alle  20.30 nella sala tre del cinema Massimo in via Verdi 18 si proietta  “Furore” girato nel 1940 da John Ford, introdotto e commentato  dall’economista Piercarlo Frigero. Info www.museocinema.it RIBELLIONE & POESIA Doppia proiezione cinematografica nella sala tre del cinema Massimo in  via Verdi 18 per la rassegna “Ribellione e poesia. Retrospettiva  Bernardo Bertolucci”: alle 15.45 “La tragedia di un uomo ridicolo” del  1981; alle 17.45 “Il tè nel deserto” del 1990. Ingresso 6/4 euro; info 011/8138574 e www.museocinema.it INCONTRI & EVENTI FLORICULTURA E VIVAISMO Si aprono alle 10.30, nella sede di Asproflor in corso Francia 329, i  lavori del convegno nazionale “Floricoltura e vivaismo nel 2013:  opportunità, normative e prospettive”: un’importante occasione di  confronto sulle prospettive di mercato del florovivaismo nella difficile  congiuntura economica attuale. Interviene anche la Cia (Confederazione  Italiana Agricoltori). Info www.asproflor.it NEOLIBERALISMO Alle 18 al Circolo dei Lettori in via Bogino 9 in sala gioco Giovanni  Leghissa presenta il suo “Neoliberalismo. Un’introduzione critica”  (Mimesis) con Giandomenico Becchio, docente di Economia politica  all’università e Alessandro Casiccia, docente di Sociologia, entrambi  dell’università di Torino. Info www.circololettori.it PROX FERMATA Alle 21 al Circolo dei Lettori in via Bogino 9 in sala grande Luca Gallo  presenta il suo libro “Prossima fermata Trambusto” (Intermezzi) con la  blogger Noemi Cuffia e il cantante dei L'Orage Alberto Visconti. Info 011/4326826 . INCONTRI D’AUTORE Alle 18 alla Libreria Belgravia in via Vicoforte 14/d, Edizioni Drawup,  per il ciclo “Incontri d’autore”, organizza un appuntamento con Marius  Lotgolds e il suo “Seymour Loyd la clessidra del diavolo”, Silvio  Bonisolo e “L’itinerante di K’Hell-Imar”, Simone Pavanelli con “Verità  oscura”, Umberto Pagotto e “Il dio malvagio”. Info 011/3852921 e 347/5977883 . GRAZIE MISS WEST Alle 18 alla Libreria Coop di piazza Castello 113 si tiene  l’appuntamento di chiusura del ciclo di presentazioni del diario  umoristico di ambientazione torinese “Grazie di tutto, Miss West”  (Edizioni Robin) di Dario Janese. Interverrà il critico ed editore  Vincenzo Lerro con le voci narranti di Stefano Apruzzese e Andrea  Janisch. Info 011/5612643 . 
