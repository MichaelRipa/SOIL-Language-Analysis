TORINO - Felicità mista a delusione nelle parole di Giampiero Ventura al termine del pareggio casalingo con l'Inter. La sensazione è quella di aver perso una ghiotta occasione per portare a casa i tre punti vista la superiorità numerica per 90'. "Questa è una partita che ci ha spiegato un sacco di cose. Tra i nostri meriti inserirei il fatto che abbiamo iniziato bene creando occasioni, prendendo un palo, procurandoci un rigore, ma direi che per tutto il primo tempo abbiamo subito forse un calcio d'angolo. Più in generale i tre gol dell'Inter sono nati da errori nostri, al di là dei meriti dei loro giocatori. L'altra cosa positiva - ha continuato - è stata che fino al 90' questa squadra ha voglia di non mollare, e oggi avevamo di fronte l'Inter ed eravamo senza sette giocatori. Abbiamo concesso alcune ingenuità, specie nel secondo tempo. Ma gli errori purtroppo fanno parte del gioco". ESPULSIONE NON HA INCISO - Ventura non crede in una gara condizionata dall'espulsione: "Quando abbiamo ottenuto il rigore e preso il palo eravamo 11 contro 11. Forse dovevamo osare qualcosa in più. Non so se il pareggio nel finale dipende dai cambi, in genere se li azzecchi sei bravo e se li sbagli ti attaccano. Sono contento per Bellomo che era alla seconda partita ed è stato un investimento della società, ha dato un punto ai compagni e ha preso ulteriore fiducia per ritagliarsi uno spazio ancora più grande. Lui ha estro e personalità, ci si può aspettare qualsiasi cosa. E sono contento per Farnerud, che non era abituato alla tattica italiana ed è partito bene sul piano della lettura delle situazioni. E poi c'erano Gazzi e Vives che giocavano per la prima volta in un ruolo nuovo". NO COMMENT SULL'ARBITRO - "Magari sul piano della velocizzazione della manovra potevamo fare un pochino meglio - ha aggiunto -, ma quello che conta è come ci siamo presentati, non siamo stati a guardare, ma abbiamo fatto la partita fin dai primi minuti. L'Inter era schierata con otto o nove giocatori dietro la linea della palla e non concedeva spazi. Mazzarri non si è presentato? Sono un po' sorpreso, francamente sono un po' in difficoltà, nelle ultime giornate abbiamo vissuto momenti arbitrali difficili, dopo la partita con la Sampdoria non voglio più entrare nel merito delle questioni arbitrali. Non so - ha concluso - a cosa si riferisse Mazzarri". Argomenti serie a torino fc gian piero ventura Leggi i commenti I commenti dei lettori 
Nel giro di una settimana è diventata la divorziata più contesa d’America. Primo tempo: l’ex signora Cruise, Katie Holmes e uno dei migliori amici di Tom, Jamie Foxx, hanno una relazione. La voce circola, un impiegato (non proprio discretissimo) del Trump Soho Hotel di New York rivela che la coppia ha trascorso diverse notti nella stessa stanza, prenotata con il nome di lui, l’attore di Django Unchained . A una festa di beneficenza, agli Hamptons, sono fotografati mano nella mano e in atteggiamenti intimi. Le foto fanno il giro delle riviste e dei siti. Il portavoce di lei smentisce: sono amici di lunga data. Non basta, ormai per l’America sono fidanzati. Allora è Foxx a spiegare in un’intervista a Entertainment Tonight che «l’indiscrezione è falsa al cento per cento. Anzi, è spassoso perché abbiamo semplicemente ballato insieme a un evento di beneficenza insieme a un mucchio di altre persone». Lui l’avrebbe stretta un po’ troppo ballando un lento, cose che capitano nelle migliori famiglie. [[ge:rep-locali:repubblica:69056327]] Secondo tempo. Di Foxx si perdono le tracce. Un tocco di romanticismo ci vuole, se no i fidanzamenti sembrano fumetti fantascientifici costruiti a tavolino. Nella vita di George Clooney, accoppiato con l’ennesima ragazza yogurt, la modella Monica Jakisic fino a qualche settimana fa, spunta un’altra donna. Non una ragazza qualunque, ma proprio lei, la fidanzata d’America: Katie Holmes. New York è sempre un bel posto dove ambientare una storia d’amore, ed ecco che la sceneggiatura prende corpo: Katie aveva una cotta per George da anni, non ha mai osato dichiararsi, ma la sua zucca sta per trasformarsi in carrozza. Galeotta l’anteprima del film Gravity , i due si rincontrano, a Central Park le foglie ingialliscono, si rivedono a cena a casa di amici e ora uscirebbero insieme. Foto di una coppia felice, inseparabili (fino a quando?). «Lui ha carisma, Katie ama la sua compagnia» scrivono i tabloid che però non parlano di fidanzamento «è un flirt che funziona». Nessun accenno alla Jakisic, chissà dove sarà finita, nessuna reazione da parte di Foxx, neanche un commento di Cruise. L’happy end di questi tempi è raro: forza Katie, non farti mettere la data di scadenza da George. [[ge:rep-locali:repubblica:69046466]] Argomenti people crepe suzette katie holmes george clooney jamie foxx 
MILANO - Continua il 'tour' italiano di Diego Armando Maradona: l'ex Pibe de Oro è stato ospite di Fabio Fazio a 'Che tempo che fa'. "Non sono stato mai un evasore né ho mai rubato a qualcuno": Maradona è tornato sull'avviso di mora di oltre 39 milioni di euro notificatogli da Equitalia al suo arrivo nella penisola, ma sono stati tanti i temi toccati dall'ex fuoriclasse del Napoli. "Non ero io a firmare i contratti, ma Coppola e Ferlaino - sottolinea Maradona, riferendosi al periodo d'oro vissuto in azzurro - Loro però possono girare tranquilli per l'Italia, a me invece tolgono pure gli orecchini... C'erano degli sponsor che avrebbero voluto transare il mio debito per ottenere pubblicità ma io voglio andare fino in fondo e sapere la verità. Equitalia, venendo da me, si fa pubblicità, invece di lavorare per l'Italia che sta soffrendo. Io non mi nascondo". Una battuta polemica anche su un suo eventuale ritorno a Napoli: "Mi piacerebbe, ma non capiterà con De Laurentiis, lui non mi vuole" Tra gli altri argomenti trattati, Maradona, che il 30 ottobre compirà 53 anni ("Ma per tutto quello che ho vissuto, ne avrò 85-86...") assicura di non assumere più droghe da dieci anni ("Mi ha salvato l'amore per le mie figlie"). E parlando della sua vita: "Non ho mai voluto essere un esempio per nessuno, gli esempi sono la madre e il padre. Al massimo, posso essere un esempio sportivo". Diego, che si definisce "il rappresentante sportivo di Dubai", sottolinea, tra il serio ed il faceto, che "prima pensavo si nascesse numero dieci, ora questo numero lo porta qualunque giocatore al mondo...". E' lui il più grande giocatore di sempre ma, per la sua epoca, non dimentica che "C'erano dei grandi giocatori come Careca, Van Basten, Gullit e Mattheus, oggi invece si cambia squadra facilmente, non ci sono più le bandiere". L'ex fuoriclasse parla anche di quello è considerato il più bel gol della storia del calcio, quello da lui stesso segnato ai Mondiali del 1986 contro l'Inghilterra, seminando in slalom palla al piede un nugolo di avversari. "Sapevo cosa sarebbe successo, quando sono andato in avanti dribblando ho fintato per poi andare da solo verso la porta - spiega Maradona -. Sapevo che avrei superato Fenwick e gli altri, a Shilton ho fatto una finta e lui si è messo paura, poi ho spedito la palla in rete con le tre dita". Infine, una battuta sul Mondiale in Brasile: "E' un sacrificio grande per la gente, credo ci siano cose più importanti che il Brasile vinca una Coppa del Mondo. Loro hanno Mondiali ed Olimpiadi: è un costo molto alto per la gente, che prima si deve far mangiare bene". Argomenti calcio che tempo che fa equitalia ssc napoli diego armando maradona fabio fazio Leggi i commenti I commenti dei lettori 
Dopo aver fatto impazzire i giovani fan nella sua prima apparizione a ComicCon la scorsa estate, Harrison Ford, 70 anni, arriva sugli schermi nell'atteso film di fantascienza Ender's Game , diretto da  Gavin Hood ( Tsotsi, X Men, Wolverine ), in uscita il 30 ottobre in Italia. Il film,  tratto dal romanzo del 1985 di Orson Scott Card, un bestseller tradotto in 29 lingue ed elencato nella lista di "letture consigliate" per la Marina Americana, era stato recentemente al centro di un'accesa polemica per via delle dichiarazioni "anti matrimonio gay" e contro i rapporti omosessuali da parte dell'autore del libro. In un futuro prossimo,  la Terra sta ancora cercando di riprendersi dall'attacco di una razza aliena (gli Scorpioni) da cui si è salvata solo grazie alle gesta eroiche del comandante della flotta internazionale Mazer Rackham (Ben Kingsley). In vista del prossimo attacco, il Colonnello Hyrum Graff (Harrison Ford) e le Milizie Internazionali reclutano e addestrano i migliori bambini alla ricerca del futuro "Mazer", e lo individuano in Ender Wiggin (Asa Butterfield), un ragazzino timido ma intelligente e abilissimo nelle strategie belliche, che alla Scuola di Guerra in una stazione spaziale padroneggia in giochi di guerra sempre più difficili. Portato nel quartier generale della Milizia Internazionale finisce per venir addestrato da Rackham in persona per guidare la sua squadra di colleghi  soldati bambini, armati di mouse e computer, a comandare stormi armati in un'epica battaglia contro gli Scorpioni che deciderà il futuro della Terra e salverà la razza umana. Ma a quale prezzo? "Non avevo mai recitato un personaggio come questo, che è una guida, un insegnante, ma anche un manipolatore di questo giovane soldato," dice Harrison Ford  "Il libro da cui è tratto il film viene seguito con passione da 28 anni da lettori in tutto il mondo ed è attuale nell'abilità di concepire la guerra a distanza, fatta al computer senza conseguenze fisiche ed emotive sui soldati". Non pensa che il film incoraggi i giovani a prendere parte ad azioni militari? "il contrario. Basta pensare alla delusione di Ender per quello che ha fatto, capisce che è stato usato dai militari per fare una cosa che da solo non avrebbe mai voluto fare. Si sente responsabile per aver distrutto una forma aliena di vita e decide che deve fare quello che può per farla continuare. Il gioco è tale fino a quando non è più un gioco e diventa un'azione militare. Non credo che questo film incoraggi nessuno a fare l'eroe, anzi. Non solo, ma mi piaceva il fatto che questo non è un film pieno di esplosioni e di massacri di gente a destra e sinistra. E' molto più psicologico. Questi ragazzini si stanno allenando per diventare i leader nella difesa del pianeta contro un'invasione extraterrestre. Non è l'avventura di una nazione contro un'altra per creare una sfera di influenza, per controllare il petrolio, per controllare la capacità economica di quel paese e incrementare i propri interessi nazionali. C'è molto di più". E però si parla di soldati bambini . "L'uso di giovani in zone di conflitto  è sempre esistito, storicamente parlando. I più giovani e i più forti fisicamente nelle nostre culture sono sempre stati nelle prime linee in  combattimento. Penso che la decisione di cambiare l'età del protagonista da 7 anni, come è nel libro, a 13, che è più vicina all'età di Asa, sia stata molto saggia. Il mio personaggio è responsabile nel manipolare i giovani ragazzi a percepire i bisogni dell'intera umanita'. E' una guida morale". C'è stato un personaggio così nella sua vita? "All'inizio della mia carriera ho avuto una sorta di guida e  mentore in Fred Roos, che poi è diventato il produttore di tanti film di Francis Ford Coppola, che all'epoca faceva casting e mi prese per American Graffiti di George Lucas. Praticamente mi ha scoperto lui. Ma ognuno deve poi trovare la sua strada, e io ho dovuto imparare la mia come attore". Al cuore del film c'è anche il rapporto fra adulti e giovani e gli insegnamenti passati da una generazione all'altra. Come vede i giovani di oggi? "Io ho un figlio di 12 anni quindi ho le idee piuttosto chiare su come sono i giovani oggi. Il mondo è cambiato molto dagli anni '70, ma penso che i problemi che un ragazzo ha  crescendo sono gli stessi di allora e saranno sempre gli stessi: cercare l'identità personale, avere capacità di assorbire informazioni. Io vedo mio figlio e i suoi amici della stessa età veramente dedicati  all'educazione, in un modo che non esisteva negli anni '70. Hanno letto molto, e quello che leggono è molto più sofisticato di quello che io leggevo alla loro età e di quello che i miei figli più grandi leggevano.  Si preoccupano della moralità della loro società', della povertà', la disoccupazione, i problemi sociali, e sono preoccupati delle azioni militari del loro governo. Penso che questo libro, come il film, parli di tanti di quei soggetti, spero anzi stimoli parecchie discussioni. Ti fa mettere in dubbio la moralità di una struttura di comando militare e  di una società che dichiara guerre, sulla violenza dei giovani". Come genitori lei e Calista (Flockhart, la sua compagna, ndr.) controllate l'uso di videogiochi di vostro figlio? "Noi cerchiamo di fare più cose possibili con lui. Mio figlio non passa molto tempo con i videogiochi, e quelli che ha riflettono la sua natura e personalità. Non gli interessa la violenza nè i videogiochi violenti. Il problema semmai è porre un limite al tempo che passa con tutti questi videogiochi perché sono un grande buco nero in cui i  ragazzini si buttano e dopo un po' li devi trascinare  fuori perché sono solo una gran perdita di tempo". Argomenti cinema hollywood harrison ford 
TORINO - La rabbia dell’Inter al termine del pareggio contro il Torino è tanta. Walter Mazzarri non si presenta davanti alle tv e al suo posto ci pensa il direttore dell’area tecnica, Marco Branca, a far arrivare il messaggio: "’ contrariato dall’andamento della partita e da certe decisioni, come lo siamo tutti – dice -. Partendo dal rigore, al 4′ del primo tempo si poteva gestire molto meglio la partita, perché c’era il calcio di rigore e nessuno puo’ contestarlo. Non dico che l’espulsione è scandalosa, ci stava il giallo, visto che non c'è chiarezza di interpretazione". GLI ERRORI DI DOVERI - Non è solo il rosso immediato ad Handanovic a non essere piaciuto all’ambiente interista: "C’è qualche fallo discutibile non dato e qualche fallo dato – sottolinea Branca -. C'è stata una conduzione che ci lascia perplessi. E’ stata una partita bella e combattuta, credo che questa partita meritasse un arbitraggio migliore. Ad esempio Belfodil subiva falli non fischiati, oppure Cambiasso ha fatto un fallo che non c’era. Tante situazioni, senza offendere nessuno. Facciamo parte di questo mondo da molto tempo, abbiamo il diritto di manifestare le nostre perplessita’”. SQUADRA IN CRESCITA - Quanto alla crescita dell’Inter, Branca dice che "siamo molto soddisfatti dell’allenatore e dei giocatori giovani e meno giovani, si sta sviluppando una bella stagione. Questo lavoro forse merita un’attenzione in più di tutti, mi dispiace per tutto il club, per i ragazzi, per l’allenatore, perché dopo una partita del genere, venendo da una sconfitta non meritatissima contro la Roma, ci avrebbe fatto piacere raccogliere di più". Branca non vuole che si parli delle puntualizzazioni, a suo avviso 'doverose' per "difendere la squadra. L’approccio nostro non è stato dei migliori, però abbiamo pagato troppo". Argomenti serie a inter marco branca Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO - Cuore e grinta non bastano all’Inter per sbancare l’Olimpico di Torino dove i padroni di casa non sfruttano l’uomo in più per un’intera partita. Alla fine finisce 3-3 con i portieri decisivi in negativo. Due clamorosi errori in uscita di Padelli, infatti, favoriscono i momentanei pareggi di Guarin e Palacio, un errore di valutazione sempre in uscita di Carrizo permette la rete finale di Bellomo, senza contare l’uscita kamikaze di Handanovic che ha lasciato i suoi con l’uomo in meno dopo appena 5′. L’Inter resta così la bestia nera del Torino che non batte i nerazzurri in casa da ben 19 anni, da quel 2-0 del 27 febbraio del 1994 con reti di Poggi e Cois. ALL’INTER MANCA CAMPAGNARO - Gli uomini di Mazzarri perdono la ghiotta opportunità di avvicinare in un colpo solo Juventus e Napoli, ma per come si era messa la partita è difficile dire se il pareggio di Torino porti con sé più rabbia (per l’espulsione e per essere stati a un passo dalla vittoria fino a 3′ dalla fine) o più soddisfazioni (per aver saputo reagire capovolgendo il risultato pur con l’uomo in meno). Resta, però, la consapevolezza che l’assenza di Campagnaro è una grandissima perdita per il gioco nerazzurro, sia per la fase difensiva, sia per quella offensiva. Peccato che sugli spalti gli ultrà nerazzurri fossero più concentrati a cantare cori contro il Napoli, la Sampdoria e l’Atalanta che a sostenere i propri beniamini. I tifosi nerazzurri, infatti, per tutti i 90′ hanno protestato pesantemente contro Lega e Figc ironizzando anche su se stessi (“nerazzurri pezzi di m…” e “Milano in fiamme”). Inutili le intimidazioni dello speaker dell’Olimpico. TORO TROPPO DISTRATTO - Chi, invece, ha da recriminare qualcosa è sicuramente il Torino. L’uomo in più ha sicuramente avuto un effetto soporifero sulla formazione granata che dopo il vantaggio di Farenud ha lentamente smesso di giocare permettendo a un’Inter spaventata e senza idee prima di pareggiare i conti e poi di capovolgere il risultato. Roba da mandare su tutte le furie Ventura, soprattutto dopo i precedenti con Milan e Sampdoria. Certo i clamorosi errori di Padelli in serata decisamente “no”, hanno di fatto spezzato le gambe ai granata che, ad onor del vero, non hanno mai affondato il colpo quando l’Inter provava a respirare un attimo. I 13 gol subiti dovranno far riflette l’ambiente. IL MATCH - La gara nasce subito sotto una cattiva stella per gli uomini di Mazzarri che, dopo aver rischiato di andare sotto con Cerci (palo al 3′), si ritrova in 10 dopo neanche 5′ per l’espulsione di Handanovic, reo di aver travolto Cerci in uscita. Dal dischetto, però, il capitano granata si fa ipnotizzare dal neo-entrato Carrizo che si mette nuovamente in mostra 2′ più tardi su una conclusione da dentro l’area di D’Ambrosio. L’estremo argentino, però, non può nulla al 21′ quando Farnerud, servito in area da Cerci, mette a segno il suo primo gol in serie A. In pieno recupero Padelli pasticcia sugli sviluppi di un corner, il pallone resta lì e Guarin con una splendida rovesciata pareggia i conti. Nella ripresa Ventura getta nella mischia Immobile e l’attaccante napoletano lo ripaga siglando il vantaggio con un bel destro di precisione dal limite. Il vantaggio granata dura appena 2′, perché Padelli esce ancora una volta a vuoto su un cross di Taider favorendo il colpo di testa a porta vuota di Palacio. L’argentino si ripete 15′ più tardi andando in rete in scivolata su un traversone dal fondo di destra di Guarin. Al 90′ l’ennesimo colpo di scena di una partita incredibile: punizione di Bellomo dai 15 metri di sinistra che si infila sotto l’incrocio grazie anche a un’incertezza di Carrizo. E’ l’ultima emozione di un match ricco di gol e di errori delle retroguardie. TORINO-INTER 3-3 (1-1) TORINO (3-5-2): Padelli 5; Darmian 5.5, Vives 5.5, Moretti 6; D’Ambrosio 6, Brighi 6 (36′st Bellomo 6), Gazzi 6, Farnerud 6.5 (4′st Immobile 5.5), Pasquale 5; Cerci 6.5, Barreto 5.5 (31′st Meggiorini sv). In panchina: Gomis, Berni, Masiello, Maksimovic, Scaglia. Allenatore: Ventura INTER (3-5-1-1): Handanovic 5; Rolando 6, Ranocchia 6.5, Juan Jesus 5; Jonathan 5.5, Guarin 7, Cambiasso 6.5, Taider 6 (16′st Belfodil 5), Nagatomo 5.5; Kovacic sv (6′pt Carrizo 6); Palacio 7.5 (35′st Wallace sv) In panchina: Castellazzi, Andreolli, Wallace, Samuel, Pereira, Mudingayi, Kuzmanovic, Donkor, Olsen, Icardi. Allenatore: Mazzarri ARBITRO: Doveri di Roma RETI: 21′pt Farnerud, 46′pt Guarin; 8′st Immobile, 10′st Palacio, 26′st Palacio, 45′st Bellomo NOTE: serata piovosa, terreno in discrete condizioni. In tribuna il ct della Nazionale Cesare Prandelli. Al 7′pt Carrizo ha parato un calcio di rigore a Cerci. Espulso al 5′pt Handanovic per aver interrotto una chiara azione da gol. Ammoniti: Taider, Gazzi, Farnerud, Immobile. Angoli: 10-2 per il TORINO. Recupero: 2′; 3′. Argomenti serie a inter torino fc Leggi i commenti I commenti dei lettori 
