NEW YORK -  "Non è inevitabile che lo Stato si fermi, il Congresso deve impedirlo, deve votare il bilancio". Barack Obama prende la parola alle 17 di Washington. Dalla Casa Bianca parla alla nazione, più ancora che ai parlamentari. Il suo ultimatum al Congresso per impedire il drammatico "shutdown" (chiusura degli uffici pubblici) avviene quando mancano ormai solo sette ore alla mezzanotte. Il presidente deve mettere i repubblicani con le spalle al muro, richiamarli alle loro responsabilità, ma non si fa illusioni. E infatti il suo discorso diventa un lungo elenco di cose che accadranno allo scoccare della mezzanotte. Obama deve spiegare al popolo americano quel che lo attende domani al risveglio. "Gran parte dell'amministrazione pubblica sarà chiusa". [[ge:rep-locali:repubblica:67628805]] E' la conseguenza del braccio di ferro che paralizza il potere legislativo. Alla Camera, dove hanno la maggioranza, i repubblicani hanno tentato il colpaccio contro la riforma sanitaria di Obama, condizionando la legge di bilancio a un rinvio di almeno una anno nella nuova assistenza sanitaria. Non tira aria di ripensamento nella destra e il discorso del presidente diventa la dettagliata descrizione di un disastro ormai imminente. Il presidente spiega anzitutto quali servizi verranno salvaguardati, su decisione della Casa Bianca, che ha qualche margine di manovra per orientare l'uso dei fondi esistenti. "Non smetteremo di pagare le pensioni. L'assistenza ospedalieri a poveri e anziani (Medicare, Medicaid) non cessa. La posta verrà distribuita. Le funzioni che garantiscono la nostra sicurezza saranno preservate, compresi i controllori di volo". Poi inizia l'elenco di tutti i dipartimenti e agenzie federali che gli americani domattina troveranno chiusi, o decurtati di personale da non poter garantire i servizi. "Molti pagamenti di stipendi rallenteranno, così come i permessi di costruzione, compresi quelli nelle aree devastate da calamità naturali. Chiuderanno i parchi naturali, la Statua della Libertà, i musei dello Smithsonian. I reduci militari avranno un'assistenza ridotta". Soprattutto, Obama prende di petto l'ideologia della destra che dipinge gli statali come dei parassiti. "Il governo federale  -  dice  -  è il più grosso datore di lavoro del paese. Due milioni di dipendenti solo nelle amministrazioni civili: di questi centinaia di migliaia saranno messi a riposo senza stipendio. Non potranno pagare le rate dei loro mutui. Questi americani sono nostri vicini di casa, vanno in chiesa insieme a noi, mandano i loro figli a scuola con i nostri, sono clienti degli stessi negozi. Tutti noi saremo danneggiati, l'impatto economico sarà duro. Stiamo parlando di persone in carne ed ossa". Conclude accusando di "irresponsabilità" chi sceglie di mettere "un cuneo dentro le ruote dell'economia", e minaccia la ripresa economica. "Non c'è nulla di inevitabile, si può ancora impedire che questo accada". Ma i segnali di ripensamento da parte dei repubblicani ancora non ci sono. Argomenti shutdown repubblicani democratici stati uniti - usa barack obama 

Il Presidente della Provincia di Imperia, Luigi Sappa (Pdl), si è dimesso, questa sera, in seguito alla mancanza del numero legale in Consiglio causato dal gruppo "Uniti" che appoggia la maggioranza di centrodestra. Il Consiglio era chiamato ad approvare gli equilibri di bilancio. Il gruppo "Uniti" da circa un anno raccoglie 8 dissidenti del Pdl. La seduta è stata aggiornata a domani sera, ma Sappa, con una lettera di poche righe, constatando di non avere più una maggioranza, ha deciso di dimettersi: avrà 20 giorni per ritirare o confermare le dimissioni. Sappa, già sindaco di Imperia, è sempre stato considerato fedelissimo dell'ex ministro Claudio Scajola. Argomenti imperia pdl - popolo della libertà dimissioni luigi sappa 
Si capisce subito che non sarà una passeggiata e infatti  finisce che il Parma riesce a raddrizzare all'ultimo secondo la partita  lasciando il Franchi ammutolito per il colpo di testa dell'ex. Doppia  beffa. E' infatti Massimo Gobbi, uno che ha indossato la maglia viola a  siglare il pareggio in pieno recupero, anzi proprio nell'ultima  occasione. [[ge:rep-locali:rep-firenze:67625132]] La Fiorentina entra in campo ed è meno  brillante del solito nel palleggio e nella velocità, oltretutto il Parma  sfida i viola sul possesso palla. Gli ospiti spaventano subito Neto  prima con Cassani e poi con Cassano. L'occasione più limpida da gol nel  primo tempo per i giocatori di Montella passa dalla testa di Pepito  Rossi e sfiora il vantaggio. Poi anche psicologicamente pesa l'uscita di  Pepito che si infortuna. Un problema muscolare per lui, sostituito da  Rebic. [[ge:rep-locali:rep-firenze:67620432]] Sembra un primo tempo avviato sullo 0 a 0, ma a gelare il Franchi  c'è il gol di Gargano, complice una deviazione di Rodriguez. [[ge:rep-locali:rep-firenze:67621606]] Nel  secondo tempo entra in campo una squadra che ha un altro passo. Entra  Vargas al posto di Wolski e la Fiorentina spinge mettendo subito in  difficoltà la difesa del Parma. Lancio al limite per Borja Valero che  tenta il destro in girata: conclusione sbilenca che si perde a lato.  Prima era stato Vargas a costringere il portiere del Parma a salvarsi  con i pugni. Quindi il gol del pareggio, al 19' su angolo dalla sinistra  di Borja Valero, Gonzalo Rodriguez svetta più  in alto di tutti  all'altezza del primo palo e scavalca Mirante. [[ge:rep-locali:rep-firenze:67623639]] La    partita si incattivisce: ammonito per fallo Gargano e per proteste  Rodriguez. Ammonito anche Pizarro per simulazione di un fallo. Il Parma  non ci sta e tiene in apprensione la difesa viola con frequenti  contropiedi. Ma poi è proprio il giocatore che il pubblico ha lungamente  applaudito e messo in campo da Montella all'inizio del secondo tempo a  decidere la gara: Vargas al 33'. Pizarro entra in area sulla sinistra e  centra per Vargas che alza il  pallone di petto e con un gran sinistro  al volo in girata insacca a fil  di palo alla destra di Mirante. Davvero  un gran bel gol. [[ge:rep-locali:rep-firenze:67623885]] Ma a gelare gli entusiamo poi all'ultimo istante ci ha pensato Gobbi. Finisce 2-2 

FIRENZE  - "Dobbiamo sicuramente rivedere qualcosa sulle palle a difesa schierata". La nuova occasione gettata nel finale dalla Fiorentina amareggia Vincenzo Montella che non nasconde tutta la sua delusione: "C'è amarezza, dispiace. Nel computo della partita ci sono state molte fasi: nel primo tempo non siamo stati brillantissimi, abbiamo giocato sotto ritmo. Poi nel secondo tempo ho visto una Fiorentina con un'altra aggressività e siamo andati meritatamente in vantaggio. E poi abbiamo preso il pareggio: ci vuole esperienza, magari avremmo dovuto tenere un po' di più il pallone. La Fiorentina avrebbe anche meritato la vittoria, ma complimenti al Parma. Noi abbiamo dimostrato poca furbizia ma abbiamo anche tanti giocatori giovani che conoscono ancora poco il calcio italiano". PIU' AGGRESSIVI IN DIFESA  - Montella non vuole parlare di eventuali responsabilità di Neto sul gol del pari ducale: "Credo che sarebbe sbagliato parlare dei singoli in senso negativo. Certamente se rivedo i gol presi nelle ultime partite dico che dobbiamo essere più aggressivi sugli attaccanti. Ma lavoreremo per migliorare in queste situazioni". ROSSI NON ANDRA' IN UCRAINA  - Come se non bastasse, stasera si è fatto male Giuseppe Rossi, per il quale si sospetta un infortunio muscolare al polpaccio: "Non ci ho parlato a fine partita. Domani ci saranno i controlli e vedremo. Pensavo di non portarlo in Ucraina (per l'Europa League, ndr) e penso che adesso sarò costretto a farlo". VARGAS SI STA ALLENANDO BENE  - Il tecnico viola chiude cercando di guardare il bicchiere mezzo pieno: "Era difficile ritornare sulla via giusta dopo il vantaggio del Parma invece i miei sono stati bravissimi. Hanno voluto la vittoria ma peccato per il finale. Se saremo bravi per il futuro la gestiremo in modo migliore. Vargas rinato? Un allenatore deve valutare quello che succede in allenamento e lui mi ha sempre dato risposte positive. Lui le qualità ce l'ha, ma il difficile arriva adesso che dovrà continuare a ripetersi e ad avere gli stessi stimoli". Argomenti fiorentina serie a vincenzo montella Leggi i commenti I commenti dei lettori 
FIRENZE  - Alla Fiorentina non basta il cuore per mantenere il passo delle prime. Un buon Parma strappa un meritato pari in pieno recupero nel posticipo al Franchi e lascia i viola a -3 dall'Inter e a -7 dalla Roma, sulla carta le principali rivali nella corsa alla Champions. MONTELLA, UNA SERATA STORTA  - In una serata in cui il gioco ha latitato e in cui la sfortuna le ha girato di nuovo le spalle (l'infortunio a Rossi), la squadra di Montella ha provato a raddrizzare una sfida nata male soprattutto con il coraggio. E ad un certo punto c'è anche riuscita, rialzata dall'ormai consueto gol di testa su azione d'angolo di Gonzalo Rodriguez e poi da una prodezza del riesumato Vargas, a segno in viola dopo 2 anni e mezzo. Ma non è bastato. All'ultimo secondo la difesa si è fatta trovare impreparata su un taglio di Okaka per Biabiany e ha chiuso tardi anche sul successivo cross sul secondo palo del francese che ha trovato pronto all'appuntamento Gobbi che ha siglato il fatidico gol dell'ex. RIPARTIRE DA VARGAS E CUADRADO  - Difficile per Montella vedere il bicchiere mezzo pieno in una serata del genere. Ma le note liete da cui ripartire sono sicuramente il pieno recupero di Vargas e il rientro di Cuadrado che, sicuramente, potrà fornire al tecnico un'arma in più nelle prossime gare. Davanti, però, persi Gomez e ora Rossi, non resta che Rebic. Con l'accavallarsi degli impegni (il prossimo già giovedì in Europa League) è un problema non da poco. UN PARMA IN CRESCITA  - Donadoni, invece, può essere soddisfatto. La squadra ha a lungo tenuto testa ai più forti rivali, dimostrando di meritare un posto nella parta alta della classifica. Il gioco e le qualità per togliersi le soddisfazioni non mancano. Soprattutto se Cassano continuerà a mettersi con umiltà al servizio della squadra come stasera. R IECCO PIZARRO, PALLADINO VICE-AMAURI  - Montella ha confermato il 4-3-2-1 riaffidando le chiavi del centrocampo a Pizarro e rimpiazzando in difesa Tomovic con Roncaglia e l'infortunato Pasqual con Alonso. Sul fronte opposto Donadoni ha rilanciato Cassani e Felipe in difesa, Biabiany e Gobbi a centrocampo e ha sostituito lo squalificato Amauri con Palladino in attacco. FIORENTINA SORPRESA DA UN BEL PARMA  - La Fiorentina ha patito fin dalle prime battute un Parma intenzionato a non concedere campo agli avversari, bravo a creare superiorità numerica a centrocampo con le frequenti incursioni di Cassani e Gobbi sugli esterni e capace di tenere costantemente in allerta la retroguardia viola con la velocità di Biabiany, le giocate di Cassano e la generosità di Palladino. I viola, al contrario, hanno stentato a mettere in moto Wolski, Joaquin e Rossi e solo in una circostanza, con un cross dalla destra per la testa di "Pepito", sono riusciti a creare qualche allarme per Mirante. ESCE ROSSI, IL PARMA PASSA  - Alla mezz'ora Rossi ha avvertito un problema ad un polpaccio ed è stato costretto ad uscire lasciando posto a Rebic. La Fiorentina ha accusato psicologicamente il contraccolpo e, in pieno recupero, ha subito la doccia gelata dello 0-1 da Gargano che, lasciato libero di girarsi indisturbato al limite, ha beffato Neto di sinistro, con la complicità di un decisivo tocco di Rodriguez. VARGAS CAMBIA LA GARA  - Montella ha calato subito la carta Vargas al posto di Wolski e il peruviano ha dato alla squadra la scossa decisiva consentendole di alzare il baricentro. La Fiorentina ha iniziato a conquistare angoli in serie e alla fine, proprio su un corner dalla sinistra, ha trovato il pari (64') con un perentorio stacco di testa in anticipo di Gonzalo Rodriguez. Sulle ali dell'entusiasmo i viola hanno insistito e, al 78', hanno ribaltato il risultato con una prodezza di Vargas (sinistro al volo in girata nell'angolo dopo uno stop volante di petto), servito in area da Pizarro. DONADONI, CAMBI VINCENTI  - Donadoni non si è perso d'animo, ha gettato nella mischia prima Sansone e poi Okaka ed è stato premiato. L'ex romanista, all'ultimo secondo (93'), ha smarcato in area sulla destra Biabiany che ha messo un cross al bacio sul secondo palo per l'accorrente Gobbi che, anticipando anche Sansone, ha siglato di testa il 2-2 gelando il Franchi. FIORENTINA-PARMA 2-2 (0-1) Fiorentina (4-3-2-1): Neto 6; Roncaglia 6 (29' st Cuadrado sv), Gonzalo Rodriguez 6.5, Savic 7, Alonso 6; Aquilani 5.5, Pizarro 6.5, Borja Valero 6.5; Joaquin 6, Wolski 5 (1' st Vargas 7); Rossi 6 (36' pt Rebic 6). (78 Munua, 5 Compper, 40 Tomovic, 8 Bakic, 14 Mati Fernandez, 18 Vecino, 21 Ambrosini, 30 Matos, 72 Ilicic). All. Montella 6 Parma (3-5-2): Mirante 6; Cassani 7 (40' st Okaka 6.5), Lucarelli 6.5, Felipe 6; Biabiany 6.5, Marchionni 6, Gargano 6, Parolo 6, Gobbi 7; Palladino 6.5 (21' st Sansone 6), Cassano 6.5 (28' st Rosi sv). (1 Pavarini, 91 Bajza, 3 Mesbah, 10 Valdes, 24 Munari, 23 Pedro Mendes, 28 Benalouane, 30 Acquah). All. Donadoni. Arbitro : Massa di Imperia 5.5. Reti : pt 46' Gonzalo Rodriguez (autorete); st 19' Gonzalo Rodriguez, 33' Vargas, 47′ Gobbi Angoli: 6-5 per la Fiorentina. Ammoniti : Marchionni, Aquilani, Lucarelli, Pizarro, Gargano per gioco falloso, Gonzalo Rodriguez per proteste . Recupero : 1',2' Spettatori: 28.524, incasso 449.974 euro (paganti 4692, incasso 78.962; abbonati 23.832, quota 371.012). Argomenti fiorentina serie a parma calcio Leggi i commenti I commenti dei lettori 
None Leggi i commenti I commenti dei lettori 
Sopra la porta del grande plesso scolastico alle porte di Acqui terme c'è ora una sigla: "RLM". Un acronimo che, come si legge sulla targa, sta per Rita Levi Montalcini,ed è accompagnato da una frase della scienziata premio Nobel, scomparsa alla fine del 2012: Una frase che è un'esortazione ai ragazzi a non fermarsi, a non esitare. Ma non c'è nulla di retorico, racconta Piera Levi Montalcini, la nipote che attraversa volentieri l'Italia quando la chiamano per intitolare una scuola o una biblioteca al nome della zia, "sarà stata anche un Nobel, ma era soprattutto mia zia, capace di suscitare grande emozione e con il dono di natura del rapporto diretto, una persona capace di ascoltare e ricordare tutto delle persone che incontrava anche solo una volta". L'istituto di istruzione superiore "RLM" di Acqui, che lunedì mattina ha ufficialmente avviato la nuova intitolazione, raccoglie ora quattro istituti diversi di istrizoone tecnica e professionale con circa mille allievi, spiega il preside, il genovese Claudio Bruzzone. "Ho partecipato a intitolazioni dagli asili ai licei alle aule universitarie - riprende Piera Levi Montalcini - ma non è una cerimonia fine a sé stessa. Vorrei che si creasse davvero una rete delle sciuole che si impegnino nella divulgazione scientifica, perchè è quello che aiuta lo sviluppo della nazione". E poi, scule a parte (ce ne sono a Camaiore, Iseo, Cuggiono, Salerno, Morbegno; c'è l'aula magna  dell'ospedale di Cattinara a Trieste, prossimamente il Dipartimento di Neuroscienze a Torino) esiste  la sfida, lanciata dal gruppo "Toponomastica femminile" che intorno all'omonima pagina facebook promiuove l'intitolazione di sempre nuovi luoghi delle città a donne illustri, di avere una "via Rita levi Montalcini" in ogni città d'Italia. Lei, la nipote Piera, è daccordo, anzi promuove la rete. In attesa che le grandi città, tra cui Genova, così restia finora a ricordare le donne, sappiano scegliere un luogo adatto per ricordare una persona-simbolo dell'Italia migliore. (d.al.) Argomenti acqui terme toponomastica femminile 
