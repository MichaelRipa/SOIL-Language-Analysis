
Attimi di preoccupazione questa sera per una trentina di famiglie piemontesi: un gruppo di ragazzini di età compresa fra i 12 e i 14 anni, dopo un'escursione partita dai Bagni di Vinadio, nel Cuneese, non è tornato a destinazione. E' scattata immediatamente la ricerca del gruppo da parte del soccorso alpino locale. Tutto si è concluso per il meglio: i ragazzini si erano persi e sono arrivati fino in Francia dopo un lungo cammino. Lì sono stati presi in cura dalla gendarmerie che ha contattato il 112. Domani tutto il gruppo verrà caricato su un bus e riportato in Italia. Stanno tutti bene. 
Entra nella fase calda la ventiseiesima edizione degli Internazionali di tennis del Country. E Roberta Vinci, tarantina d’origine, ma palermitana d’adozione, vola in semifinale rispettando il pronostico. La seconda testa di serie del torneo da 235 mila dollari del Wta Tour ha superato in un’ora e 18 minuti di gioco la spagnola Lourdes Dominguez Lino, numero 58 della classifica, per 6-1 6-4. L’azzurra non ha mai perduto i suoi turni di servizio e ha sfruttato al meglio i punti deboli dell’avversaria. Stacca il biglietto per le semifinali, e affronterà proprio la Vinci, anche la spagnola Cabeza Candela che supera, in un’ora e 58 minuti, la ceca Renata Voracova per 7-5 6-4. Per la ventiseienne giocatrice iberica, numero 108 Wta, è il miglior risultato della stagione. Quindi è toccato a Sara Errani. La romagnola, detentrice del titolo e numero 5  del mondo (è la numero uno del seeding), ha sconfitto nei quarti la spagnola  Silvia Soler-Espinosa, testa di serie numero 7: 64 60. Dopo un primo set  all’insegna dell’equilibrio con il break decisivo per l’azzurra sul 4-4, nel  secondo Sara è decisamente salita di livello e non ha concesso più nulla alla  rivale. In semifinale (la quinta negli ultimi sette anni a Palermo) la Errani  troverà la 31enne ceca Klara Zakopalova, testa di serie numero 4 e 42 della  classifica mondiale, contro cui conduce 3-2 nei precedenti, l’ultimo vinto da  Sara nel 2011 a Madrid sempre sulla terra rossa. Argomenti roberta vinci 
E' ormai notte fonda quando i carabinieri della Compagnia di Chieri riescono a dare un nome ai tre corpi bruciati dentro la Cinquecento che si è arenata in fiamme contro il muretto di recinzione della villetta in strada Santo Stefano Roero. L'uomo alla guida era Luciano Andrea Merlo, abitava a Torino in via Rubino 10. Lunedì scorso aveva compiuto 41 anni. Con lui ieri sera viaggiavano la figlia Cristiana, appena quindici anni e Giorgia, un'amica della ragazza. Stavano tornando a Torino poco dopo le 20,30 quando hanno imboccato la curva che sfocia nel rettilineo di strada Santo Stefano Roero, al margine di Pralormo. In fondo c'è la deviazione per Carmagnola e la tangenziale. Un vigile del fuoco mostra i segni nella cunetta e spiega: "Probabilmente la Cinquecento ha imboccato la curva ad alta velocità, il conducente ha perso il controllo finendo nella cunetta. E' riuscito a riportarla sulla strada ma ormai il mezzo era come impazzito ed è finito dalla parte opposta sfregando contro un tombino in cemento. E' probabilmente quello sfregamento che ha originato le scintille che hanno incendiato la macchina. Quando si è schiantata contro il muretto della recinzione l'auto era già completamente in fiamme. Lo rivela il fatto che il serbatoio è completamente liquefatto". Giorgio Vascaretti che abita nella palazzina contro cui si è schiantata la cinquecento ha sentito il boato ed è uscito di casa per vedere che cosa fosse successo. <L'auto era in fiamme contro la recinzione  -  racconta  -  ho cercato di uscire per tentare di aiutare i passeggeri ma il fuoco aveva bloccato il cancello>. Per i tre passeggeri della Cinquecento non c'è stato scampo. Sono morti bruciati nella carcassa dell'auto. Uno accanto all'altra, in un terrificante amalgama. Carabinieri e vigili del fuoco per ora non riuscivano a capire quante fossero le vittime. In più la presenza di un seggiolino per bambini sino all'ultimo ha fatto ipotizzare che a bordo della cinquecento bruciata ci fosse anche un bimbo. Poi verso mezzanotte il ritrovamento della patente di Luciano Andrea Merlo che guidava l'auto intestata alla madre che abita nel quartiere di Mirafiori ha permesso di dare un nome a quei poveri resti. 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Argomenti kazakistan caso shalabayeva alma shalabayeva Leggi i commenti I commenti dei lettori 
PRATO - È un affondo che creerà nuove tensioni nella maggioranza, ma stavolta non tra Pd e Pdl. Il segretario del Partito Democratico Guglielmo Epifani, intervenendo alla festa del Pd a Prato, ha detto che il governo Letta "non ha trovato i conti proprio in ordine: c'era polvere sotto i tappeti del governo Monti". Poi ha ricordato le frasi dette dall'ex segretario Pd in campagna elettorale: "Bersani diceva che c'era polvere sotto i tappeti". Le parole di Epifani, oltre ad accusare direttamente l'ex premier, fanno anche capire come le difficoltà del governo a trovare fondi per le coperture dipendano anche dalla "polvere" nascosta dall'esecutivo dei tecnici e forse lasciano intendere la necessità di una manovra correttiva in autunno, di cui ogni tanto si torna a parlare. Epifani poi ha fatto un plauso a Letta: "Un premier di primissimo livello come mi hanno detto i leader europei che ho incontrato in queste settimane. Dà prestigio all'Italia, stimato ed apprezzato all'estero". Tra i temi trattati ovviamente le larghe intese ("non è una strada che proprio mi piaccia, ma l'alternativa era peggiore") e la tenuta della maggioranza in vista della possibile condanna definitiva di Berlusconi per il processo Mediaset ("le vere mine vengono da lì, dal tenere insieme vicende giudiziarie e di Governo"). Argomenti conti pubblici guglielmo epifani enrico letta Leggi i commenti I commenti dei lettori 
Per nove giorni Beverly Hills e Hollywood traslocano sull'isola verde del golfo di Napoli. Torna da sabato 13 a domenica 21 l'lschia Global Fest, la rassegna di cinema fondata e diretta da Pascal Vicedomini. Le foto Il festival, giunto all'undicesima edizione, è stato presentato nel palazzo della Regione di via Santa Lucia a Napoli. A fare gli onori di casa, oltre alle presenze istituzionali (dal presidente Stefano Caldoro, Caterina Miraglia e Pasquale Sommese, rispettivamente assessori alla Cultura e al Turismo in Campania), il direttore Vicedomini e un vero e proprio parterre di star, con al centro Paul Haggis (premio Oscar per "Crash" nel 2006), Franco Nero e Gloria Reuben (apparsa in "Lincoln" nel ruolo di Elizabeth Keclkey). E, soprattutto, Kerry Kennedy, tra le prime a prendere la parola, e ospite d'onore del festival: "Mio nonno ripeteva che questo posto è un paradiso, ed è verissimo", ha spiegato l'attivista americana, che ha donato una foto del padre Bob Kennedy (fratello di John) al presidente Caldoro ricevendo in cambio un volume sull'area archeologica di Pompei. Kerry riceverà un premio speciale per la tutela dei diritti umani, su cui fin dal 1968 si batte  la fondazione "Robert Francis Kennedy Centre for Justice and Human rights", da lei presieduta. Anche quest'anno, l'Ischia Global Fest punta su un cartellone con ospiti internazionali e proiezioni in anteprima dei prossimi film in uscita (molte delle quali ad ingresso libero). Si comincia con Samuel L. Jackson, che domenica 14 introdurrà alle 20.30 al  cinema Delle Vittorie di Forio il film d'animazione "Turbo", di cui è stato doppiatore del personaggio protagonista. L'attore, indimenticabile Jules in "Pulp Fiction", Mace Windu in "Star Wars" e il vecchio Stephen in "Django Unchained", sarà tra i primi premiati con l'Ischia Legend Award, assieme a Emmanuelle Seigner (per la categoria "Attrice dell'anno"), Mike Newell, Gianni Nunnari e Michael Bolton, rispettivamente come "Miglior maestro dell'arte cinematografica", "Miglior produttore" e "Miglior musicista". Altro prestigioso vincitore sarà Nicholas Cage, sabato 20, che prima della cerimonia ufficiale alle 21 (con ingresso solo su inviti), incontrerà il pubblico alle 16 all'albergo Regina Isabella di Lacco Ameno. Lunedì 15 alle 10.30, il centro congressi Angelo Rizzoli a Lacco Ameno ospiterà l'incontro (ingresso libero) "Proteggere l'identità culturale europea - Quali prospettive nel clou del dibattito mondiale sulle piattaforme digitali e i contenuti da condividere", in cui interverranno Paul Haggis, Franco Nero, Michele Placido e Lola Ponce. Tra i protagonisti degli appuntamenti successivi, Vanessa Redgrave (sabato 13 alla Colombaia), Valeria Golino e Riccardo Scamarcio (sempre lunedì, alle 23.30 all'hotel Punta Molino di Ischia porto, con ingresso su inviti) e il regista Baz Luhrmann, che saluterà il pubblico mercoledì 17 alle 16 all'albergo Regina Isabella. Argomenti ischia cinema kerry kennedy 
