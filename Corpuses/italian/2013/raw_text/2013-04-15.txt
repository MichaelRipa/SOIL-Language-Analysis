MILANO - Gabriele Rosa è uno degli allenatori di corsa più noti nel mondo. E' a Boston, a pochi metri dall'esplosione, con il suo team. Una sua atleta, la keniana Rita Jeptoo, aveva appena vinto per la seconda volta la maratona quando è avvenuta l'esplosione. Il suo racconto è da un albergo del centro, il Fairmont Copley Plaza, uno storico hotel ora isolato e circondato dalla polizia. "La tensione è altissima, siamo qui in albergo in duecento tra atleti e allenatori, non sappiamo che cosa succederà. Siamo allibiti, sgomenti". Rosa è provato, come tutti quelli che stanno vivendo questi momenti drammatici, le parole escono a fatica. "La gara era stata bella, si era svolta regolarmente e Rita aveva vinto con un'ottima prestazione, aveva chiuso in 2 ore 26'25''. Eravamo appena tornati in albergo in attesa delle cerimonie e della festa". Festa che si è trasformata in tragedia. "L'esplosione è avvenuta a duecento metri da dove ci troviamo adesso. Nella zona c'era tantissima gente, i seggiolini, le bandierine, tutto quello che appartiene al traguardo della maratona. Adesso chissà che cosa succederà, è stato sospeso tutto, siamo chiusi in albergo, ci hanno addirittura detto di restarcene nelle camere per non creare ulteriore confusione in un momento delicato. E' pazzesco". Rosa prosegue il racconto. "Siamo isolati, la polizia ha creato intorno a noi un cordone di sicurezza. Hanno bloccato tutto, anche i telefoni. Io avevo mio figlio Federico, che è nel mio staff, da un'altra parte della città, non riuscivamo a sentirci, i telefoni erano muti. Poi, per fortuna, per qualche minuto le comunicazioni sono riprese. Ci hanno detto che potrebbero esplodere altre bombe. C'è il timore di un nuovo attacco". La comunicazione diventa difficile. C'è giusto lo spazio per un'ultima considerazione prima che la linea sparisca. "C'è un panico composto. Nessuno sa come deve comportarsi, che cosa fare. Aspettiamo, qui in albergo. Speriamo che non succeda altro". 

"Irricevibile, da rigettare in toto". E' totale la bocciatura del piano industriale Amt che prevede 430 esuberi. "I contratti di solidarietà sono respinti al mittente", tuona Andrea Gatto, segretario Faisa Cisal dal microfono dell'assemblea generale dei lavoratori, alla Chiamata del Porto, dove sono arrivati in cinque-seicento. "Nessun autista dovrà fare un minuto di lavoro in più ne dovra perdere anche un solo riposo". Per il momento niente sciopero selvaggio, ma la dichiarazione di apertura delle ostilità sottoscritta da tutti i sindacati, Filt-Cgil, Fit-Cisl, Uiltrasporti, Faisa Cisal e Ugl. Oggi pomeriggio invece una nutrita delegazione di lavoratori arriverà in consiglio comunale perché la strategia sindacale prevede di andare a bussare forte alle porte di Comune e Regione per chiedere innanzitutto il ritiro del piano industriale, ma anche un cambio di indirizzo sull'azienda, a partire dalla costituzione immediata dell'azienda regionale del trasporto pubblico che permetterebbe di risparmiare la spesa dell'Iva sui trasferimenti statali, e dalla patrimonializzazione dell'azienda, con il conferimento delle rimesse cedute alla Spim. E' la ricetta dei sindacati illustrata ieri sera all'assemblea, un'assemblea tesa, dove ci sono state critiche anche nei confronti delle organizzazioni, ma dove alla fine ha prevalso la scelta di mantenere i nervi saldi. La battaglia sarà lunga, i conti Amt restano il grosso problema da affrontare e risolvere, perché altrimenti a giugno incombe lo spettro del fallimento. Nel pomeriggio di ieri il presidente Amt Livio Ravera aveva già illustrato il disastro dei conti Amt alla commissione bilancio di palazzo Tursi. "La fine anticipata della cassa in deroga - ha spiegato - comporta un buco aggiuntivo di 4,3 milione di euro". Oggi invece il consiglio comunale dovrà votare l'aumento delle tariffe del biglietto integrato - da 1,50 a 1,60 euro - contestato dai sindacati che chiedono di usare quei cinque milioni di euro per risanare i conti dell'azienda; e si troverà l'invasione dei lavoratori. Argomenti amt 
"E' una situazione da emergenza nazionale". La conferma della gravità dei danni causati dai movimenti franosi che hanno colpito la montagna parmense arriva dagli esperti del dipartimento nazionale della Protezione civile. Dopo una giornata di sopralluoghi tra Tizzano, Corniglio, Capriglio e Boschetto, il dottor Silvano Meroi e il professor Nicola Casagli hanno incontrato le autorità del parmense e gli assessori regionali Alfredo Peri e Paola Gazzolo in Prefettura, per fare il punto sulle iniziative da attivare in tempi brevi, in attesa della dichiarazione dello stato di emergenza nazionale e della conseguente erogazione di fondi straordinari. Il prefetto Luigi Viana ha inviato nel pomeriggio una relazione al presidente del Consiglio e al Ministero dell'Interno e nelle prossime ore sarà chiusa anche l'istruttoria dei dirigenti del dipartimento Protezione civile: "La gravità della situazione richiede attenzione a livello nazionale" assicura Meroi. Per quanto riguarda la sicurezza dei residenti, sarà presto messo a punto un sistema di monitoraggio superficiale e sotterraneo per controllare l'evoluzione del fenomeno a Capriglio e Pianestolla. I tecnici stanno ancora valutando il progetto più idoneo, che potrebbe essere l'innesto di onde radar o un sistema satellitare. Questo permetterà di studiare gli spostamenti franosi e di individuare soglie oltrepassate le quali, tramite una centrale operativa, sarà attivato un piano di emergenza  ad hoc della Protezione civile. Il presidente della Provincia Vincenzo Bernazzoli assicura l'impegno alla costruzione di una nuova arteria "bypass" che consenta di superare l'interruzione della Massese a Boschetto: "Valuteremo il progetto più fattibile e nei tempi più brevi". L'assessore Peri ha ricordato il coinvolgimento di forze dell'ordine, vigili del fuoco e volontari  -  presenti al tavolo in Prefettura - per garantire i servizi essenziali e rispondere a qualsiasi necessità delle persone in tempi brevi. "Il danno alle strutture pubbliche, solo nel parmense, è quantificato in 40 milioni  -  spiega l'assessore Gazzolo  -  120 milioni in tutta la Regione. E non è possibile valutare i danni ai privati". Le frane, ricorda Viana, hanno colpito pesantemente il tessuto economico del territorio. Molte le ripercussioni su attività della Food Valley e sono prevedibili gravi ricadute anche sulla produzione agricola: "Per questo - conclude - sono necessari al più presto finanziamenti straordinari dallo Stato che consentano il ripristino delle attività". ( maria chiara perri ) 
Il timer per l'accensione del termovalorizzatore corre veloce,  ma la partita del "Forno" è tutt'altro che chiusa, dopo l'entrata in scena di F2i, il fondo della Cassa Deposito e prestiti, pronto a rilevare il 49% di Iren Ambiente per 80 milioni di euro, se la vicenda dell'impianto di Uguzzolo avrà un lieto fine . Un quadro che si fa sempre più complicato, e che l'incontro in municipio non sembra avere sciolto, facendo prospettare tempi lunghi, benché manchino poco più di due settimane all'avvio ufficiale dell'impianto. FONDI DI COMPENSAZIONE TERMO: TRE MILIONI TUTTI SPESI Nel primo pomeriggio di lunedì 15 aprile in Comune sono arrivati i vertici di Iren e F2i. Al tavolo con il primo cittadino Federico Pizzarotti, l'ad della multitutility Andrea Viero, con il presidente Roberto Bazzano e il vice presidente Lorenzo Bagnacani. Per F2i l'amministratore delegato Vito Gamberale insieme al senior partner Corrado Santini. Un "incontro istituzionale" l'ha definito il sindaco, che ha fornito ben poche risposte alle diverse domande dei cronisti. Silenzio dai vertici di Iren e del Fondo, che hanno preferito lasciare il municipio da un'uscita di servizio, imboccando immediatamente le auto. "Un incontro proficuo - commenta Pizzarotti - F2i ci ha illustrato la sua attività. Ci rivedremo per discutere gli indirizzi del Fondo e gli investimenti futuri. Da parte nostra abbiamo avanzato l'idea di fare di Parma un polo di competenze sul green e un modello di gestione diversa dei rifiuti". Rimane tutta aperta l'esito dell'acquisizione da parte del Fondo delle azioni di Iren Ambiente: "Non ci hanno annunciato lo sblocco del finanziamento". Un destino legato alle diverse grane giuridiche che al momento pendono sull'impianto. "Non possiamo né tranquillizzare né allarmare, è un tema che riguarda la magistratura". Ribadita invece l'attenzione sul controllo delle emissioni: "La società ci ha detto che è la loro massima preoccupazione. Ci è stato dato il via libera per un ulteriore commissione tecnica di controllo, - da affiancare a Arpa e Asl - per dare tranquillità". Poche novità invece sull'apertura dell'impianto, non affrontata nel corso del vertice. Restano valide le date indicate da Iren: dal 24 al 26 aprile, come precedentemente comunicato al Comune. "Non possiamo bloccarlo - risponde il sindaco - abbiamo fatto notare i punti critici delle opere non risolte". Un tema quest'ultimo rilanciato non solo dalla Giunta, ma anche degli avvocati Allegri e De Angelis , che hanno imputato la "fretta" di Iren di aprire il termovalorizzatore con la necessità di accaparrarsi 4,5 milioni di incentivi. 
Incrocio politico a teatro tra il leader Pdl Silvio Berlusconi e il sindaco di Firenze Matteo Renzi del Pd, entrambi ospiti dello spettacolo organizzato al Regio di Parma in ricordo del centenario della nascita di Pietro Barilla, imprenditore di una delle più importanti aziende italiane nel mondo. Poco prima dell'inizio dell'evento i due si sono incontrati  in una sala e hanno parlato insieme. Il Cavaliere è arrivato attorno alle 18.30 accolto da qualche applauso ma anche da contestazioni e fischi delle  persone in quel momento presenti di fronte all'ingresso del  teatro. Situazione che si è ripetuta dopo le 23, 30 quando il Cavaliere ha lasciato il teatro. L'arrivo al Regio Berlusconi contestato Fischi all'uscita Le foto dello spettacolo Poco dopo le 19.30 ha fatto il suo ingresso anche il sindaco di Firenze, che non ha rilasciato dichiarazioni. Solo al termine dell'evento, uscendo dallo spettacolo, ha replicato ai cronisti che gli chiedevano notizie sul meeting con Berlusconi: "Siamo di fronte a una delle più belle esperienze imprenditoriali italiane non roviniamo questa bella serata con questi argomenti anche per rispetto del vostro lavoro". RENZI: SOLUZIONE LA TROVI BERSANI - "Se Berlusconi ha qualcosa da dire o da affrontare - ha poi aggiunto - lo affronti con Bersani. E' lui che ha vinto le primarie, tocca a lui l'onore e l'onere di trovare una soluzione". "Credo che l'importante sia fare presto". "Con Berlusconi - ha spiegato - ci siamo incontrati in maniera molto evidente. Ci siamo salutati alla fine.  L'avevo già incontrato tre anni fa in un celebre  incontro ad Arcore, ci siamo salutati con cordialità". Non si è parlato, ha specificato, dell'elezione del capo dello Stato o delle vicende del Pd.  D'altra parte, ribadisce, "le questioni politiche di queste ore Berlusconi non le affronta con me ma con Bersani". "La mia posizione ? E' nota: io sono del partito del fare presto. Qualunque sia la soluzione, o si fa un Governo in fretta o si va a votare, l'importante è chiudere il prima possibile questa fase di incertezza", ha concluso. BERLUSCONI: QUIRINALE ? ASPETTO INDICAZIONI PD - Silvio Berlusconi, invece, prima della serata, ha risposto ai microfoni del Tg5 in merito a una possibile sfida con Matteo Renzi: "Io non ho un modo particolare di accogliere le sfide. Finora ne ho  fatte sei, le ho vinte tutte, penso che oramai ho l'abitudine a  vincere...". Sul Quirinale - ha dichiarato -  aspetta" indicazioni dal Pd, anche se la situazione è ancora  indeterminata. Mi auguro che si elegga il presidente della Repubblica al  primo voto". Poi ha aggiunto: "Lavoriamo ad un governo che possa  provvedere a quelle leggi che dovrebbero far ripartire da subito  l'economia invertendo la situazione attuale". PIZZAROTTI E LA SCORTA DI BERLUSCONI - Prima dello spettacolo nella sala del Ridotto del Regio attendeva i due politici il presidente della  multinazionale alimentare Guido Barilla. Il Cavaliere al suo arrivo ha preso posto in prima fila  alla conferenza stampa pre-spettacolo vicino al sindaco di Parma Federico Pizzarotti che alla fine della cerimonia attorno alle 24 critica su facebook lo spiegamento di forze dell'ordine: "Vi sembra corretto che in un momento di risorse scarse per la sicurezza, si investano decine di poliziotti per Berlusconi? Io penso di no". BERLUSCONI: BARILLA MI SCONSIGLIO' INGRESSO IN POLITICA - Berlusconi ha voluto invece raccontare della sua amicizia con il fondatore dell'azienda: "Pietro è stato un grande personaggio, un grande padre, un grande imprenditore e un  grande amico. Nel 1993, poco prima della sua scomparsa, lo informai della  mia intenzione di scendere in politica. Lui passò con me tutti i momenti e  le tensioni e gli interrogativi di quel periodo. Mi disse: metti le mani in pasta  in politica? Te ne faranno di tutti i colori. Ebbene me ne hanno fatte ancora di più di quanto potesse immaginare..." . GUARDA IL VIDEO La serata era tutta dedicata all'imprenditore che ha contribuito a rendere famosa nel mondo la cucina italiana made in Parma, alla vigilia del giorno in cui avrebbe compiuto 100 anni. In scena uno spettacolo teatrale, "Pietro. Cent'anni avanti" , ideato e condotto da Giovanni Minoli, che racconta la sua vita con la presenza viva dei protagonisti in scena, il dettaglio investigativo della televisione e immagini inedite. La storia di Pietro e le sue interpretazioni dei profondi mutamenti dell'Italia diventano, sul palco, l'attualità della sua visione, cent'anni avanti. Attori come Luca Zingaretti, Margherita Buy e Alessio Boni sono guidati dalla regia di Emanuela Giordano, produzione Mixer: novanta minuti di narrazione, musica e recitazione, con la partecipazione di Renzo Arbore e la testimonianza del Maestro Riccardo Muti. Il ricavato della serata è interamente devoluto all'Ospedale dei Bambini di Parma Pietro Barilla. 
ROMA - Vladimir Petkovic , pur ravvisando una qualche ingenuità nel comportamento dei suoi giocatori, non ha molto da rimproverare dopo la sconfitta interna della Lazio con la Juventus: "Non ho visto una differenza di approccio tra noi e loro, prima del rigore stavamo dominando. Poi però abbiamo regalato il penalty ed anche il secondo gol. Loro sono stati bravi ad approfittare delle occasioni, quindi bisogna complimentarsi con i bianconeri che hanno meritato, nel primo tempo, questa vittoria". Sulla prestazione della Lazio, inevitabile il peso avuto dalle assenze: "Oggi abbiamo giocato senza sette giocatori, spero di recuperare tutti al più presto per affrontare il resto campionato. Oggi la squadra era anche un po' stanca dopo cinque partite in poco tempo: con il riposo ed il lavoro sul campo squadra si riprendera'". Nel complesso comunque il tecnico bosniaco vede positivo: "Abbiamo messo in difficoltà il nostro avversario ma dopo gli choc subiti era difficile rientrare in partita. Nella ripresa ci abbiamo creduto e corso di più, facendo sacrifici, ma a questi livelli le 3-4 occasioni avute si dovevano concretizzare. Ci vuole piu' cinismo e davanti ci sono dei meccanismi da rivedere". A proposito di assenze, problemi per Udine: Lulic fuori per stiramento, Ledesma invece ha accusato una sublussazione articolare al ginocchio. Nella ripresa, drastico cambio tattico con l'inserimento di Kozak accanto a Klose: "Sono due attaccanti con caratteristiche diverse, nella ripresa tutti abbiamo corso di più ma purtroppo non siamo riusciti a sfruttare le occasioni. Entrambi hanno fatto bene, ma serve maggior cinismo. bisogna rivedere alcuni automatismi". Infine al tecnico biancoceleste viene chiesto un commento sul debuttante Crecco? "E' un ragazzo che si allena da qualche settimana con noi, oggi è entrato in campo senza paura. È  promettente, deve continuare a lavorare con serenità" Argomenti serie a ss lazio vladimir petkovic Leggi i commenti I commenti dei lettori 
Una dinamica assurda, un gioco tragico. Che rischia di lasciare danni cerebrali permanenti su una bambina milanese di appena 11 anni. La piccola si è impiccata col guinzaglio del suo cane ed è stata liberata solo dopo qualche minuto. Ora è ricoverata in coma farmacologico al Niguarda, in rianimazione, coi medici che non sciolgono la prognosi. La ragazzina non è in pericolo di vita. Succede tutto intorno alle 18 in un prato in fondo a via Cerkovo, quartiere Bovisasca. La bimba porta il cane a fare i suoi bisogni, come ogni pomeriggio. Non c'è nessuno in giro. Scioglie il cane e sì mette il guinzaglio al collo - questo raccontano i primi rilievi dei carabinieri del Radiomobile e della compagnia Duomo - e, sempre per gioco, sì appendere a una carrucola. Qualcosa va storto, un gancio s'inceppa, la piccola resta appesa per il collo, sospesa nel vuoto. Prova a chiedere aiuto, il grido in realtà rantolo, nessuno se ne accorge, nessuno la aiuta. Quando finalmente un passante la nota e la sgancia, l'11enne è già incosciente. I sanitari la rianimano sul posto, poi la portano in codice rosso al Niguarda. I minuti senza ossigeno al cervello possono lasciarle danni irreversibili. 
