WASHINGTON - Contrordine: alcuni vecchi modelli di iPhone e iPad rimarranno in commercio negli Usa. Il presidente Barack Obama ha infatti deciso di bloccare il divieto di vendita deciso dalla Us International Trade Commission che aveva preso atto della violazione di alcuni brevetti Samsung. Una decisione rara, che sicuramente farà discutere: era dal 1987 che un presidente non bloccava un provvedimento di questo tipo. Il 4 giugno scorso la Commissione aveva stabilito il bando e quindi lo stop all'importazione di alcuni prodotti fabbricati in Cina, tra i quali i modelli At&t dell'iPhone 4 e l'iPhone 3 ma anche l'iPad 3G e l'iPad 2 3G. All'epoca Apple presentò appello contro la decisione, invocando l'intervento del presidente Barack Obama, che fra i suoi poteri ha quello di capovolgere decisioni di questo tipo entro 60 giorni, cosa che puntualmente è accaduta. La decisione è stata comunicata da Michael Froman, r appresentante per il commercio Usa, che ha spiegato come "ci sono timori che i titolari del brevetto stanno acquisendo troppa forza sui competitor che hanno una licenza per l'uso della tecnologia". Apple ha ringraziato l'amministrazione Obama per "aver difeso l'innovazione". Secondo Cupertino, il divieto era sbagliato perché Samsung aveva incluso nei brevetti anche "elementi che sono uno standard in tutto il mondo per dispositivi mobili". "La commissione - si leggeva nell'ordinanza ribaltata oggi da Obama  - ha determinato che Samsung è riuscita a dimostrare che l'iPhone 4 (modelli At&t), l'iPhone 3GS (modelli At&t), l'iPhone 3 (modelli At&t), l'iPad 3G (modelli At&t) e l'iPad 2 3G (modelli At&t) infrangono il brevetto Oe348". Quella di oggi, ovviamente è l'ennesima tappa di un lungo conflitto sempre più acceso tra le due società rivali che da anni si contendono il mercato degli smartphone. Settore che, quest'anno, raggiungerà un'altra pietra miliare: per la prima volta infatti i telefoni superintelligenti supereranno i cellulari classici, conquistando il 52,2% del mercato con un 958,8 milioni di unità vendute, il 32,7% in più rispetto al 2012. Apple e Samsung insieme rappresentano oltre il 50% degli smartphone venduti al mondo, con Samsung leader a livello globale e Apple regina negli Stati Uniti. 
L’ultima volta che il Comune ci aveva provato correva l’anno 2008: «Tornano le panchine in piazza Duomo», l’annuncio. Seguito da un esperimento - a tempo - che avrebbe dovuto lanciare anche un nuovo design di sedute in legno e acciaio. Bocciate senza appello dall’allora assessore Vittorio Sgarbi, che tuonò: «Sono le più brutte della terra, orribili. È vergognoso che Milano si doti di oggetti così brutti». Polemica estetica per un argomento che, non solo sui forum turistici, è molto dibattuto. Con una critica frequente: è impossibile sedersi all’ombra della Madonnina. A meno di arrangiarsi sugli scalini del sagrato, accoccolarsi per terra, arrampicarsi in qualche modo sulla statua, appoggiarsi alle recinzioni. Anche per questo, per cambiare non soltanto il colpo d’occhio ma anche il “ritmo” di quel pezzo di centro, Palazzo Marino ci riprova: «Oggi il Duomo è uno spazio che si attraversa, magari di fretta» dice l’assessore al Verde e all’arredo urbano, Chiara Bisconti. Che ha due progetti per far spuntare le panchine in Duomo. Una duplice mossa, che parte dalla possibilità di sistemare sedute vicino alla nuova aiuola alle spalle della statua di Vittorio Emanuele e arriva al progetto di una microisola, con punti di riposo e verde, tra i due bracci dell’Arengario. Lo scorso anno toccò a corso Vittorio Emanuele e dintorni. E lo sbarco delle panchine lungo una via centralissima ma povera di luoghi per sedersi era stato accompagnato da una sorta di sondaggio lanciato dall’assessore Pierfrancesco Maran: «Quale modello preferite?». Piazza Duomo, però, era rimasta off limits, anche per le difficoltà a introdurre elementi di arredo in un’area con un vincolo monumentale così forte. Ma, adesso, anche lì scatterà una piccola rivoluzione. L’idea di sistemare le panchine, per ora vicino all’aiuola rinnovata, ha già ricevuto un primo parere importante. «La Sovrintendenza si è detta favorevole» spiega Bisconti. Per ridisegnare questo spazio verde l’assessore ha lanciato lo scorso mese un concorso di idee: tutti, cittadini e sponsor, potranno concorrere per progettare e adottare l’area. Con un’innovazione in più: il Comune vuole collocare alberi non più alti di tre metri come tigli, prunus e ligustri, per una sosta all’ombra. Ma le panchine spunteranno anche su un altro lato della piazza. Palazzo Marino sta lavorando a un progetto che sarà pronto a settembre per creare quello che Bisconti definisce una sorta di «piccolo salotto» sotto l’Arengario. La zona è quella stretta tra il museo del Novecento e l’edificio che oggi ospita alcuni uffici dell’amministrazione, proprio all’imbocco di via Marconi: «Oggi è una strada senza un’identità precisa, senza una vera anima. Vogliamo rilanciarla anche per valorizzare l’ingresso del museo». Il piano: spostare i “dissuasori” di cemento che in questo momento bloccano l’accesso e mettere panchine e qualche elemento di verde da progettare. Un’isola dell’arte, insomma. O, semplicemente, del relax. «In questo modo — spiega l’assessore — ci si potrà anche fermare in piazza Duomo per ammirare, magari, la Galleria da una posizione privilegiata». Argomenti pierfrancesco maran chiara bisconti 
Alle 21.30 lo stesso Marino "taglierà il  nastro"  insieme al presidente della Camera Laura Boldrini,  all'assessore alla Cultura Flavia Barca e alle autorità  presenti, che  passeggeranno lungo via dei Fori Imperiali insieme a  cittadini e  turisti. Il tutto sarà accompagnato dalla banda dei vigili  urbani che  eseguirà brani del proprio repertorio. Dalle ore 21.30 si  apriranno le  porte dei siti archeologici per una serie di visite  accompagnati da  guide ufficiali, ai Mercati di Traiano e via  Alessandrina (ad accesso  libero) al Foro di Traiano, alla Torre delle  Milizie, alla Casa dei  Cavalieri di Rodi e alle Domus romane di Palazzo  Valentini, al Foro  Romano, Foro di Nerva e Foro di Cesare, dall'Arco di  Tito all'Arco di  Settimio Severo, tutte con prenotazione obbligatoria.  Il progetto è in  collaborazione con il ministero dei Beni e delle  Attività Culturali e  del Turismo/Soprintendenza Speciale per i Beni  Archeologici di Roma. Il Foro di Cesare Il Foro di Cesare ospiterà dalle 21.30 lo  spettacolo 'Shakespeare  loves Rome' a cura dell'associazione La  Bilancia. Alle 22 l'area  adiacente al punto informativo turistico di via  dei Fori Imperiali farà  da scenario a 'Dietro il Vento - Materiaviva'.  Lo spettacolo si  svilupperà tra aria e terra accompagnato dalla  narrazione poetica e dal  suono del violino dal vivo. Si alterneranno in  aria l'acrobatica su  tessuto e sul trapezio, mentre a terra si danzerà  con sfere di  cristallo sulle note del violino. Sempre alle 22 l'area di  spettacolo  di fronte a via di San Pietro in carcere su via dei Fori  Imperiali  ospiterà lo spettacolo 'La Ballade de Bergerac' a cura di Lost  in  Translation Circus, un estratto dell'ultimo lavoro della compagnia  per  una performance di grande suggestione con numeri di Quadro Coreano e  di  Corda Aerea. Alle ore 22.15 nel palco centrale in largo Corrado  Ricci  si svolgerà il 'Concerto per Roma' dell'Accademia Nazionale di  Santa  Cecilia. Alle ore 22.30 nell'area adiacente al punto informativo   turistico si esibirà il Ponentino Trio con lo spettacolo 'Ruma' con  una  carrellata dei più famosi stornelli e delle più belle canzoni  romane  antiche e moderne con brani di Balzani, Petrolini, Bruno e molti  altri.  Il repertorio dei testi dell'affabulatore è basato sulle poesie  dei  poeti tradizionali romani: G. G. Belli, Trilussa, C. Pascarella e  da  alcuni contemporanei come Remo Remotti e Marcello Gazzellini. Sempre   alle 22.30 sul palco di fronte a via di San Pietro in carcere  saliranno  Phil ed Emanuela Palmer che si esibiranno in un repertorio di  successo  internazionale e italiano che non tralascerà le grandi  canzoni popolari  romane. Alle 22.45 sui palazzi intorno a largo Corrado  Ricci vengono  proiettati due filmati realizzati con le immagini  dell'Istituto Luce,  della Cineteca Nazionale e delle Teche Rai che  raccontano la storia dei  luoghi. Quindi il palco centrale ospiterà il  saluto delle autorità. Si  alterneranno contributi di storici dell'arte,  archeologi e urbanisti. Il ricordo di Nicolini Al  termine degli interventi (ore 23.45  circa) sarà osservato un minuto di  silenzio in ricordo di Renato  Nicolini e sarà proiettato un  filmato-intervista del 1976 a Renato  Nicolini sui Fori Imperiali.  Quindi, con l'accompagnamento del pianista  e compositore Sal Bonafede e  del sassofonista Luigi Cinque comincerà  lo spettacolo 'Camminare nel  Cielo' di Andrea Loreni, Compagnia il  Funambolo: una camminata con  azioni acrobatiche su un filo installato  al di sopra di via dei Fori  Imperiali come un metaforico ponte che  unisce le aree archeologiche oggi  separare dalla strada. Il semplice  cavo d'acciaio che unirà due punti  architettonici creerà un nuovo  spazio indicando una prospettiva del  tutto diversa al nostro sguardo di  spettatori. Alle ore 00,05  chiuderà la serata il concerto  degli artisti dell'Opera Studio  dell'Accademia Nazionale di Santa  Cecilia con Angela Nisi soprano, Dario  Ciotoli baritono e Diego Procoli  pianoforte. In occasione dell'inizio  della pedonalizzazione dei Fori,  Poste Italiane ha realizzato uno  speciale bollo celebrativo la cui  impronta potrà essere richiesta presso  il servizio postale temporaneo  presente in via dei Fori Imperiali. L'evento  è realizzato con il  contributo della Camera di Commercio di Roma e Bnl.  L'elenco completo  delle iniziative per la Notte dei Fori è a  disposizione sul sito www.  foripedonali.it insieme ai dettagli sulle  modifiche alla viabilità  dell'area. E alle critiche sui costi per  l'evento, l'assessorato  capitolino alla Cultura ci ha tenuto a  precisare: "Per questo  centrodestra qualsiasi scusa è buona per creare  polemiche assurde. I  costi della 'Notte dei Fori' sono quasi interamente  coperti da sponsor e  sostenitori, oltre che da appalti per la  comunicazione già fissati e  stanziati dall'amministrazione precedente.  Gli unici costi aggiuntivi,  legati esclusivamente alla manifestazione  del 3 agosto derivano da  servizi dell'amministrazione: Ama, Acea e  Protezione Civile per 38.000  euro. Questa è la cifra che Roma Capitale  spenderà per restituire  all'umanità un patrimonio dal valore  inestimabile". 

Londra  - È mancata soltanto la vittoria, sfumata nel finale per il netto calo fisico del Napoli e anche per la reazione d'orgoglio dell'Arsenal, che è riuscito ad acciuffare il pareggio (2-2) nella ripresa con i gol di Giroud e soprattutto di Koscielny, arrivato ad appena quattro minuti dal novantesimo. Ma la squadra di Benitez, scappata avanti nel primo tempo grazie alle prodezze di Insigne e Pandev, ha superato a pieni voti il duro esame londinese e resta in corsa per il successo nella Emirates Cup: il quadrangolare che si concluderà domani per gli azzurri (ore 15 italiane) con la sfida contro il Porto, ko oggi nel debutto contro il Galatasaray. Il sondaggio/Ti piace la maglia mimetica? Anche il Napoli è andato a un passo dalla vittoria e aveva messo il silenziatore ai 60 mila tifosi dell'Emirates Stadium con un ottimo primo tempo, in cui gli azzurri hanno fatto subito la differenza grazie ai gol di rapina di Insigne (8') e allo slalom di Pandev (28'). Decisivo al debutto anche Pepe Reina, che ha parato un calcio di rigore molto generoso concesso a Podolski (14') e ha giocato con sfrontatezza: dando sicurezza ai compagni di reparto. "Sono contento di lavorare di nuovo con Benitez: ho trovato un gruppo forte e potremo puntare in alto. Sogno il Mondiale, ma il mio obiettivo è lo scudetto e voglio fare bene in Champions", ha detto il portiere spagnolo, tra i migliori. La storia/L'altro Benitez, turista niente affatto per caso Buona la tenuta difensiva del Napoli, che ha concesso poco per un tempo alle avanzate dell'Arsenal e si è reso pericoloso altre volte in contropiede, sfiorando in un paio di circostanze perfino il tris. Tra i più in forma Marek Hamsik, oltre a Behrami e agli autori delle due reti. La gallery/Tra Palazzo Reale e Sansevero A fasi alterne Callejon, l'unico dei rinforzi già tra i titolari. Benitez si è lamentato per un possibile rigore negato a Pandev. "È stato un episodio decisivo, mi sarebbe piaciuto vincere in questo stadio. Ma il nostro primo tempo mi ha soddisfatto in pieno. Stiamo crescendo e molto presto ci daranno una mano anche i nuovi arrivati, che sono un po' in ritardo". Higuain è entrato dopo l'intervallo, senza brillare. È bastata la vecchia guardia a mettere alle corde i Gunners, che sono molto più avanti nella preparazione e si aspettavano di soffrire meno, sotto gli occhi un po' delusi dei loro tifosi. Gli inglesi si sono salvati da una brutta figura con una ripresa tutta all'attacco, favorito dall'inevitabile stanchezza del Napoli e dai tanti cambi. Domani si gioca di nuovo. Gli azzurri avranno la chance di riprovarci col Porto e di dare un'occhiata da vicino all'attaccante colombiano Jackson Martinez. Lui e Skrtl potrebbero essere i prossimi due rinforzi. 
