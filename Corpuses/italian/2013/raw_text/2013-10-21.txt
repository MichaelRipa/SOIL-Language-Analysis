None Leggi i commenti I commenti dei lettori 
Sarebbero ridotte a sole 71 unità gli esuberi all'Indesit di Teverola, a fronte dei 540 previsti inizialmente. Lo hanno comunicato ai sindacati i vertici aziendali della Indesit Company in un incontro temuto nel pomeriggio al Ministero  dello Sviluppo Economico. Il gruppo di Fabriano ha quindi rivisto ancora il piano di riassetto della produzione in Italia presentato lo scorso giugno, prevedendo 78 milioni di investimenti in Italia e maggiori produzioni nei tre siti italiani di Fabriano, Comunanza e Caserta. A Teverola, secondo il nuovo piano di ristrutturazione, rimarrebbe la produzione dei  frigoriferi e in aggiunta verrebbe spostata da Fabriano la produzione dei piani gas da incasso (Piani cottura) e verrebbero attivati un nuovo IT Service Center 4 e l'internalizzazione di attività di Service. Il precedente piano presentato dall'azienda nel mese di giugno, prevedeva 1425 esuberi in tutt'Italia. "Le soluzioni proposte   -  scrive l'azienda in una nota -   consentono di ridurre subito a 1.030 il numero di persone coinvolte negli stabilimenti e di accompagnarne 330 alla pensione nel periodo coperto dagli ammortizzatori. Grazie ai benefeci attesi dagli investimenti e alle previsioni di recupero dei mercati nei prossimi 5 anni è prevedibile inoltre il reimpiego graduale di oltre 400 lavoratori. I 150 impiegati degli uffici sarebbero invece riassorbiti in 4 anni". "Questo - spiega una nota del Ministero dello Sviluppo Economico  -  è il risultato del confronto sulla vertenza Indesit che si è svolto oggi presso il dicastero e che il Governo- rappresentato dal Sottosegretario Claudio De Vincenti- giudica "costruttivo". "Le modifiche presentate da Indesit al piano industriale devono essere verificate puntualmente nel merito e possono costituire una base su cui avviare una trattativa, ma non un punto di arrivo", ha dichiarato Gianluca Ficco, coordinatore nazionale Uilm del settore elettrodomestici, al termine del tavolo al ministero dello Sviluppo economico. Il sindacato ha proposto all'azienda un ulteriore incontro di approfondimento che avrà luogo il 31 ottobre prossimo. Da qui alla data della nuova convocazione, i sindacati avranno confronti diretti con l'azienda. All'incontro odierno hanno preso parte anche rappresentanti delle Regioni Campania e Marche, delle istituzioni locali, parlamentari delle realtà interessate, la direzione della multinazionale, le organizzazioni dei lavoratori a livelli nazionale, territoriale e aziendale. 

None Leggi i commenti I commenti dei lettori 
None Leggi i commenti I commenti dei lettori 
SIENA – In 10 contro 11 il Palermo fa il colpaccio a Siena e vola al 5° posto in classifica. Tre punti pesantissimi, contro una diretta concorrente per la promozione, che confermano la nuova forza mentale della squadra di Iachini, al 10° punto nelle ultime 4 giornate. Il Siena incassa l’immeritata beffa e recrimina: per un rigore non concessogli sull’1-0, un altro generosamente accordato agli ospiti sull’1-1 e per tre buone occasioni fallite sul 2-2 con l’uomo in più. E' stata, insomma, una serata da dimenticare per Beretta. La rincorsa alla zona play-off ripartirà sabato da Brescia. E' subito Grillo – La gara si sblocca dopo appena 10’: Rosina lancia in area sulla sinistra Grillo che con un preciso diagonale sul primo palo sorprende Sorrentino. Il Palermo accusa il colpo e rischia per due volte il raddoppio: prima su una conclusione di Paolucci e poi per un intervento scomposto in area di Terzi su Giannetti che l’arbitro Ciampi non giudica, erroneamente, da rigore. Hernandez ribalta la situazione – Il Siena è padrone del campo ma al 38’ compie una clamorosa ingenuità che rimette in partita il Palermo: Morero calibra male un retropassaggio a Lamanna e lancia, inavvertitamente, verso la porta Hernandez che con un tocco morbido d’esterno destro batte il portiere bianconero in uscita. I rosanero si rinfrancano e, 4’ dopo, vanno addirittura in vantaggio: Dybala cade in area contrastato da Angelo e Ciampi stavolta decreta un generoso rigore che Hernandez non sbaglia. Palo di Morganella, Giannetto pareggia – Il Siena s’abbatte e rischia il tracollo: al 45’ lo salva Lamanna che devia sul palo un bolide dal limite di Morganella. Ai toscani occorre l’intervallo per rinfrescare le idee. E dopo appena 5’ ci pensa Giannetti a raddrizzare la sfida: servito al limite da Rosina salta in dribbling Munoz e batte Sorrentino con un bel destro in diagonale. Sorrentino salva il Palermo – Al 54’ il Palermo resta in 10 per l’espulsione di Morganella per somma di ammonizioni e, inevitabilmente, arretra il raggio d’azione. Il Siena tenta di strappare i tre punti con un generoso finale, ma le sue speranze s’infrangono addosso a Sorrentino che salva per tre volte il risultato opponendosi da campione sulle conclusioni di Giannetti e Rosina (2). Belotti gela il 'Franchi' – Quando ormai sembra finita ecco che, invece, inaspettatamente, è il Palermo a siglare il gol-vittoria: all’88’, su una punizione dalla trequarti sinistra di Lafferty, il giovane Belotti, subentrato a Dybala, salta più in alto di tutti e, di testa, schiaccia il pallone nell’angolo alla destra di Lamanna. I rosanero fanno così festa, il Siena torna a casa con la coda fra le gambe. Argomenti serie b palermo calcio ac siena Leggi i commenti I commenti dei lettori 
Se questo weekend, mentre passeggiate per le strade del centro, vi capiterà di scontrarvi con qualche strambo personaggio intento a fotografare il Teatro Regio con il cellulare, mentre manda un messaggio su Twitter con il tablet e scrive per il suo sito dal computer portatile, non allarmatevi. Non è pericoloso. E' solo uno studente della SQcuola di Blog , il master di social media marketing ideato dal Gruppo Len, società parmigiana che si occupa di formazione e che ha organizzato, dal 25 al 27 ottobre, la quinta edizione degli "SDBawards". Un evento che sarà trasmesso in diretta streaming anche da Repubblica Parma. Per tre giorni un esercito di "blogger" arrivati da tutta Italia pianterà le tende alla Casa della Musica e invaderà la città, che per un weekend sarà punto di riferimento del mondo "social". Un universo popolato da chi condivide i suoi interessi su Facebook, mostra le immagini della propria vita su Instagram e cerca risposte su Google. Una rete instancabilmente connessa, non più ambito esclusivo di adolescenti annoiati o esperti del settore, ma potente mezzo di comunicazione di cui le aziende non possono più fare a meno. Per questo quattro colossi come Barilla, Erreà, Procter&Gamble e Monster.it hanno deciso di mettersi in gioco e buttarsi nell'arena, partecipando a Battle Royale , una vera e propria battaglia tra progetti di marketing on line ideati appositamente da 50 blogger, che venerdì si sfideranno fino all'ultimo tweet per aggiudicarsi i favori della giuria di qualità. Un format in stile "talent" unico nel suo genere in Italia tra chi vuole fare della sua passione per i social media una professione. "In questo ambito la maggior parte dei corsi sono esclusivamente teorici - spiega Andrea Alfieri, "preside" della SQcuola di Blog - noi vogliamo invece che gli studenti imparino facendo. Vogliamo che emergano le qualità delle persone, le loro competenze". Perché è importante sradicare la mentalità secondo cui "Facebook tanto lo sa usare bene anche mio cugino": comunicare efficacemente con i social network è un vero e proprio lavoro. Un lavoro duro, su cui bisogna tenersi costantemente aggiornati, vista la "materia prima" che si ha tra le mani, in continua evoluzione. Servono professionalità e creatività. Doti che ha riscontrato tra gli studenti del master anche Federico Pizzarotti. Sarà proprio il Comune, infatti, a presentare sabato un secondo progetto ideato tra i banchi della SQcuola di Blog: il Verdi Museum , che sarà annunciato dallo stesso primo cittadino e dagli assessori Casa e Ferraris nel corso degli SDBawards. "Si tratta di una piattaforma - racconta Alfieri - composta da un'app e da un portale che trasformeranno le visite ai luoghi verdiani in esperienze partecipate ed emozionali". Saranno gli stessi turisti a creare i loro contenuti dando vita a "un nuovo modo di vivere Verdi". Il sindaco su Facebook lo ha definito il "primo museo interattivo" di Parma. Che alle casse comunali non costa praticamente nulla: i promotori riceveranno dall'Amministrazione solo un piccolo finanziamento iniziale per far partire i motori, ma il resto dei fondi sarà richiesto tramite "crowdfunding", ossia sottoscrizioni on line degli appassionati. "Questo - chiarisce Alfieri - permette al progetto di essere del tutto sostenibile: se ci saranno persone interessate partirà, altrimenti si fermerà ma senza spese inutili". Per geolocalizzare gli angoli verdiani della città, domenica, tra una fetta di prosciutto e un sorso di lambrusco, decine di blogger armati di telecamera saranno sguinzagliati lungo tre itinerari tematici dedicati al compositore. Per seguire il tour basterà sintonizzarsi su Twitter cercando l'hashtag #VerdiMuseum. Ma si può fare di meglio: partecipare agli SDBawards in prima persona. L'evento è aperto a tutti e ci si può iscrivere direttamente on line a questo link . Una sola raccomandazione: questa volta non dimenticate lo smartphone a casa. Argomenti social media sqcuola di blog internet facebook twitter marketing giuseppe verdi 
Notte di caos anche sui binari della Valsusa. Dalle 22 é fermo il traffico ferroviario internazionale sulla linea Torino-Modane, nella zona dell'alta valle. All'altezza di Oulx, intorno alle 22, é andato a fuoco un locomotore, lungo i binari che portano alla frazione Beaulard. Sul posto ci sono i vigili del fuoco, e per attuare l'intervento é stata disattivata la linea ad alta tensione, con il conseguente blocco del traffico ferroviario. A pochi minuti da mezzanotte non ci sono previsioni certe sul ripristino del servizio, ma dovrebbe avvenire a breve. 
BUDAPEST - Era il numero due del partito neonazista e antisemita Jobbik, terza forza politica del paese. Solo il capo, Gàbor Vona, vantava più carisma e capacità oratoria di trascinare le folle come lui. Poi all'improvviso qualcosa è cambiato, radicalmente e per caso: Csanad Szegedi ha scoperto di essere di origini ebraiche. E allora, alla ricerca della coerenza perduta, ha abbandonato ogni incarico dirigente ed è uscito da Jobbik. Come un pentito insolito, un pentito per motivi etnici. E adesso i suoi ex camerati non sanno più che fare, se minacciarlo e disprezzarlo oppure ignorarlo per limitare i danni pesanti del caso alla loro immagine. Dura perdita per i neonazi di Jobbik, proprio mentre il governo nazionalconservatore ed euroscettico del premier Viktor Orbàn e del suo partito (la Fidesz) comincia finalmente ad ascoltare consigli e pressing di Angela Merkel, Barack Obama o José Manuel Durao Barroso, e a correggere la rotta: controlli più morbidi sulla stampa, atteggiamento più 'friendly' verso gli investitori stranieri e, soprattutto, nuove, dure leggi contro l'antisemitismo e il negazionismo. Concessioni importanti, segno che l'Unione europea quando alza la voce con i suoi membri sui valori costitutivi del mondo libero postbellico può anche farsi ascoltare. Csanad Szegedi era tra i propagandisti antisemiti più accaniti nello splendido, fortunato paese. E' stato anche tra i fondatori della Magyar Garda, la guardia magiara, organizzazione paramilitare in uniforme cui non dispiacciono azioni-pogrom contro i rom né la nostalgia dei decenni d'oro, l'alleanza tra l'Ungheria autoritaria di Horthy e poi di Imre Szalasi con la Germania di Hitler. Una conversione dolorosa. Fino all'ultimo il camerata Szegedi ha attaccato ogni aspetto della vita e della cultura ebraica: no al divieto di mangiare maiale, "perché è una tradizione ungherese", no alla Finanziaria del governo Orbàn "perché è fatta per impoverire tutti tranne gli ebrei". Poi lo shock sulle sue origini lo ha scosso come una doccia fredda, ed è andato in tv a confessare in pubblico il suo dolore: "Io sono stato una persona che procurava dolore agli altri, e peggio ancora quando parlavo di Rom o di ebrei istigavo all'odio anche contro i bimbi di quei gruppi". Allora ha preso contatto col rabbino Shlomo Koeves, esprimendo pentimento via sms. Ha scritto: "Non è questione di quello che voglio essere, l'albero genealogico lo dice chiaramente , io sono ebreo". Disfatta mediatica enorme per il partito neonazista e antisemita Jobbik, successo mondiale per le comunità ebraiche. Ma anche successo per il governo Orbàn. Il cui 'spin doctor' Ferenc Kumin ha appena approntato leggi durissime di condanna di ogni forma di antisemitismo e di razzismo. La destra nazionale, anche quella di Orbàn, può adattarsi e ritrovare un dialogo e un savoir faire col resto del mondo, gli estremisti no. Orbàn tra l'altro ha scelto coraggiosamente di rischiare sul caso del camerata di Jobbik pentito: condannando e punendo con nuove norme l'antisemitsmo può alienarsi l'elettorato più nostalgico, parte del quale alle elezioni dell'aprile 2010 aveva aiutato a dare alla Fidesz del premier la maggioranza dei due terzi con cui egli cambia a piacimento Costituzione e istituzioni, nornalizzando tutto. Persi o perdibili quei consensi, Orbàn cercherà forse di venire a patti in modo migliore con l'Europa, il mondo libero, i suoi valori costitutivi. C'è solo da rallegrarsene: parafrasando l'inno nazionale polacco ma cambiando nella prima strofa solo il paese, si può dire 'Jeszcse Wengri nie zginiela', l'Ungheria non è ancora morta. Certo è solo che Orbàn vuol rendersi pienamente recuperabile, astuzia e capacità di manovra non gli fanno difetto. E per le numerose, influenti comunità ebraiche a Budapest e Rom in tutto il paese, il caso del pentito Szegedi insieme alle correzioni di rotta del premier possono solo essere buone notizie. E incoraggiamenti alla Ue, soprattutto alla zarina sorridente Angela Merkel, a continuare col pressing soft e amichevole con Budapest. L'alternativa, dicono qui fonti diplomatiche occidentali, sarebbe isolare l'Ungheria, lanciarla nelle braccia dei neoradicalpopulismi, dalla Lega alla Fpoe austriaca di Strache, dagli olandesi antiislamici in modo razzista di Geerd Wilders alla scandalosa risuscitazione di Pètain e Laval da parte del Front National di Marine le Pen in Francia. Se la cara, preziosa, vivacissima e dinamica, sofferta Ungheria saprà sottrarsi a questi abbracci mortali sarà solo meglio per tutti nella casa comune europea. Altrimenti sarebbe triste, e immeritato per i magiari, parlare di loro dicendo 'cry, the beloved country', piangi terra amata, da un titolo della grande scrittrice bianca e antirazzista sudafricana Nadine Gordimer. Via, un po' d'ottimismo, nella contraddittoria, ma dinamica metropoli del Danubio (anche a causa di grandi successi nella cooperazione economica con Berlino) la speranza davvero non è ancora morta, una primavera può annunciarsi, anche con un Orbàn cambiato e ragionevole. 
