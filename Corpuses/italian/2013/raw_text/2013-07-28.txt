" Cristina forse poteva essere salvata, come le tante  donne che hanno chiesto aiuto, presentato denuncia e poi sono state  aggredita da compagni, ex mariti". Alessandra Kustermann, medico, fondatrice  del primo pronto soccorso violenza sessuale e domestica della clinica  Mangiagalli a Milano, punto di riferimento per tutta la Lombardia, parla con  18 anni di esperienza alle spalle. Anni in cui ha curato donne stuprate, maltrattate, in cerca di aiuto, di un rifugio, di giustizia  soprattutto. UN CODICE DI COMPORTAMENTO UGUALE PER TUTTI "Troppo  spesso chi raccoglie la prima denuncia non è preparato a capire se si tratta  di violenza domestica o semplice litigio, non sa come, quali domande fare  per capire se bisogna arrestare subito, e la legge lo consente, chi ha  alzato le mani". Per questo dopo anni di lavoro sul campo, a Milano hanno  organizzato corsi anche per gli agenti di polizia che lavorano sulle  volanti, i primi ad accorrere quando arriva una telefonata di una donna che  chiede aiuto per troppe botte e soprusi. "Ora tutti gli agenti hanno  in tasca una processing card, un foglio in cui si ricordano tutte le  domande, le azioni le possibili scelte per capire la situazione e  intervenire con criterio e cognizione di causa. Penso che tutte le forze  dell'ordine in Italia dovrebbero utilizzare uno strumento analogo per sapere  cosa fare nel momento in cui vengono chiamati dai vicini di casa o dalla  donna stessa. In modo che la denuncia non finisca nel nulla, che un  possibile assassino non resti libero di agire". LE DONNE CHIEDONO DI  NON ESSERE RINCHIUSE La Kusterman ricorda Giulia, la r agazza che ha  scritto al nostro giornale chiedendo aiuto allo Stato, stanca di doversi  nascondere mentre chi la picchiava, l'ex fidanzato geloso e possessivo, è  ancora libero. "Giulia dice in modo chiaro quello che dicono la  maggioranza delle donne che ci chiedono aiuto. Non devo essere messa io in  una casa protetta ad indirizzo segreto: lui ha commesso un reato, lui è il  responsabile, lui deve essere messo in condizione di non nuocermi.Perché  dobbiamo ritenere giusto che sia la vittima di un reato a dover essere  allontanata dai suoi affetti, dal suo lavoro, dalla sua abitazione? perché  deve essere lei a modificare la sua vita e quella dei suoi eventuali  figli?". IL CARCERE NON BASTA CI VOGLIONO TERAPIE PSICOLOGICHE PER I  VIOLENTI L'idea è che lo Stato non deve tanto offrire una blindatura  alla vittima, magari nei centri anti violenza ma costringendola a  nascondersi lasciando casa, lavoro, affetti, quanto "garantire quella del  reo in un luogo di detenzione". Non solo, secondo la dottoressa gli  uomini che maltrattano le donne resteranno tali anche dopo la condanna e  dopo aver scontato una pena e se troveranno un'altra donna tenderanno a  ripetere gli stessi atteggiamenti di predominio, di controllo, di possesso.  "Culturalmente e individualmente non si riconoscono come colpevoli. La  riabilitazione in questi casi deve prevedere un trattamento che tenda a  modificare il loro punto di vista, che insegni loro l'empatia, la tolleranza  per la frustrazione, la capacità di tenere sotto controllo l'ira. Il carcere  da solo non è una risposta al problema". Quindi terapia in carcere per i  violenti e corsi sin dalle elementari per crescere gli uomini di domani  capaci di "amore rispetto e non di violenza per le donne". 
Quella che doveva essere una tranquilla giornata di relax al mare si è trasformata in un viaggio da incubo, con malori, proteste e disagi, acuiti dal caldo soffocante. E' la disavventura in cui sono incappati gli sfortunati passeggeri del treno partito poco dopo le 15,30 da Ventimiglia e che quattro ore dopo doveva arrivare alla stazione di Porta Nuova. Il convoglio in realtà è giunto con venti minuti di ritardo. FOTO: Come sardine sul treno del mare Ma non è stato l'inconveniente più grave. Su quei vagoni regionali in cui sono 500 i posti disponibili viaggiavano dalla Liguria a Torino oltre mille persone, letteralmente assiepate nei corridoi e negli scompartimenti, vicino ai finestrini, tra borse del mare e teli per la spiaggia. Inevitabili i problemi a chi doveva scendere e salire. Ecco il motivo del ritardo. "Una situazione vergognosa" tuona Cesare Carbonari. storico leader dei piemontesi, che avvisato da più di un passeggero ha verificato , salendo alla stazione del Lingotto, le condizioni che definisce da "carro bestiame". "Non è possibile far viaggiare la gente in questo modo- dice Carbonari- E' un'offesa alla dignità delle persone e al buon senso. Un treno da 500 posti non può averne il doppio, fermandosi in decine di stazioni. Mi hanno detto che più di un passeggero ha accusato malori. Questo è un servizio che la Regione paga a Trenitalia. Ora chiedo che sia fatta chiarezza su questo ennesimo episodio di disservizio e soprattutto siano presi i giusti provvedimenti nei confronti dei responsabili". Argomenti 6000 sardine trenitalia 
Davanti a turisti, curiosi e trasteverini devoti, oggi pomeriggio la Madonna Fiumarola ha sfilato come da tradizione sulle acque del Tevere. Questa consuetudine dell’ultima domenica di luglio affonda le sue radici nel 1535: si narra che alcuni pescatori trovarono sulle rive alla foce del Tevere, impigliata in reti da pesca, una cassa al cui interno giaceva una statua della Madonna, scolpita in legno di cedro. Subito risalirono il fiume e donarono la statua ai frati Carmelitani della chiesa di San Crisogono, perché divenisse la Madonna protettrice dei Trasteverini. GUARDA LE FOTO A ricordo di quell’episodio, ogni anno, l’ultima domenica di luglio, la statua della Madonna, detta dagli abitanti del quartiere “Madonna de' noantri”, viene portata in processione sul fiume Tevere fino a sbarcare al rione Trastevere. La Sacra Statua è giunta al Circolo dei Canottieri del Lazio intorno alle 13; è stata vestita e adornata di fiori; sul far della sera, la processione, presieduta da Mons. Paolo Selvadagi, è salpata alla volta della calata degli Anguillara, presso Ponte Garibaldi, dove è giunta alle 20, salutata da una moltitudine di fedeli lungo le banchine del Tevere. Ad accompagnare la processione i membri della Confraternita di Maria Santissima del Carmine, organizzatrice dell’evento, il presidente del Circolo Canottieri Lazio, Raffaele Condemi, e Antonio Buccioni, presidente del Club dei Circoli Sportivi storici di Roma. Accompagnata dai canti del coro Nuova Arcadia la processione è proseguita via terra verso la basilica di Santa Maria in Trastevere. All'evento erano presenti anche don Giulio Ramiccia, rettore della Chiesa di S. Agata che ospita oggi la statua della santa, e altri sacerdoti. La cerimonia religiosa si concluderà stanotte alla basilica di Santa Maria in Trastevere con la benedizione delle rose della Madonna del Carmine. Argomenti tevere 
"Cari amici e amiche, è con immensa felicità che vi comunico che ieri il convoglio di Music for Peace e' entrato a Gaza ed ha cominciato la distribuzione del materiale. Grazie ancora per il vostro supporto che e' stato determinate per smuovere le autorità!". Una mail di poche righe arriva da Stefano Rebora, fondatore di Music for Peace: alla fine di tanti giorni difficili e di tensione internazionale, il gruppetto dei cinque volontari genovesi è arrivato a destinazione. Sulla pagina facebook della onlus, Valentina Gallo Afflitto racconta nel dettaglio l'ultima mattinata vissuta con il cuore in gola al valico di Rafah, da dove gli italiani eranno stati ancora respinti giovedì. Ancora intoppi dell'ultimo minuto, ma alle 11 di sabato i mezzi superano il valico con l'Egitto ed entrano nella striscia di Gaza. Nel primo pomeriggio l'incontro con gli amici palestinesi e l'inizio del lavoro di consegna all'ospedale della città e alla popolazione. Adesso si pensa al ritorno a casa. E alla prossima missione. Argomenti genova striscia di gaza 
AVELLINO - Almeno 39, secondo quanto riferito dal ministro dei trasporti e  infrastrutture, Maurizio Lupi, e dieci feriti. È questo il bilancio  dell'incidente avvenuto ieri sera intorno alle 20.30 su un viadotto  della A16 Napoli-Canosa, nella zona di Monteforte Irpino (Avellino). Un  pullman con a bordo una cinquantina di persone, tra le quali numerosi  bambini, è piombato su varie auto incolonnate, quindi ha sfondato il  guardrail e con un volo di 25-30 metri è precipitato nella scarpata  sottostante. IL RACCONTO/ La notte dell'orrore di D.DEL PORTO E G.MARINO La gita . Il pullman, un Granturismo organizzato dalla  società Mondotravel, era partito da  Telese Terme (Avellino) ed era  diretto nel Napoletano. I passeggeri venivano da Giugliano in Campania,  Mugnano di Napoli e Marano ed  erano stati tra l'altro a Pietrelcina,  paese natale di Padre Pio, in provincia di Benevento. Si conoscevano  quasi tutti e andavano spesso in gita. Tra le vittime c'è anche  l'autista. I feriti e l'obitorio . L'automezzo è  spaccato in due. La parte superiore è un ammasso di lamiere contorte,  quella inferiore è piegata. La cabina di guida è completamente  distrutta, mentre diversi sedili sono stati strappati dall'urto e  proiettati nella boscaglia. I feriti sono ricoverati, tutti in gravi  condizioni, nell'ospedale di Avellino e di altri comuni limitrofi. Tra  loro ci sono anche cinque bambini, ricoverati al Santo Bono di Napoli.  Tre feriti sono stati portati all'ospedale Cardarelli di Napoli: uno di  loro, un uomo di 41 anni, è grave ed è in rianimazione. Gli altri due  pazienti, uno di 51 anni e uno di 79, sono ricoverati in Chirurgia  d'urgenza: hanno riportato diverse fratture. Nell'urto con le  sei automobili, prima di precipitare, il pullman ha provocato anche il  ferimento di 14 persone che erano nelle vetture. Nessuna di queste é in  gravi condizioni. TUTTI I VIDEO Le bare delle vittime sono state portate nella palestra della scuola media di Monteforte Irpino dove si sta procedendo al riconoscimento delle vittime . Molti i malori tra i parenti, chiamati a riconoscere corpi in alcuni casi difficilmente riconoscibili. La dinamica . L'incidente è avvenuto subito dopo il  casello di Avellino Ovest, sulla carreggiata in direzione Napoli, in un  tratto in discesa dove già in passato c'erano stati sinistri molto  gravi. L'autobus è arrivato in "velocità nei pressi di un rallentamento  di traffico, nonostante - secondo la ricostruzione della società  Autostrade - fosse segnalato sia dai pannelli a messaggio variabile che  dal personale sul posto", e ha tamponato una serie di autovetture,  finendo poi fuori strada sul viadotto Acqualonga. Sull'asfalto non sono  state trovate tracce di frenate, una delle ipotesi è che ci sia stato un  problema all'impianto frenante. Testimoni invece parlano del possibile  scoppio di un pneumatico. Il mezzo secondo una prima ricostruzione si è  trascinato lungo una barriera di cemento ed ha poi sfondato il guardrail  finendo nella scarpata da un'altezza di 25-30 metri, in una scarpata,  in mezzo alla boscaglia, in una zona molto impervia. Il tratto  autostradale tra Avellino Ovest e Baiano in direzione Napoli è stato  chiuso per diverse ore per consentire i soccorsi. L'inchiesta. La procura di Avellino ha aperto un'inchiesta per omicidio colposo  plurimo e disastro colposo. Gli accertamenti giudiziari saranno  finalizzati a far luce non solo su eventuali responsabilità  dell'autista, che è morto nell'incidente, ma anche sulle condizioni  tecniche dell'autocorriera. Inoltre, sarà verificato il corretto  segnalamento dei cantieri autostradali presenti nella zona. L'inchiesta  potrà poi riguardare anche la qualità tecnica della barriera di  protezione che è stata abbattuta dall'autobus. Le reazioni .  Il premier Enrico Letta ha annullato questa mattina una visita privata  all'acropoli di Atene in segno di lutto per la tragedia stradale  avvenuta ieri sera in Irpinia: ''È un giorno molto triste per quanto  accaduto ieri notte. Non ci sono parole''. Il presidente del Consiglio,  in missione in Grecia, proseguirà la sua agenda della mattinata con gli  impegni ufficiali, che lo vedranno tra l'altro incontrare il primo  ministro Antonis Samaras. "Quanto accaduto in Irpinia è terribile. Sono  fatti drammatici. Bisognerà capire bene le dinamiche che hanno provocato  l'incidente" è il commento del ministro della Giustizia, Anna Maria  Cancellieri, all'incidente. "Sono morti davanti a cui ci inchiniamo", ha  concluso Cancellieri. "È necessario accertare la verità su quanto  avvenuto la notte scorsa in Irpinia. È un incidente drammatico in cui  sono coinvoltimolti bambini. Speriamo di riuscire a venirne a capo  perché si tratta di un evento veramente tragico per tutti", ha detto il  ministro per la Pubblica amministrazione Giampiero D'Alia. Anche il  ministro della Difesa, Mario Mauro, esprime "profondo cordoglio e  commossa vicinanza alle famiglie delle vittime e ai feriti rimasti  coinvolti nell'incidente". Argomenti irpinia monteforte irpino strage viadotto a16 
UMAGO (Croazia) - Sfuma il sogno di Fabio Fognini di conquistare il terzo titolo consecutivo, impresa mai riuscita a un tennista italiano. Il 26enne ligure è stato battuto nella finale del Croatia Open, a Umago, dallo spagnolo Robredo per 6-0 6-3. Si ferma anche a 13 la striscia di vittorie consecutive dell'azzurro, che nelle ultime due settimane si era imposto nei tornei tedeschi di Stoccarda e Amburgo. Robredo aveva già eliminato in semifinale un altro italiano, Andreas Seppi. A Umago la finale ha avuto poca storia: lo spagnolo, vinto facilmente il primo set, ha subito la reazione di Fognini che però nel secondo parziale ha resistito solo fino al 3-3. "TRE SETTIMANE FANTASTICHE" - "Voglio innanzitutto fare i complimenti a Robredo - ha detto l'azzurro durante la premiazione -; oggi non c'è stata partita. Ho un po' di rammarico per questa brutta partita: chiedo perdono al pubblico, soprattutto a chi magari ha fatto tanti chilometri per essere qui ad assistere a una finale nella quale non sono riuscito a esprimere il mio miglior tennis". Una sconfitta che comunque non cancella un periodo positivo per Fognini. "Spero che il pubblico accetti le mie scuse. Sono state tre settimane fantastiche e ringrazio tutti i miei amici e tutto il mio staff che mi seguono quotidinamente", ha aggiunto il tennista. Buone notizie invece dall'Italia. Filippo Volandri ha vinto il torneo Atp Challenger di Orbetello, su campi in terra battuta. Il tennista livornese in finale ha battuto lo spagnolo Pere Riba con il punteggio di 6-4 7-6(7) e dovrebbe rientrare tra i primi 100 della classifica mondiale. Argomenti tennis fabio fognini Leggi i commenti I commenti dei lettori 
