NAPOLI - L'imperativo è uno solo: continuare il filotto di vittorie per blindare  al più presto il secondo posto in modo da programmare il futuro senza  assilli. Solo a quel punto le incognite relative a Mazzarri e Cavani  diventeranno certezze in un senso o nell'altro. Entrambi sono in bilico e  decideranno non appena il risultato sarà acquisito. Le sette lunghezze  di vantaggio rappresentano un margine rassicurante, ma non ancora  sufficiente e la partita di sabato sera a Pescara nasconde molte  insidie. Il Napoli ha l'obbligo di vincere, quindi per questo la soglia  di concentrazione dovrà restare molto alta. LA CARICA DI DE SANCTIS - Il portiere torna all'Adriatico, lo stadio che l'ha visto crescere, e  avverte tutti dai pericoli: "A Roma, gli abruzzesi meritavano  addirittura di vincere - spiega a radio Marte - il Pescara non ha più la  pressione della classifica, quindi noi dobbiamo stare molto attenti.  Mancano nove punti al traguardo matematico e cominciamo subito a farli  per blindare questa posizione. Disputare la Champions senza preliminari è  fondamentale. Il nostro compito è quello di conquistare al più presto  il risultato, poi toccherà alla società allestire un organico  competitivo per ben figurare nella madre di tutte le competizioni". De  Sanctis rivolge pure un appello ai giocatori che potrebbero vestire la  maglia azzura: "A volte qualcuno è titubante perché qui le pressioni  sono maggiori. Le soddisfazioni, però, sono impagabili, quindi sono  convinto che nella carriera di un campione la tappa di Napoli è quasi  necessaria". LE SCELTE DI MAZZARRI - De Sanctis  ha scontato il turno di squalifica: "Non mi era mai capitato in  carriera: ho preso quattro cartellini gialli sempre per perdita di  tempo. In realtà io cerco di rinviare sempre sulla destra e i  raccattapalle spesso mi penalizzano, cerco anche di farlo capire agli  arbitri, ma spesso non è andata così. Dovrò stare più attento in  futuro". Il rientro del portiere è una certezza, da valutare invece le  scelte negli altri reparti. Campagnaro è in ballottaggio con Gamberini  in difesa, Inler sostituirà Behrami, fermato dal giudice sportivo. Da  verificare il tandem offensivo. Cavani è out per squalifica, la  soluzione più scontata è la coppia Pandev-Insigne, ma Calaiò scalpita e  prenota una gara da protagonista. 
MARRAKECH - Avanza la Schiavone in Marocco, si ferma invece Flavia Pennetta. La milanese finalmente si esprime su buoni livelli e raggiunge i quarti di finale del torneo Wta International che si disputa sui campi in terra battuta di Marrakech, Marocco. L'azzurra, numero 6 del tabellone, ha battuto la romena Simona Halep 6-3, 6-2. Fuori invece la Pennetta, sconfitta in tre set dall'olandese Kiki Bertens, numero 5 del seeding, per 6-7 (0) 6-4 4-6. Avversaria della Schiavone nei quarti  sarà Alize Cornet, che ha rimontato e battuto Karin Knapp al secondo turno. E' il decimo incontro tra le due: la campionessa del Roland Garros 2010 ha battuto la francese numero 33 del mondo otto volte su nove. LA STORIA/LA NOBILE ARTE DEI RACCATTAPALLE STOCCARDA, SHARAPOVA AI QUARTI - Maria Sharapova conquista i quarti di finale del prestigioso "Porsche Tennis Grand Prix", evento Wta Premier che si disputa a Stoccarda, Germania, su campi in terra battuta indoor. La russa, testa di serie numero 1, ha battuto in tre set la ceca Lucie Safarova con il punteggio di 6-4, 6-7 (3), 6-3. Ai quarti affronterà la serba Ana Ivanovic che ha regolato Nadia Petrova in due set (6-4 6-3). Ai quarti nel torneo tedesco anche Li, Kerber, Shvedova e Kvitova. VINCI, NIENTE ESTORIL - Roberta Vinci non parteciperà al torneo dell'Estoril in programma la prossima settimana. La tarantina, sconfitta ieri al primo turno a Stoccarda dalla kazaka Shedova, è rientrata a Palermo per sottoporsi ad accertamenti alla spalla destra. L'azzurra, numero 12 del ranking mondiale, era reduce dal titolo conquistato a Katowice e dalle due vittorie a Palermo in Fed Cup contro le ceche Kvitova e Safarova, che hanno permesso all'Italia di qualificarsi alla quinta finale negli ultimi otto anni. BARCELLONA, VINCE LA PIOGGIA - La pioggia ha fatto saltare quasi l'intero programma del "Barcelona Open", il torneo Atp World Tour 500 che si gioca sui campi in terra battuta del Real Club de Tenis della città catalana. Tra i match rinviati a domani anche quello del protagonista più atteso, lo spagnolo Rafael Nadal, contro il francese Paire. Leggi i commenti I commenti dei lettori 
ROMA - Il Chelsea prenota il viaggio ad Amsterdam, vantaggio minimo ma prezioso per il Fenerbahce. Nell'andata delle semifinali di Europa League, i Blues passano 2-1 a Basilea e mettono una seria ipoteca sulla finale in programma in Olanda il 15 maggio, mentre i turchi si impongono 1-0 in casa con il Benfica. Gare di ritorno giovedì prossimo a Londra e Lisbona. CHELSEA, FINALE PRENOTATA - Sotto gli occhi di Roger Federer, che appena può assiste dalle tribune del St. Jakob-Park alle partite del 'suo' Basilea, il Chelsea prima si fa raggiungere all'87' su rigore dagli svizzeri ma poi conquista una vittoria per 2-1 che profuma di finale grazie alla zampata di David Luiz su punizione al 93' con la complicità del portiere Sommer. Subito in vantaggio con Moses al 12' del primo tempo (colpo di testa vincente su angolo di Lampard), la squadra di Benitez non rischia molto ma subisce nella ripresa la pressione degli svizzeri, che prima colpiscono un palo con Sotcker e poi vengono premiati a tre minuti con un rigore regalato dall'arbitro Kralovec per un presunto fallo sullo stesso giocatore. La trasformazione di Schaer è impeccabile. L'1-1 premia forse troppo il Basilea, già autore nei quarti della sorprendente eliminazione del Tottenham, ma il Chelsea si rigetta in avanti ma Terry si vede respingere un colpo di testa a botta sicura da un intervento prodigioso di Sommer. Il portiere svizzero non si ripete però nel recupero: la punizione di David Luiz non è irresistibile ma sorprende l'estremo difensore della squadra di casa. I Blues, che puntano al secondo successo di fila in Europa (l'anno scorso hanno trionfato in Champions League), dovranno stare attenti tra sette giorni a Stamford Bridge ma partono nettamente con i favori del pronostico. FENERBAHCE, VANTAGGIO PREZIOSO - Soltanto i pali hanno permesso al Benfica di uscire con un passivo accettabile dall'infuocato stadio Sukru Saracoglu di Istanbul: alla fine gli sforzi del Fenerbahce, che nei quarti ha eliminato la Lazio, si sono concretizzati nell'unica rete realizzata da Korkmaz al 27' della ripresa: sull'angolo di Cristian è in agguato il giocatore turco che di testa insacca nonostante il tentativo di respinta di Melgarejo che però arriva ampiamente oltre la linea di porta. E' la rete dell'1-0 finale che i gialloneri cercheranno di difendere tra sette giorni a Lisbona per arrivare alla lora prima finale europea. La partita ha stentato a decollare ma poi si è accesa con ben tre legni colpiti dai padroni di casa: Il Fenerbahce sfiora il vantaggio al 18': dalla destra il cross di Kuyt trova la testa di Sow ma la conclusione del senegalese va a stamparsi sull'incrocio dei pali. L'arbitro serbo Mazic estrae ben cinque cartellini gialli solo nel primo tempo. Uno di questi è per John per il fallo su Gokhan Gonul in pieno recupero del primo tempo che provoca un calcio di rigore per la squadra turca. La conclusione rasoterra del brasiliano Cristian finisce però palo alla destra di Artur. Nella ripresa parte forte il Fenerbahce ma è ancora una volta un palo a dire di no: è il 6' quando il diagonale di Kuyt va a cogliere il montante alla sinistra dell'estremo difensore biancorosso. Poi il gol decisivo di Korkmaz per l'1-0 finale. Argomenti chelsea fc fenerbahce basilea benfica europa league Leggi i commenti I commenti dei lettori 
'Overbooking' di candidati alla Federico II. Il 7 e l'8 maggio l'Ateneo andrà al voto per il rinnovo delle cariche in senato accademico, a cominciare dai direttori di dipartimento. Ed è proprio per la casella riservata alla Scuola di Medicina che le varie fazioni interne al Policlinico si preparano a una dura competizione elettorale. In un primo momento, infatti, c'era stata una convergenza compatta su due nomi, quello del direttore del Dipartimento di Sanità pubblica, Maria Triassi , e quello di Tommaso Russo del dipartimento di Medicina molecolare e biotecnologie mediche. Poi però si sarebbero materializzate altre candidature. Ad ambire a una delle due caselle ci sarebbe Giovanni Di Minno del Dipartimento di medicina clinica e chirurgia sul quale pesa una condanna in appello a un anno con pena sospesa per il mancato reintegro in servizio di Domenico Forziati , già Direttore dell'unità operativa di Salute mentale dell'ospedale Gesù e Maria, il cui licenziamento fu stato ritenuto illegittimo dal giudice del lavoro. Un altro candidato sarebbe Claudio Buccelli , medico legale del Dipartimento di Scienze biomediche avanzate, non molto assiduo nei fatti di politica universitaria, ma da anni impegnato come responsabile del Comitato etico dell'Ateneo Federico II. Buccelli, politicamente, avrebbe però un sostenitore in grado di spostare qualche voto. Si tratta di Marco Salvatore , prossimo alla pensione e pertanto impossibilitato a ricoprire cariche accademiche e soprattutto ormai interessato di più alle attività del Cnr o ad altre attività esterne all'Ateneo. Analogo overbooking si registra per le candidature dei Professori ordinari, associati e ricercatori: per 3 posti concorrono 3 Ordinari ( Marciano , Santoro e De Placido ), 2 Associati ( Salerno e Formisano ) e 1 ricercatore ( Sivero ). Argomenti federico ii 
BERLINO - E' morto cinque anni fa portandosi nella tomba un segreto impossibile da confessare, ma oggi sono i documenti a fare luce su quel buco oscuro del suo passato. Horst Tappert, il celebre ispettore Derrick, durante la Seconda guerra mondiale aveva fatto parte delle Waffen Ss. Lo rivela il Frankfurter Allgemeine Zeitung secondo cui, almeno a partire dal 1943, quando aveva vent'anni, Horst Tappert è stato un membro delle Schutz Staffeln , la selezionatissima unità d'elìte dell'esercito tedesco che divenne uno dei simboli del Male durante il nazismo. L'attore tedesco, uno dei più conosciuti al mondo, nelle sue memorie non ha mai fatto cenno a quella macchia oscura nel suo passato. In alcune interviste aveva detto di essere stato impiegato come sanitario e di essere stato imprigionato alla fine della guerra. E' stato un sociologo tedesco Joerg Becker a scoprire per caso, durante le ricerche per un libro, che Tappert da giovane aveva gravitato in una compagnia teatrale di cui avevano fatto parte diversi attori in passato vicini al regime nazista. Becker ha dunque fatto richiesta all'Associazione tedesca che dal 1939 informa i parenti dei caduti della Wehrmacht, l'esercito nazista, dove si trovano documenti sull'appartenenza alle diverse truppe. Secondo quanto rinvenuto negli archivi di tale associazione (Wast), Tappert era entrato a far parte di una divisione di riserva della contraerea ad Arolsen. La prima data certa, poi, risale per l'appunto al 22 marzo del 1943, quando il primo reggimento della divisione di fanteria corazzata "Testa di morto", allora impegnato in Russia, ha segnalato la sua appartenenza come semplice 'granatiere'. Nel ruolo dell'ispettore Stephan Derrick l'attore Horst Tappert è diventato famoso in tutto il mondo. In Germania il telefilm omonimo è stato trasmesso dalla Zdf dal 1974 al 1998. In tutto 281 puntate, che negli anni sono state acquistate ben 102 Paesi in tutto il mondo. Tappert è morto nel dicembre del 2008 a 85 anni in una clinica di Monaco dove era ricoverato. La moglie Ursula raccontò che i medici, rispettando le volontà espresse nel suo testamento biologico, gli avevano evitato l'accanimento terapeutico. 
FIRENZE - Il rush finale per il terzo posto sta per cominciare. La Fiorentina ha recuperato e ora si presenta agli ultimi cinque turni di campionato con un solo punto di ritardo dal Milan e in piena lotta per conquistare la Champions. Vincenzo Montella è pronto, ma è consapevole che "arrivare in Europa League non sarebbe un ripiego: per questo dobbiamo cercare prima di tutto di consolidare il quarto posto, però sappiamo anche che può succedere di tutto. Dobbiamo ancora conquistarci la qualificazione, a inizio stagione sarebbe stato un traguardo ambito e sognato".". A Sport Mediaset il tecnico viola ha parlato anche del suo futuro: "La società non mi ha ancora proposto il prolungamento, spero lo facciano". I Della Valle sarebbero intenzionati a blindare l'ex allenatore della Roma, con una opzione per prolungare al 2015 l'accordo in scadenza nel 2014. Nel primo confronto a distanza, la Fiorentina giocherà a Genova con la Samp, mentre il Milan ospiterà il Catania: due squadre tranquille ma che comunque vogliono chiudere il campionato nel migliore dei modi. Più impegnativa sembra la sfida dei viola, che giocheranno in trasferta: "Ci aspetta un mini-torneo con i rossoneri da qui alla fine - prosegue Montella - Non so se già domenica sarà decisiva, di certo per noi sarà più dura visto che giochiamo in trasferta mentre i rossoneri, abituati a queste situazioni, ospiteranno il Catania che comunque quest'anno ha dimostrato di essere costante e avere i mezzi per fare risultato anche a San Siro. Noi stiamo attenti e siamo pronti. Dobbiamo provare a fare il massimo. Il Milan è una società strutturata a certe attese e non si farà condizionare dal fatto che la Fiorentina è un punto dietro". A Genova contro la Sampdoria rientrerà Jovetic dopo essere rimasto in panchina contro il Torino: il montenegrino continua ad essere accostato a molti club. "Stevan è un giocatore completo che non si è ancora espresso al massimo, può e deve ambire al massimo. Anche Ljajic è già una certezza, è cresciuto molto ma può ancora crescere e non deve accontentarsi". A proposito del serbo c'è attesa per l'incontro con Delio Rossi a un anno dalla 'rissa': "Un episodio spiacevole - ha detto Montella - Dimostra che questo mestiere talvolta è difficile e ti consuma a livello mentale". Il tecnico viola ha chiuso poi su Giuseppe Rossi che oggi ha avuto il via libera per allenarsi con la squadra: "Tornerà forte come prima ma non bisogna avere fretta. Mi auguro di vederlo in campo all'ultimo minuto dell'ultima partita". Argomenti fiorentina serie a vincenzo montella Leggi i commenti I commenti dei lettori 
