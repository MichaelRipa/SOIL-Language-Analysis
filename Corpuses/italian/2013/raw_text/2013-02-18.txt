Momenti di paura nella serata di lundì a Fiumicino per un allarme scattato su un volo Air France da Parigi partito alle 19,35 e atteso nella capitale alle 21,40. L'aereo, un Airbus A321 ha toccato terra ma subito dopo ha ripreso quota. L'Airbus ha poi sorovolato per una decina di minuti lo scalo romano, toccando terra regolarmente. Dalla torre di controllo di Fiumicino smentiscono che si tratti di un'emergenza o spiegano che manovre simili succedono spesso. A volte è lo stesso comandante che preferisce riprendere quota dopo essersi reso conto di essere arrivato troppo lungo per evitare una brusca frenata. Ai passeggeri non è stato spiegato nulla ed è stato confermato che l'aereo ha sempre volato o manovrato a terra in sicurezza. 
Fra le tantissime novità che popoleranno il Salone di Ginevra non può certo essere dimenticata la presenza della nuova Toyota Auris Touring Sports, la prima Wagon del segmento C disponibile con motorizzazione full hybrid che si aggiunge alla gamma di motori benzina e diesel. Nella versione con motorizzazione ibrida, il posizionamento del pacco batterie sotto i sedili posteriori ha consentito di non sacrificare la capacità di carico, mantenendola uguale a quella delle versioni con motorizzazioni benzina e diesel. In Europa, le wagon rappresentano attualmente il 25% del mix di vendite del segmento C, con il 76% da attribuirsi al solo mercato flotte. La nuova Auris Touring Sports amplia ulteriormente la gamma Auris, contribuendo al superamento del 5% di quota nel segmento C entro il 2014, al termine cioè del primo anno completo di vendite in Europa. Condividendone il passo lungo di 2.600 mm e il raggio di sterzata di 10,4 metri, Auris Touring Sports è 285 mm più lunga rispetto al modello berlina, con questo incremento dedicato interamente allo spazio di carico. Con i sedili posteriori in posizione, il vano di carico misura 1.115 mm di lunghezza e 1.452 mm di larghezza, con una capacità pari a 530 litri. Con i sedili ripiegati, lo spazio di carico raggiunge una lunghezza massima di 2.047 mm, un’altezza di 890 mm e una capacità totale di 1.658 litri. Questa spaziosità va ad abbinarsi alla migliore funzionalità della categoria: la Auris Touring Sports è infatti l’unica wagon del segmento capace di offrire ai clienti i benefici del sistema Easy Flat di Toyota: sedili posteriori con ripiegamento one-touch, spazio di carico su due livelli, tendina copribagagli bi-direzionale, ganci appendiabiti, barre portatutto in alluminio e una presa di corrente da 12 V. La nuova Auris Touring Sports condivide con la berlina sia il design anteriore che il profilo, con la stessa inclinazione del parabrezza che si unisce alla linea del tetto munito di portapacchi in alluminio e spoiler posteriore integrato. Con i suoi 1.553 mm di lunghezza e 960 mm di larghezza, il tetto panoramico Skyview opzionale rafforza ulteriormente la percezione di spaziosità creata dai nuovi interni. Nella parte posteriore la vettura è caratterizzata dal nuovo design del paraurti e del portellone, con il piano di carico posizionato 100 mm più in basso rispetto alla berlina per una migliore facilità di carico. Come per il resto della gamma, il nuovo design avvolgente dei gruppi ottici posteriori aiuta rafforzare la forma dinamica del parafango, del nuovo montante e del lunotto. Auris Touring Sports sarà disponibile con la stessa gamma di motori della berlina, e quindi con la scelta tra motori benzina 1.3 Dual VVT-i e 1.6 Valvematic, motori diesel D-4D 1.4 e 2.0, oltre alla prima motorizzazione full hybrid del segmento. Capaci di funzionare sia in maniera indipendente che in combinazione, il motore benzina 1.8 VVT-i e quello elettrico del sistema Hybrid Synergy Drive generano una potenza massima di 136 Cv  regalando un’accelerazione 0-100 km/h in 10,9 secondi e una velocità massima di 180 km/h. Allo stesso tempo, la versione full hybrid di Auris Touring Sports restituisce emissioni di CO2 bassissime, ai vertici della categoria, pari a soli 86 g/km, e un livello di emissioni di NOx sensibilmente inferiore a quello di veicoli diesel con prestazioni simili, con la completa eliminazione dei livelli di Particolato. 
ROMA - Ultima cena prima del voto. Pagnozzi e Malagò i due contendenti alla poltrona del Coni hanno riunito i potenziali elettori in due alberghi nel cuore di Roma: ha vinto Pagnozzi 40 a 15. Tra via Veneto e i Parioli sono sfilati presidenti di federazione, ex atleti, medici sportivi tutti quelloi che domani nelle sale del Coni avranno la possibiltà di scegliere il futuro padrone dello sport italiano. Mangiare con Pagnozzi e Malagò è stato il segno più evidente di come le forze si sono schierate e non sono mancati anche alcuni attergiamenti comici. Come Malogò che si lamentato con i cronisti presenti fuori dall'albergo invocando la privacy e ha chiesto ai cronisti davanti all'hotel di  andarsene "perchè la loro presenza avrebbe potuto tenere lontano qualche  potenziale sostenitore...." O come il  rappresentate degli atleti Giampiero Pastore, che ha prima preso parte  alla cena organizzata da Pagnozzi a due passi da Villa Borghese e poi ha  raggiunto in auto Malagò, entrando però nell'hotel nascondendosi il  viso. Al Grand Hotel Parco dei Principi di Roma, allìappello di Raffaele Pagnozzi hanno risposto in 40 dei 76 "grandi elettori", compreso Giuseppe Abbagnale (presidente del federcanottaggio) e molto vicino all'altro candidato Giovanni Malagò. Tra i primi ad arrivare al convivio è stato il presidente del comitato paralimpico Luca Pancalli che, con Pagnozzi vincitore, diventerà il nuovo segretario generale del Coni. Intorno alle 20, poi, l'arrivo dei presidenti delle varie federazioni nazionali a partire dal numero uno della Federcalcio, Giancarlo Abete e dall'attuale presidente della Federbasket e presidente uscente del Coni, Gianni Petrucci, che ha più volte manifestato il proprio endorsment a Pagnozzi. Ma anche Agabio (ginnastica e attuale reggente del Comitato Olimpico), Barelli (nuoto),  Binaghi (tennis) e Di Rocco (ciclismo).  Si è intrattenuto soltanto 5 minuti, invece, Siro Zanella, presidente della federsquash. "Non spenga, andiamo via subito", ha detto il numero uno della Figs al taxista. E' stato di parola: una visita di cortesia forse ad assicurare Pagnozzi del proprio sostegno. Alla cena di questa importante vigilia elettorale hanno partecipato anche il presidente della federazione internazionale di Medicina dello Sport, Fabio Pigozzi e gli ex atleti Yuri Chechi e Fiona May: questi ultimi due entreranno a far parte della squadra di Pagnozzi, nel caso domani dovesse vincere. Nel cuore della 'Dolce Vita' riuniti attorno a un tavolo per confrontarsi alla vigilia del voto. E' andato in scena  l'ultimo atto della corsa alla presidenza del Coni di Giovanni Malagò. Il numero uno del Circolo Canottieri Aniene, assieme a una quindicina di fedeli 'grandi elettori'. C'erano il membro Cio Mario Pescante, arrivato in via Veneto poco prima di Franco Chimenti (presidente Federgolf e avversario sconfitto da Petrucci nelle precedenti elezioni del Coni), e Giorgio Scarso (n.1 Federscherma). Leggi i commenti I commenti dei lettori 
LONDRA - Il Manchester United batte il Reading 2-1 nel quinto turno di Fa Cup ottenendo il pass per i quarti di finale. Tutte nella ripresa le reti di una gara sostanzialmente dominata dagli uomini di Ferguson. E' Nani a sbloccare il risultato al 24'. Tre minuti dopo, il raddoppio firmato da Javier Hernandez. Al 35' il gol della bandiera del Reading ad opera di McAnuff. I Red Devils affronteranno nel prossimo impegno la vincente della sfida tra Chelsea e Middlesbrough. SEDICESIMI DI FINALE Chelsea         - Brentford                4-0 OTTAVI DI FINALE Luton           - MILLWALL                 0-3 Milton Keynes   - BARNSLEY                 1-3 Arsenal         - BLACKBURN                0-1 Oldham          - Everton                  2-2 MANCHESTER CITY - Leeds                    4-0 Huddersfield    - WIGAN                    1-4 MANCHESTER UTD  - Reading                  2-1 Leggi i commenti I commenti dei lettori 
SIENA - La maledizione del palio s'abbatte sulla Lazio, battuta e ridimensionata al 'Franchi', terreno storicamente indigesto (una sola vittoria in dieci partite), riportata sulla terra dalla sorpresa Innocent Emeghara, 24 anni, un autentico ciclone sul campionato. Il Siena l'ha scoperto in Francia, nel Lorient, l'ha preso in prestito gratuito: lui ha ripagato con quattro gol in quattro presenze (tre da titolare), facendo piangere, prima, già l'Inter e il Bologna. La squadra di Petkovic s'allinea al mal d'Europa delle altre: paga gli sforzi nel gelo tedesco di Mönchengladbach e il mancato ricorso al turnover, conferma una mini crisi in campionato (due punti nelle ultime cinque gare) e il dramma di astinenza da Klose. Senza il tedesco, proprio non riesce a vincere. Orfana anche di Mauri e Ledesma, la squadra di Petkovic ha perso anche Radu nell'ora nella veglia, causa torcicollo. Petkovic, che meditava di riproporre il 4-4-2 visto del secondo atto di Monchengladbach, ha optato per un 3-4-1-2, con Konko e Lulic esterni e con Candreva a galleggiare fra le linee. La squadra biancoceleste, però, si è trovata ingabbiata nella tela di Iachini: il centrocampo più fresco, blindato dalla presenza di Sestu e Rosina come bastioni, ha spento la luce a Hernanes e spezzato i collegamenti fra regia e prima linea laziale. Il coltello l'ha affondato Matteo Rubin, veneto di Sant'Anna, scaricato da Toro e Bologna, riabilitato da Iachini: piede perfetto, il suo mancino, che ha sfornato i cross per l'uno-due senese. Il primo, al 6': pennellata per Emeghara che di testa ha bruciato l'imbarazzato Ciani. Per il nigeriano, passaporto svizzero, terzo gol consecutivo. Il bis è arrivato al 23': tacco di Emeghara, cross di Rubin dallo spigolo, Rosina ha anticipato Marchetti con un tocco elegante. La Lazio? Non pervenuta, almeno fino all'intervallo. Due sortite di Candreva (sinistro fuori al 9', pallonetto respinto al 30') e null'altro sul tabellino. Tanto che Petkovic è corso ai ripari: fuori Ciani per Pereirinha e ritorno al 4-4-2, con Candreva dirottato sulla manca e Konko e Lulic riportati in difesa. Unico rammarico, un intervento scomposto di Felipe su Kozak: turbante in testa per il ceco, ma niente rigore, che poteva starci. Nella ripresa, tanto pressing ma poche idee per la Lazio, bruciata sul più bello ancora da Emeghara: su un lungo rimpallo, Biava ha atteso l'uscita di Marchetti, l'attaccante cresciuto in un sobborgo di Lagos e scoperto in dvd da Iachini ha bruciato entrambi e scritto "the end" sulla gara. Inutili la punizione di Hernanes (bravo Pegolo) e il tentativo di Ederson, entrato nel finale. Tensione sugli spalti quando, a risultato ormai deciso, qualche tifoso della Lazio ha lanciato lo sfottò: "Noi non siamo il Monte dei Paschi". Alla fine, fischi laziali anche per Konko, che ha reagito a muso duro. Siena-Lazio 3-0 (2-0) Siena (3-4-2-1): Pegolo; Teixeira, Terlizzi, Felipe; Belmonte, Vergassola, Della Rocca, Rubin; Rosina (34' st Bolzoni), Sestu (15' st Valiani); Emeghara (31' st Bogdani). (Farelli, Grillo, Paci, Uvini, Agra, Mannini, Reginaldo, Verre, Pozzi). All.: Iachini Lazio (3-5-2): Marchetti; Biava, Dias, Ciani (31' pt Pereirinha); Konko, Candreva (22' st Saha), Gonzalez, Hernanes, Lulic; Kozak, Floccari (33' st Ederson). (Bizzarri, Strakosha, Radu, Cana, Onazi, Rozzi). All.: Petkovic Arbitro : Giannoccaro di Lecce Reti : 6' pt Emeghara, 23' st Rosina, 16' st Emeghara Ammoniti: Ciani e Pereirinha per gioco falloso Recupero : 3' e 2' Leggi i commenti I commenti dei lettori 
SIENA – E alla fine Vlado Petkovic fece mea  culpa. ''Non possiamo fare altro che chiedere scusa a chi è venuto a seguirci fin  qui e chi ci ha guardato in tv. Questa sera meritiamo solo bastonate. Non ci  sono attenuanti, dobbiamo guardarci negli occhi e capire perché non siamo stati  la solita Lazio. Soprattutto all’inizio: subire due gol così, su situazioni che  ci aspettavamo, non si spiega. Dopo, è stato tutto più difficile. Noi non  c’eravamo e questo mi dà preoccupazione. D’altra parte se voglio  cercare il lato positivo rimaniamo aggrappati al terzo posto con gli stessi  punti del Milan. Guardiamo avanti, cerchiamo di digerire in fretta la sconfitta.  Spero si vedrà da giovedì una reazione e fino alla fine non ci siano più  blackout. Non sono preoccupato, non vedo la squadra così abbattuta''. Alla vigilia aveva chiesto più rispetto e  considerazione per la sua formazione, in corsa su tre fronti, imbattuta in  Europa, terza forza del campionato. Ma ieri i biancocelesti hanno allungato il  digiuno in A (due punti in cinque gare), piegati da quell’Emeghara che Petkovic  conosceva molto bene. ''Benissimo, direi, avevo spiegato qualità e debolezze di  questo ragazzo, che ha ottime doti in velocità. Dovevamo evitare che fosse  servito in quel modo, bisognava anticiparlo. Sapevamo come fare, non l’abbiamo  fatto, purtroppo''. Sul piano tattico, ''mi prendo le mie colpe –  dice Petkovic -, per certe cose sono stato obbligato a schierare questa sorta di  3-4-3, pensavo potessimo essere più produttivi, ma abbiamo subito due gol presto  e dopo sono cambiate le carte in tavola. Mi guarderò allo specchio e così  dovranno fare tutti. Ma adesso è inutile alzare la voce. Piuttosto, faccio i  complimenti al Siena, per come ha giocato questa partita, con cinismo''. Leggi i commenti I commenti dei lettori 

