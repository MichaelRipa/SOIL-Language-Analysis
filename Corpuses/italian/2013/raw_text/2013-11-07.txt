None Leggi i commenti I commenti dei lettori 
ROMA - Vladimir Petkovic si prende i tre punti che avvicinano la Lazio alla qualificazione ma è consapevole del momenti poco brillante della sua squadra. I problemi sono in questo periodo sempre gli stessi: "Ultimamente paghiamo troppo caro gli errori individuali e dopo subentra la paura di vincere le partite. Dobbiamo essere più sereni e gestire più la palla. Per questo ho fatto i cambi. Ringrazio Konko che ha giocato non al 100% dando l'anima alla squadra". Il tecnico biancoceleste però è abbastanza soddisfatto: "Per un'ora abbiamo giocato bene e controllato, commettendo un unico errore sul primo gol loro, ma in questi momenti paghiamo ogni minima distrazione - ammette - Poi dobbiamo essere più cinici". Non era comunque una partita facile contro una squadra ostica: "Stasera era una partita che si poteva solo perdere perché da vincere non c'era niente - ribatte Petkovic - Abbiamo raggiunto tre punti importanti per la classifica, ora pensiamo a recuperare fiducia. Sono sicuro che dopo la pausa per le nazionali vedremo una buona Lazio". E' piaciuto Keita. "Deve ancora lavorare di più, ha tutto il tempo a disposizione per crescere. Un ragazzo interessante di cui anche il campionato vedrà il valore". KEITA: "MI ISPIRO A RONALDO, RIBERY E NEYMAR" - "In ogni partita cerco di dare il massimo per aiutare la squadra. Nel primo tempo abbiamo fatto bene, sfiorando varie volte il gol, mentre nella ripresa abbiamo sofferto un po', forse per la stanchezza". Keita Baldé Diao ha appena 18 anni ma anche stasera ha mostrato sprazzi del suo talento. Unica pecca il gol sbagliato nella ripresa che poteva chiudere la gara. "Sono scivolato sul sinistro, diciamo che l'ho lasciato per la prossima gara - sorride - Penso di dover migliorare sul tiro, sicuramente non mi accontento. Al Barcellona mi hanno comunque insegnato che un assist conta come un gol, ma voglio fare ancora meglio. A chi mi ispiro? Cristiano Ronaldo, Neymar e Ribery". Argomenti ss lazio europa league vladimir petkovic Leggi i commenti I commenti dei lettori 
ROMA - Una vittoria può fare morale ma non deve ingannare. La Lazio non è guarita e il 2-1 rifilato al modesto Apollon Limassol è un risultato che non cancella i problemi strutturali di una squadra che si fa risucchiare dal panico nei momenti difficili e che continua a offrire ben poco di costruito dal punto di vista tattico. Nell’anarchia, a brillare è il talento dei singoli, in particolare quello del classe 1995 Keita Baldé Diao, faccia tosta, dribbling secco e tecnica sopraffina: è il baby a prendere per mano i suoi, duettando con quel Floccari che firma la doppietta che vale mezzo passaggio del turno ai sedicesimi di Europa League. Biancocelesti a +4 sui ciprioti con lo scontro diretto a favore, basterà la normale amministrazione per strappare il pass nelle ultime due gare, con il Trabzonspor ancora in testa dopo il successo in casa del Legia. KEITA CREA, FLOCCARI SEGNA – Il volto nuovo è quello di Etrit Berisha: il portiere albanese debutta con l’aquila sul cuore, Marchetti va in panchina. I capitolini si schierano con un 4-2-3-1 e il principale problema per la difesa cipriota è il più giovane in campo: Keita fa impazzire Stylianou quando ha modo di svariare sulla sinistra, al 10′ il dribbling verso il centro conduce a un destro che termina fuori. Il catalano di origine senegalese dà spettacolo nel primo tempo: suo il cross che Floccari non indirizza in rete di testa, sua la discesa che vale il vantaggio. Doppi passi a ripetizione, il terzino cipriota è in tilt, pallone all’indietro dal fondo: Ederson manca la conclusione, Hamdani allontanando calcia il cuoio sullo stinco di Floccari, il rimpallo è vincente. Sangoy cerca subito il pari, bel mancino da posizione defilata dopo un buco di Ciani, esterno della rete. Al 24′ si vede Hernanes, oggi in campo con la fascia al braccio: il brasiliano è egoista, ignora l’inserimento di Keita e opta per il sinistro da fuori area, ci mette i pugni Bruno Vale. L’asse Keita-Floccari continua a funzionare, ancora lo spagnolo per il centravanti, diagonale di poco a lato. I due si intendono anche su palla inattiva: angolo da destra dell’ex blaugrana, incornata in torsione del calabrese e 2-0 in tasca. Finita? Non con questa Lazio. CANA RIAPRE TUTTO – Quando i capitolini potrebbero amministrare, decidono di farsi male da soli. Cana in disimpegno regala palla a Sangoy, il 10 ospite pesca Papoulis che può prendere la mira e battere Berisha con un bel diagonale. L’avvio di ripresa vede la Lazio sprecare prima con Keita – scivolone sul potenziale tap-in del tris dopo una punizione non irresistibile di Hernanes – e poi con Floccari, che spara in curva un assist delizioso dell’ala. La squadra di Petkovic, di colpo, sparisce dal campo. Sangoy la grazia di testa al 19′, poi un cambio del tecnico di Sarajevo manda ulteriormente in difficoltà i suoi: Novaretti per Konko, si passa al 3-5-2, i romani perdono distanze e serenità. L’argentino si presenta con un buco aereo su un pallone abbastanza innocuo, Papoulis spunta alle sue spalle, stoppa e prende la mira: destro secco, Berisha salva tutto. Nel finale la Lazio non riesce più a gestire il possesso palla e soltanto la scarsa qualità dei ciprioti permette all’estremo albanese di non sporcare i guanti fino al triplice fischio: è una vittoria, di certo non una guarigione. LAZIO-APOLLON LIMASSOL 2-1 (2-1) Lazio (4-2-3-1): Berisha; Cavanda, Ciani, Cana, Konko (22′ st Novaretti); Onazi, Hernanes; Candreva, Ederson (32′ st Ledesma), Keita (38′ st Perea); Floccari. (Marchetti, Crecco, Gonzalez, Klose). All.: Petkovic Apollon (4-2-3-1): Bruno Vale; Stylianou, Merkis, Karipidis, Vasiliou; Gullon (41′ st Konstantinou), Hamdani; Papoulis (47′ st Haber), Meriem, Sangoy; Roberto. (Hidi, Catala, Dananae, Charalambous, Grigorie). All.: Christoforou Arbitro : Madden (SCO) Reti : 14′ e 37′ pt Floccari, 39′ pt Papoulis, Ammoniti : Ciani, Merkis e Gullon per gioco falloso Recupero : 2′ e 5′ Argomenti ss lazio europa league Leggi i commenti I commenti dei lettori 
Sei poliziotti della Squadra mobile di Napoli coinvolti in due distinte inchieste e destinatari di misure cautelari. Tre finiscono in cella. Per due di loro, che si occupano di minorenni, procede la Procura di Roma. Sono stati i loro colleghi capitolini ad eseguire gli arresti per ipotesi di reato che vanno dalla concussione all'abuso d'ufficio e al millantato credito. Ad occuparsene, come detto, i magistrati romani perchè, in alcune intercettazioni nel corso dell'inchiesta, ci sarebbero espliciti riferimenti a un magistrato napoletano. Domiciliari poi, questa volta su mandato degli inquirenti partenopei, per un agente della sezione Falchi', arrestato due giorni fa; ma in questa inchiesta ci sono anche altri tre indagati, sempre poliziotti. I quattro sono accusati di lesioni, falso ideologico e sequestro di persona. Tutto ruota intorno ad un'aggressione subita da un ristoratore di piazza Dante a Napoli. 
None Leggi i commenti I commenti dei lettori 
PIACENZA - Torna al successo nella Champions league di volley la Copra Piacenza. Gli emiliani, dopo la sconfitta al tie break di una settimana fa in Francia, tornano a sorridere con un netto successo casalingo per 3-0 (25-15, 25-21, 26-24) contro i bulgari dell'Union Ivkoni Dupnitsa. La formazione ospite si conferma squadra più debole del girone e inanella la terza sconfitta consecutiva. La squadra allenata da Luca Monti fa il suo dovere e porta a casa il successo senza lasciare per strada nemmeno un set e nel minor tempo possibile (un'ora e dieci minuti di gioco) per recuperare energie. Alla ripresa della più importante competizione europea fissata per i primi di dicembre i biancorossi voleranno proprio in Bulgaria, poi la decisiva sfida interna contro il Tours. Infatti nell'altro match del girone A i francesi del Tours espugnano il campo  di Lubiana con un perentorio 1-3 e restano in vetta alla classifica seguiti a una sola lunghezza di distanza dalla Copra. Nella Copra ammirata contro l'Union Ivkoni a fare la differenza sicuramente la prestazione a muro dei padroni di casa che riescono a collezionare quattordici block vincenti contro i sei dei bulgari. In serata di grazia Le Roux autore di quattro muri punto (sette punti complessivi per il transalpino), il solito Simon e il palleggiatore De Cecco entrambi con tre murate. Top scorer della sfida l'opposto piacentino Vettori autore di 14 punti con un prezioso 61 per cento in fase offensiva. Utile e determinante il veterano Samuele Papi autore di dieci punti, ma soprattutto infallibile in ricezione con il 52 per cento di positività. Kaliberda si ferma a nove punti però, quando chiamato in causa, è abbastanza preciso con il 57 per cento di palle schiacciate a terra. L'esperto Fei viaggia anche lui su un buon 83 per cento, prima di accomodarsi in panchina. Poco da dire sul sestetto avversario. Miglior realizzatore dei bulgari è Mandzhukov con 10 punti seguito da Apostolov con 9 punti. Primo set condotto in scioltezza dalla Copra Piacenza. Tutto facile per gli emiliani che impongono la legge del più forte. Sotto rete si vede pure il giovane Partenio al posto di De Cecco. Il distacco diventa incolmabile e grazie a un buon atteggiamento difensivo la Copra conduce in porto il primo parziale. Il secondo periodo vive per lunghi tratto sulla falsariga del precedente. Solo un calo di concentrazione da parte della squadra allenata da Monti permette ai bulgari di rientrare nel match. Nel finale Fei finisce in panchina e fa spazio a Le Roux. La firma conclusiva al set arriva da Kaliberda. Nel terzo parziale Piacenza si presenta con una coppia di centrali nuova di zecca: fuori Fei e Simon, dentro Le Roux e Tencati. In questa fase si gioca punto a punto e la partita diventa improvvisamente equilibrata. I vice campioni d'Italia rischiano tanto ma riescono a portare a casa la vittoria con un percorso netto. Argomenti volley piacenza volley Leggi i commenti I commenti dei lettori 
None Leggi i commenti I commenti dei lettori 

