La Cassazione ha confermato la condanna, già decisa in appello, del sindacato dei giornalisti della Campania che dovrà risarcire al Comune di Napoli la cifra di tre milioni di euro. Le vicende riguardano il mancato rilascio da parte dell'Assostampa  della Casina del Boschetto, sede del circolo della stampa, negli anni dal 1985 al 1999. Nel 1985, infatti, c'era stato un provvedimento di sfratto cui non era stata fatta opposizione. Nel corso di un incontro del direttivo, il presidente Colimoro ha ricostruito la vicenda sottolineando l'urgenza di una decisione per affrontare la situazione. In una nota, Colimoro ribadisce "l'assoluta estraneità ai fatti e, quindi, l'assenza di eventuali responsabilità civili o penali degli attuali organismi di governo dell'assostampa come emerge dagli articoli 36 e 38 del codice civile". "L'unica, gravosa responsabilità che spetta a questo direttivo - aggiunge - è ricercare una strada per affrontare la situazione d'emergenza che la sentenza della Cassazione ha determinato e che mette a rischio l'esistenza stessa del sindacato dei giornalisti, la cui chiusura, al momento, dovrebbe essere deliberata come previsto dall'articolo 21 del codice civile, oltre a mettere una seria ipoteca sugli attuali posti di lavoro". Dopo, una lunga discussione, il direttivo ha dato mandato al presidente di incontrare, in tempi rapidi, i vertici dell'amministrazione, nel tentativo di trovare un accordo che comunque possa garantire alla categoria dei giornalisti di poter contare su una struttura sindacale operativa. All'unanimità è stata decisa la seduta permanente del direttivo fino alla data, ancora da fissare, dell'assemblea dei soci dell'assostampa. Argomenti assostampa casina del boschetto 
IL CAIRO - E' iniziato alle 18 di ieri, circa un'ora dopo lo scadere dell'ultimatum imposto dai militari, il consigliere della sicurezza nazionale del presidente egiziano ha confermato: "Il golpe militare è cominciato". Morsi è stato informato dall'esercito di non essere più presidente. Centinaia di soldati egiziani e blindati in marcia dalla strada principale si sono fermati davanti al palazzo presidenziale per separare i manifestanti che sostengono il presidente dagli oppositori. E per evitare che ci siano altri morti. ll palazzo dove lavora Morsi, al Cairo, è stato isolato e circondato con barriere e filo spinato. Oscurate le tv della Fratellanza, Misr 25, e due emittenti vicine ai salafiti, el Hafez (il guardiano) e el Naas (la gente). Arrestati, in nottata, i leader dei "Fratelli Musulmani", El Katatni e Al Bayoumi. Ordine di arresto per circa 300 appartenenti al partito islamista. E Al Jazeera ha denunciato un'irruzione di militari nella propria sede. I presenti sarebbero stati fermati e portati via dalle forze di sicurezza. I servizi dal vivo di al Jazeera in Egitto "sono stati interrotti così come quelli di diversi altri canali tv", rende noto la stessa emittente tv panaraba. Dieci morti in scontri fra opposte fazioni in diverse città. Il ruolo di "reggente" è stato affidato al presidente della Corte Costituzionale. La posizione degli Usa . Il presidente americano, Barack Obama, si è detto "preoccupato" per la situazione in Egitto e ha esortato le Forze armate e i partiti d'opposizione egiziani a raggiungere presto una transizione verso un nuovo governo civile democraticamente eletto. I vertici delle forze armate egiziane hanno assicurato alle loro controparti americane che "un governo civile sarà insediato rapidamente". Il discorso di Obama Il segretario generale dell'Onu - Ban Ki Moon si è detto "preoccupato per l'interferenza dei militari" negli affari dell'Egitto. Ban ha aggiunto che "sarà cruciale rafforzare il governo civile in linea con i principi della democrazia". Gli arresti e le violenze . Nella notte però, arrivano altre notizie inquietanti: l'esercito egiziano si starebbe preparando a sgombrare con la forza le piazze dove i seguaci di Morsi continuano a manifestare. Secondo il quotidiano al Arham, le forze di sicurezza egiziane si appresterebbero a disperdere una manifestazione pro-Morsi vicino all'università del Cairo. L'agenzia di Stato Mena aggiunge che la polizia sta proseguendo nei suoi sforzi di arrestare "numerosi membri della Fratellanza musulmana accusati di incitamento alla violenza, disturbo alla pace e alla sicurezza". A sera il ministro della Difesa Abdel Fattah el Sissi aveva annunciato la road map: "Costituzione sospesa, governo tecnico e poi nuove elezioni".  Alle parole del ministro piazza Tahrir è esplosa di gioia. Fuochi d'artificio a raffiche hanno illuminato la piazza stracolma di manifestanti. "Malgrado i tentativi delle forze armate di spingere al dialogo e allentare la tensione - ha continuato  Abdel Fattah el Sissi -il presidente Mohamed Morsi "non ha risposto alle domande della gente". Il presidente della Corte Costituzionale Adli Mansour è stato nominato capo dello Stato ad interim. Mohamed Morsi, sulla sua pagina  Facebook aveva scritto di non riconoscere la legittimità del golpe e annunciava: "Ci  opporremo pacificamente". DIRETTA TV Il presidente si trovava nella sede della Guardia Repubblicana. Lo ha rivelato Amr Zaki, vicesegretario generale del partito dei Fratelli Musulmani 'Giustizia e Liberta', citato dalla 'Bbc' in arabo. Secondo il sito del quotidiano 'Egypt Independent', anche quell'edificio è stato isolato dall'esercito. "Sono stati tagliati tutti i contatti con lui", ha detto el Haddad  consigliere del presidente egiziano, alla reporter della Cnn che gli chiedeva che fine avesse fatto Morsi. Un flash in sovraimpressione della tv indipendente el HayatIl ha detto che il presidente è stato posto agli arresti domiciliari dai militari nella sede della guardia repubblicana al Cairo. Nella notte poi, il presidente destituito è stato trasferito in una residenza all'interno del ministero della Difesa. Morsi è stato isolato dagli altri suoi sostenitori fermati anche loro dall'esercito. Le forze di sicurezza egiziane gli hanno comunque imposto il divieto di espatrio. Oltre Morsi non potranno lasciare il Paese il leader della Fratellanza Mohammed Badie e il suo vice Khairat al-Shater. L'azione sarebbe stata attuata in ottemperanza di un ordine di arresto nell'organizzazione di una fuga dalla prigione del 2011. Piazza Tahrir stracolma. In migliaia hanno atteso l'ora X  dell'ultimatum davanti ai due palazzi presidenziali di Ittahadeya ed el  Kobba ( FOTO ). Migliaia di persone anche davanti alla moschea di Rabaa el  Adaweya a sostegno del presidente. Manifestazioni anti Morsi sono in  corso in varie località egiziane. Le truppe si sono schierate per  separare i manifestanti che sostengono il presidente e gli oppositori.  Secondo al Ahram i militari sono schierati alla moschea di Rabaa  Al-Adawiya, e davanti al palazzo presidenziale di Ittihadiya. Esercito in marcia. Carri armati sono stati schierati fuori dalla sede della tv statale egiziana dal primo pomeriggio. Il personale, evacuato. L'esercito ha preso il controllo della sede della televisione al Cairo. Elicotteri militari hanno cominciato a sorvolare piazza Tahrir. Carri armati hanno iniziato a muoversi nelle strade. Morsi non si arrende. "E' meglio morire" piuttosto che "essere condannato dalla storia e dalle generazioni future". Il suo messaggio agli egiziani è di resistere al golpe in modo pacifico, riporta al Arabiya. Il rifiuto in diretta. Dopo il messaggio di ieri sera in cui il presidente si è rivolto alla nazione dalla tv di Stato, per ribadire il suo "no"   alla richiesta di dimissioni in quanto "primo leader egiziano eletto  democraticamente" sulla base di "elezioni libere e   rappresentative della volontà popolare", a pochi minuti dalla scadenza dell'ultimatum dei militari, la presidenza egiziana aveva postato sulla sua pagina Facebook un comunicato nel quale si ribadiva che "violare la legittimità costituzionale minaccia la pratica della democrazia" e aveva aperto a un governo di coalizione per arrivare alle prossime legislative e alla formazione di un commissione indipendente per la modifica della Costituzione da sottoporre al nuovo parlamento. [[ge:rep-locali:repubblica:62298732]] I Fratelli Musulmani. Essam el-Erian, esponente di rango del Partito Libertà e Giustizia, braccio politico dei Fratelli Musulmani, movimento islamico di cui il presidente Morsi è espressione, ha fatto sapere che "la gente non se ne starà tranquilla di fronte a una ribellione dei militari. La libertà è più preziosa della vita". Molti sostenitori di Morsi resistono in piazza, seppur protetti dai blindati dei militari. La risposta dei militari. "Il capo delle forze armate ha  affermato  oggi che per i militari è più onorevole morire piuttosto che  vedere il  popolo egiziano terrorizzato e minacciato. Giuriamo davanti a  Dio che  sacrificheremo il nostro sangue per l'Egitto e la sua gente,  contro  tutti i gruppi terroristi e estremisti". Il partito  ultraconservatore Gamaa Islamiya. Diversa la posizione del partito  ultraconservatore Gamaa Islamiya, un tempo gruppo armato, uno dei pochi alleati rimasti al presidente. Gamaa Islamiya ha esortato  Morsi a promuovere un referendum sulle elezioni  presidenziali anticipate, evitando così un bagno di sangue con un  "pacifico, costituzionale trasferimento (di potere)", ha spiegato  uno degli esponenti più anziani del gruppo, Tarek al-Zumar. Vertice di emergenza con comandanti militari. A poche ore dallo scadere dell'ultimatum, il ministro el Sissi si era riunito in un vertice d'emergenza con i comandanti militari. Durante la riunione sono stati discussi i dettagli della road map messa a punto dai militari per delineare il percorso del dopo-Morsi, di cui il quotidiano Al Ahram ha oggi rivelato alcuni passaggi: governo di transizione guidato da un  militare, consiglio presidenziale di tre membri guidato dal capo della  Corte suprema, nuova Costituzione da stilare nei 9-12 mesi di interim  prima di nuove elezioni. La road map. "La road map per far uscire l'Egitto dalla crisi deve basarsi sulla legittimità" ha fatto sapere con un comunicato la presidenza egiziana, citato dalla tv 'al Arabiya. "Lo scenario che qualcuno sta imponendo è rifiutato dal popolo", e ancora, in merito all'intervento dell'esercito la presidenza precisa che "è sbagliato schierarsi una delle due parti in causa". L'ultimatum. Fonti dell'esercito hanno però negato simili  anticipazioni di stampa, spiegando che il prossimo passo sarà chiedere a  "esponenti politici, sociali ed economici" la loro visione di una road  map. Secondo fonti dell'opposizione, la figura che sintetizza la coalizione anti-Morsi, Mohamed El Baradei, è stato a colloquio con il generale Abdel Fattah el  Sissi. "El Baradei - riferisce una fonte - ha chiesto all'esercito di proteggere il popolo". L'opposizione scende in piazza. "L'ora della vittoria è venuta", ha detto in conferenza stampa Mahmud Badr, portavoce del movimento Tamarod, "diciamo al popolo egiziano di scendere oggi in tutte le strade e piazze e marceremo sulla sede della guardia repubblicana per chiedere l'arresto di Morsi". "L'esercito non farà un colpo di Stato militare", ha aggiunto Badr, "è un golpe popolare contro un tiranno". Escalation inevitabile . Domenica scorsa erano scese in piazza in tutto il Paese tredici milioni di persone. E solo ieri notte un altro milione era in piazza Tahrir, con scontri e 23 le vittime, la maggior parte in un singolo episodio all'esterno dell'università del Cairo di Giza. Ma il bilancio totale delle vittime degli scontri da domenica scorsa arriva a quota 39. [[ge:rep-locali:repubblica:62290808]] Ashton: "Basta scontri". Un appello alla moderazione e al dialogo è stato lanciato da Catherine Ashton, alto rappresentante Ue per la politica estera. "Lo scontro non può essere una soluzione - ha dichiarato la diplomatica -. La soluzione all'impasse attuale non può che essere politica e non può che fondarsi su un dialogo sostanziale ed esaustivo". Catherine Ashton ha inoltre denunciato gli abusi sessuali compiuti contro alcune manifestanti. Secondo Human Rights Watch, negli ultimi giorni sono state un centinaio le aggressioni a sfondo sessuale nella sola piazza Tahrir e nei suoi dintorni a margine delle manifestazioni anti-Morsi. "Chiedo a tutte le parti di dare prova di moderazione e ribadisco il mio appello affinché questo movimento di contestazione si svolga pacificamente e in maniera non violenta", ha chiesto la Ashton. La più grande manifestazione della storia. Le manifestazioni anti-Morsi iniziate domenica in Egitto, con 14 milioni di partecipanti nei vari luoghi del Paese, hanno raggiunto il più alto numero di persone mai coinvolte in un evento politico "nella storia dell'umanità ". La frase, attribuita alla Bbc, è stata rilanciata in un tweet dall'imprenditore ed uomo politico egiziano Naguib Sawiris, fondatore del partito Al Masreyeen Al Ahrrar. E da allora sta attraversando la Rete. Tuttavia, secondo il corrispondente dell'Irish Times, si tratta di una stima attendibile secondo varie fonti. Le forze armate hanno indicato la cifra di 14 milioni per le strade, un numero giudicato probabile dall'analista di Al Ahram Online Dina Samak, per la quale molta gente è scesa in piazza per la prima volta, anche in piccole manifestazioni lontane da piazza Tahrir. Centinaia di stupri in piazza. Quasi un centinaio di aggressioni sessuali si sono contate al Cairo , in piazza Tahrir e dintorni, durante questi ultimi giorni. Lo denuncia l'Ong americana per i Diritti Human Rights Watch (HRW). Almeno 91 i casi accertati dal 28 giugno. Gruppi di giovani uomini "identificano una donna, la circondano e la separano dai suoi amici" prima di aggredirla, per poi strapparle i vestiti o violentarla. In alcuni casi, la vittima viene trascinata via per essere aggredita in un altro luogo. HRW riferisce di donne "picchiate con catene di metallo, bastoni, sedie, e anche attaccate con coltelli." L'organizzazione, nel rapporto deplora "la negligenza del governo" nell'affrontare il problema che si tradurrà in una cultura dell'"impunità". In molti casi questi attacchi erano mirati a colpire giornaliste straniere. Argomenti egitto esercito tamarod piazza tahrir al ahram primavera araba ultimatum mohammed morsi abdel fattah al-sisi mohammed el-baradei 
Ci saranno le salite che hanno fatto la storia  -  Bocchetta, Castagnola e Giovi  -  così come i passaggi a Campomorone e Crocetta d'Orero, i 194 chilometri di percorso e tutti i cinque  -  durissimi  -  grandi premi della montagna di sempre. Nonostante le difficoltà economiche e lo slittamento di un paio di mesi abbiano fatto pensare fino all'ultimo alla cancellazione dell'edizione 2013, il Giro dell'Appennino non lascia, fa di necessità virtù e rilancia con un'edizione rinnovata in chiave low cost che si correrà il prossimo 14 luglio. Al via da Novi e prima parte di gara nel Basso Piemonte (passaggi a Tortona, Boscomarengo, Gavi) , rispetto agli ultimi anni la manifestazione non arriverà fino a Genova ma tornerà al traguardo storico di Pontedecimo, con due passaggi in Val Polcevera e le tappe obbligate di Pedemonte, Bolzaneto, Casella e Busalla. Iscritti dodici team e qualche nome internazionale più atteso degli altri (Sella, Camacho, Rubiano Chavez e Arredondo, fresco di vittoria nel Giro della Malesia di febbraio, su tutti), non ci saranno per la prima volta squadre del Pro Tour, la serie A del ciclismo internazionale: "un taglio  -  spiega Ivano Carozzino, presidente dell'Unione Pontedecimo ciclismo  -  che ci farà godere di una gara più equilibrata e scoprire nuovi campioni, e soprattutto che ha permesso di mantenere in vita un evento che è storia e cultura di tutti i paesi attraversati, della nostra terra e di tutto lo sport". Un miracolo che si deve alla grande passione degli organizzatori, (capaci di allestire l'Appennino numero 74  in poco più di un mese: il budget necessario è stato raggiunto solo il 31 maggio), all'aiuto economico della Regione (che ha stanziato all'ultimo momento quasi 20.000 euro, e oggi con le parole dell'assessore Matteo Rossi ha confermato anche di essere in trattativa per portare in Liguria una tappa del prossimo Giro d'Italia) e la forza della tradizione di una gara che va avanti dal 1934 e nell'albo d'oro porta le firme illustri, tra i tanti, di Coppi, Gimondi, Bugno, Pantani e Nibali. 
INIZIATIVE Europa Alle 17, incontro "Verso le Elezioni per il Parlamento europeo" organizzato dal Centro In Europa a Palazzo Ducale nel Salone del Minor Consiglio. Parteciperanno Gianni Pittella, vicepresidente del Parlamento europeo, Carlotta Gualco, direttore del Centro In Europa, e Giovanni Lunardon, segretario del Partito Democratico di Genova. LIBRI Sesso per tardone Alle 18 alla libreria BooksIn di vico del Fieno presentazione di "Sesso per tardone" di Luana Valle (Baldini&Castoldi). Ingresso libero. SUI PALCHI Pintus Alle 21.30 prende il via "Ridere d'agosto ma anche prima": a inaugurare la 23 edizione del Festival del Teatro Garage è Angelo Pintus in "50 Sfumature di Pintus", alle 21.30 al Porto Antico in piazza delle Feste. Biglietto: 16 e 13 euro. Vivi sotto sopra Alle 18 in piazza Cernaia, "Vivi sotto sopra  -  storie in movimento" sulla falsariga di "Voyelles" di Rimbaud. Gran Bazar Debutta "Il gran bazar de Le mille e una notte" del Teatro della Tosse, alle 21.15 nei Giardini Luzzati sopra piazza delle Erbe. Intero 15 euro. Arie barocche In piazzetta San Giovanni (da piazza San Lorenzo), Italienisches Konzert "Arie barocche tra Italia e Germania". NOTE E SAPORI Minimo festival Alle 17.30 inizia a Villa Bombrini (via Muratori 5) la "Sagra urbana" che durerà tre giorni con "Minimo Festival  -  Tentacoli di arte varia", che vede esibirsi mimi, giocolieri e funamboli. Alle 21 "Minimocabaret" con Vito e le orchestrine. Café del Mar Nel locale di Corso Italia 11 r, dalle 18 aperitivo e musica con dj Rich. Due G Nel locale di via Parodi 9, dalle 20 Karaoke contest con Gino Borrelli. Estoril Nel locale di Corso Italia 7 d, dalle 18 aperitivo e degustazione di farine bio. Sotto i tetti Nel locale di via Fillak 235 r, dalle 18 apericena e musica con Cinzia e Davide Arata. 
MUSICA MORCHEEBA ALLE GRU I Morcheeba  tornano dal vivo in Italia con un tour che li vede  finalmente ricongiunti alla storica cantante, la front-woman londinese  Skye Edwards. La band sarà protagonista questa sera, con inizio  alle 21, al GruVillage di  Grugliasco  (biglietto unico a 28,75 euro,  organizza Metropolis Radar). MORRICONE APRE SORDEVOLO Da “C’era una volta il West” a “Mission”, “Nuovo Cinema Paradiso” e  “Baarìa”, passando per “Il buono, il brutto e il cattivo”, “Metti una  sera a cena” e “Giù la testa”, nel Biellese, all’anfiteatro Giovanni  Paolo II di Sordevolo, alle 21.30.Sordevolo, Ennio Morricone dirigerà  l’Orchestra Sinfonica Nazionale della Rai nell’esecuzione di alcune  delle sue migliori colonne sonore. Info www.comune.sordevolo.bi.it OFFLAGA DISCO PAX LIVE Il Circolo dei lettori SummerSide in via Giolitti 36, presenta in  collaborazione con Blah Blah e Spazio211, gli Offlaga Disco Pax in “Era  la prima volta… 2003-2013: dieci anni di Socialismo Tascabile in  Italia”: il collettivo reggiano festeggia il decennale alle 18.30 con dj  set di Enrico Fontanelli, Daniele Carretti e Max Collini; dalle 21.30  sarà la volta del secondo disco del 2008 di “Bachelite”: alle 23 il  concerto si concentrerà sulle tracce di “Socialismo Tascabile (Prove  Tecniche di Trasmissione)”. Ingresso 10 euro; info www.offlagadiscopax.wordpress. com MINGARDI & ROSSOBLUES Alle 21.30 in piazza San Carlo, due ore di grande musica dal vivo sulle  orme di Ray Charles e dei grandi padri della miglior black music  mondiale con il concerto di Andrea Mingardi & The RossoBlues  Brothers Band per promuovere in Italia i benefici effetti di un nuovo  modello di business: il baratto fra imprese. Ingresso gratuito; info CAPOSSELLA ZOOMSHOW Vinicio Capossela si esibisce in concerto alle 21.30 al parco Zoom di  strada Piscina 36 a Cumiana nell'ambito del “Night Safari Festival”:  l'artista prosegue così il progetto avviato con il film d'animazione  “Zarafa Giraffa Giramondo” continuando ad avventurarsi nel mondo degli  animali esotici e soprattutto della loro salvaguardia. Biglietto 39  euro; info 011/9070419  e www.zoomtorino.it LIBRI L’ENIGMA DEL MONTE Alle 18.30 alla Libreria Borgopò in via Ornato 10, Maurizio Ternavasio  presenta il suo nuovo romanzo “L'enigma del Monte dei Cappuccini” (Araba  Fenice). Con l'autore interviene Bruno Vallepiano. Info 011/8196386 e www.libreriaborgopo.it SIGNORA VINCENTE Alle 18 alla Feltrinelli I Libri e Musica in piazza Cln 251, per la  presentazione del libro “La signora ha vinto ancora” (Minerva Edizioni),  intervengono l’autore Marcello Chirico, con il fotografo Salvatore  Giglio a colloquio con Darwin Pastorin. Info 011/5620830. CERCANDO LA VIA Per il ciclo “Gli incontri della Fenice”, alle 18.30 alla Libreria  Fenice in via Porta Palatina 2, si presenta il libro “Cercando la via.  Storia di un uomo luminoso” (Verdechiaro Edizioni) di Isabella Bresci,  che narra la storia dell’editore Edoardo Bresci, fondatore delle  edizioni L’Età dell’Acquario nel 1970. Info 011/4362689 e www.fenicetorino.com BLACKOUTFEST2013 Per il “Black Out Fest 2013” che prevede presentazioni di libri,  concerti e teatro a sostegno delle libere frequenze dei 105.250 fm, ad  Avigliana a cascina VisRabbia in via Galiniè 40, alle 18 si presenta il  volume “Filastin. L’arte di resistenza” (Eris Edizioni) del vignettista  palestinese Naji al-Ali. STORIE PIEMONTESI Alle 17.30 nella sala comunale delle conferenze in corso Statuto 11/d a  Mondovì Breo, si tiene la presentazione del libro “Storie piemontesi”  (Araba Fenice) di Alessandro Dutto, nell'ambito dei “Giovedì letterari  con l'Araba Fenice”; interverrà Giuliana Bagnasco. Info www.arabafenicelibri.it INCONTRI & EVENTI OLTRE I LIMITI FAMILIARI Nell'ambito della seconda edizione del ciclo di incontri con ospiti  nazionali ed internazionali “Oltre i limiti”, alle 21 nel cortile di  Palazzo Reale incontro con Gianluca Nicoletti e Massimo Recalcati “Oltre  i limiti della famiglia: quando il padre va alla guerra. Riflessioni su  Tommy autistico e Telemaco quasi orfano”. NERO PIEMONTE BLACK Da oggi al 13 luglio si svolge al Quadrilatero Romano una lunga  settimana dedicata alle delizie del Tartufo Nero del Piemonte: al  Tac-Pastis in piazza Emanuele Filiberto 11 si inaugura alle 19 con  degustazioni di tartufo nero accompagnato da spumante nebbiolo metodo  classico e concerto live dei Playground. Info 331/9185128. MOSTRA D’ALTRI CIELI Si inaugura alle 18 alla Mirafiori Galerie in piazza Cattaneo, la mostra  “D'altri cieli, d'altre città” della pittrice torinese Luisella Rolle:  una ventina di opere per una sognante riflessione sul mondo inteso come  dimora dell’umanità. Info www.mirafiorimotorvillage.it IMPARARE LA BELLEZZA Nell’ambito della rassegna “Darbar. Luci da Oriente”, alle 18 al Museo  di Arte Orientale in via San Domenico 11, Chiara Bottelli cura la  conferenza “Bigaku. Imparare la bellezza” alla scoperta degli elementi  cardine dell'estetica giapponese nella vita quotidiana visti attraverso  termini filosofici e parole chiave. Info 011/4436927. PICCOLI COSTRUTTORI Dalle 15 alle 19 all’8Gallery del Lingotto, per i “Laboratori 8 Gallery  Card” curati dall'associazione Team for Fun e condotti da animatori  qualificati, tutti i bambini da 3 a 8 anni avranno la possibilità di  costruire opere e simpatici oggetti ricordo da portare a casa o da  regalare ai genitori a partire da carta, forbici, spago, stoffe e  materiali riciclati. Ingresso libero per i possessori della card. MUSICA MIYAKE & LAGROST Per la rassegna “Darbar. Luci da Oriente”, alle 21 al Mao in via San  Domenico 11, concerto di musica tradizionale con Mieko Miyazaki (koto) e  Suizan Lagrost (shakuhachi) che invitano a scoprire la diversità e la  raffinatezza della musica giapponese. Info e prenotazione 011/4436927. SIX WAYS INTERNAZIONALE Per la rassegna chitarristica internazionale “Six Ways” giunta alla  tredicesima edizione, alle 21.15 al Balon in via Borgo Dora  “appuntamento con Musincanto” in compagnia del Massimo Gallo Trio.  Ingresso 6 /4 euro; info 011/4143231 e www.sixways.it MONCALIERI FOLK FESTIVAL Al Moncalieri Folk Festival in via Petrarca 18 bis, alle 21.30 sono di  scena Roberto Demo, Pietro Ballestrero e Nunzio Barbieri. Info  011/6824211 e www.ilporto.org JAZZ JUVENOCRACY Alle 21.30 il Jazz Club Torino ospita sul palco di piazzale Fusi un  gruppo di giovanissimi interpreti del jazz già molto apprezzati negli  Usa e in Europa: Jazz Juvenocracy. Il loro amore per il jazz spazia dal  classico al contemporaneo, e riflette il melting pot della comunità  etnica della Florida da cui provengono. Ingresso libero; info www.jazzclub.torino.it MORCHEEBA LIKE LEMONADE I Morcheeba si esibiscono live alle 22 al Gru Village del centro  commerciale Le Gru di via Crea 10 a Grugliasco, per la presentazione del  nuovo album “Blood Like Lemonade”, che vede il ritorno nella band della  cantante Skye Edwards. Biglietto 25 euro; info 011/7709657. ONDE MEDIE LIVE@PROPOLIS Alle 21.30 alla Fattoria Propolis in strada del Nobile 86 è di scena il  concerto della band Onde Medie (Massimo Lajolo, Umberto Cariota, Salvo  Li Volsi, Donata Guerci, Vito De Bellis e Beppe Rigotto) con i pezzi dei  due dischi “Distanze” e “Nirvana Market”. Ingresso con consumazione  obbligatoria 6 euro; info 011/6601591 e www.fattoriapropolis.it TEATRO CONVERSAR SULL’AFASIA Alle 21 nel Parco di Villa Amoretti in corso Orbassano 200, la  Fondazione Carlo Molo presenta “ConversAzioni. Azione teatrale di  sensibilizzazione sul tema dell’Afasia”: un’azione teatrale per due  attori e un musicista sull’afasia. Ingresso gratuito; info www.fondazionecarlomolo.it ASTI TEATRO IN SCENA Per “Asti Teatro 35” alle 19 sul palco del Teatro Alfieri “Sempre così  ragazzi” di Arturo Cirillo; alle 19 a Giraudi “La turnàta” di Mario  Perrotta, dalle 19 alle 24 in piazza San Secondo “Burattinarte”, alle  21.30 al Palazzo del Collegio “Le memorie di Ivan Karamazov” di Umberto  Orsini, alle 22 replica al Teatro Alfieri “Sempre così ragazzi” e alle  23 a Giraudi “La turnàta”. Info 0141/399057. CINEMA IL FUTURO CHE PASSA Alle 18 nella sala conferenze del Museo della Resistenza in corso  Valdocco 4/a è in programma la proiezione del documentario “Il futuro  del mondo passa da qui” di Andrea Deaglio. Sul grande schermo, alla  periferia di Torino, un universo nascosto dal resto del mondo. Sarà  presente il regista. Info www.museodiffusotorino.it 
