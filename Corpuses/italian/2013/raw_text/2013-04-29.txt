OSLO - Sembra che al mondo ormai ci creda solo lui, quando canta a gola spiegata Waiting on a sunny day , eppure la sua energia è talmente contagiosa che viene voglia di essere con lui, di credere, di poter sperare che una nuova stagione di sole e di benessere possa davvero arrivare nel mondo. Springsteen è ancora una volta, come sempre, il grande predicatore, un virus benefico di passione. Ovunque ci siano "cuori affamati" c'è lui, pronto a riempire, soddisfare, appagare anche il più inestinguibile degli appetiti. E rinnova l'appuntamento con l'Europa, a partire da questa serata in Norvegia, implacabile, col suo irriducibile messaggio di redenzione. [[ge:rep-locali:repubblica:57740451]] Il Boss regala al pubblico affluito nel pomeriggio, quelli del "ring", i fan più accaniti, alcuni dei quali vengono da molto lontano, un miniconcerto acustico, a sorpresa, tanto per scaldarsi e per confermare di essere uno diverso tra tutti quelli che di questi tempi grami calcano i palcoscenici della musica. Generoso e genuino, dove agli altri sono parchi e artificiosi. E ha anche parlato, raccontato di James Brown e Sam & Dave, i maestri che gli hanno insegnato come si sta su un palco, del suo contrastato rapporto con la religione cattolica ("sono un cattolico scappato, ma le cose che assorbi da piccolo rimangono, e ci sono anche nelle mie canzoni") di Obama ("che è un bravo presidente, ma non è riuscito a chiudere Guantanamo") di Napoli che lo sta per accogliere per il debutto italiano del 23, in Piazza Plebiscito ("sì, è la prima volta che suono in una piazza nel centro di una città, ma solo quando sarò lì capirò cosa vuol dire veramente"), e poi naturalmente il concerto, iniziato poco dopo le 19.30, con Little Steven che si esibisce ironicamente come un perfetto crooner in Borsalino, col Boss che lo piglia in giro, perché si era preso una vacanza dalla E-Street band per fare l'attore, proprio qui in Norvegia ("e grazie di esservi presi cura di lui" dice al pubblico di Oslo). Ma da oggi Little Steven è di nuovo al suo posto, arruolato stabilmente e ovviamente prezioso, insostituibile, in virtù di quei legami di vecchia data che sono l'essenza della band, soprattutto ora che mancano Federici e Clarence Clemons, sostituito con impavido coraggio dal nipote Jake che affronta senza paur anche i soli più celebri dello zio (vedi quello di Dancin in the dark ). [[ge:rep-locali:repubblica:57736695]] La scaletta è micidiale: Badlands , We take care of our own , The river , che lascia cantare in parte al pubblico, Hungry hearts , per l'appunto, l'inno dei "cuori affamati" di passione e musica, Wrecking Ball , una lunga travolgente infinita Prove it all night che porta l'atmosfera del concerto alla massima temperatura possibile. Ci si domanda sempre se Springsteen ce la farà ancora, se l'energia è quella di sempre, domanda ormai oziosa, perché il Boss non cede di un millimetro alla sua leggendaria voglia di superarsi, sempre e comunque. Ogni concerto diverso dall'altro, grazie a una band che, come ha spiegato nel pomeriggio, lo segue all'istante ovunque vada, con un semplice cenno d'intesa. Sarà anche un prodigio biologico, un miracolo della natura, ma il palco lo fa tremare, così come tremano le mura dell'arena Telenor, ovviamente gremita, e una volta partito è inarrestabile. Quando attacca She's the one più che un concerto sembra un terremoto che squassa e redime, resuscita e ricompone, così come quando rievoca le Seeger sessions con Pay me my money back e il concerto rock diventa una colossale festa folk, trionfo di allegria e furore. Si butta tra la gente, stringe mani, offre anche il microfono a quelli delle prime file perché possano cantare incita, incalza, non ammette pause, momenti di calo, spinge sempre l'ostacolo un passo più avanti, gettando all'aria un pezzo dopo l'altro. E come solo lui sa fare passa dall'aria festosa di Hungry hearts alla cupa drammacità dell'epica di Thunder road che suona sempre come un inno di riconoscimento collettivo. E poi alla fine spara i pezzi più pregiati: dopo aver cantato da solo al pianofote For you , richiama la band e propone in sequenza Born in USA e Born to run . E come se non fosse abbastanza prosegue con Dancin in the dark . Il messaggio è forte e chiaro: cuori affamati di tutto il mondo, il Boss è sempre lì, al vostro servizio. Argomenti musica rock bruce springsteen e street band 
Sarà pure Pek, ma ha una personalità grande così. Dopo la vittoria-spettacolo di Marassi ci pensa David Pizarro a tenere alta la guardia. E l'asticella. "Dobbiamo fare più punti possibili e sperare. Il Milan? Non ho visto la partita col Catania ma mi hanno detto che ha meritato". Il cileno sfrutta i microfoni del sito ufficiale, violachannel. tv, per fissare bene i paletti in vista delle ultime, tiratissime, quattro partite. Del resto è il suo ruolo. Un leader vero. "Dobbiamo lavorare soprattutto per il futuro, è la cosa più importante perché Firenze merita di essere sempre su livelli importanti. Come Roma". A proposito. Sabato arrivano i giallorossi. "All'andata abbiamo perso male mentre in Coppa Italia siamo stati sfortunati. Non pensiamo al terzo posto, vinciamo senza far calcoli e continuando con la nostra mentalità". Una gara, quella contro Osvaldo e compagni, che non giocherà Savic. Il difensore serbo (ammonito a Marassi) era diffidato ed è stato quindi squalificato. Al suo posto, salvo sorprese, ci sarà Compper. 
In una paziente ricoverata al Policlinico S.Orsola-Malpighi di Bologna è stata trasfusa per errore una minima quantità (20 cc) di sangue non compatibile, ma al momento la paziente non presenta alcuna sintomatologia e viene sottoposta ad un trattamento artificiale di rimozione della emoglobina libera presente nel sangue in seguito alla rottura dei globuli rossi incompatibili trasfusi. Lo spiega in una nota la stessa azienda ospedaliera. "Tale procedura - prosegue la nota - serve a prevenire eventuali possibili danni. Per la paziente si prevede non ci saranno conseguenze gravi, anche se resta il rammarico per l'errore commesso e per i disagi arrecati per i quali questa direzione desidera scusarsi con la paziente e con i congiunti, che sono stati tempestivamente informati e che saranno aggiornati puntualmente dai sanitari". Il Policlinico aggiunge di essere dotato di un sistema di sicurezza per la tracciabilità delle trasfusioni, dalla preparazione all'infusione, che riduce significativamente il rischio di errore anche se non lo azzera completamente. Argomenti trasfusioni s.orsola bologna malasanità 
ROMA - L'hanno definita "censura preventiva", per i sindacati confederali era invece un intervento dovuto, una misura per salvaguardare la loro storia e la loro pratica politica. Un'associazione femminile è scesa in campo accusando Fabri Fibra di violenza contro le donne per aver scritto in passato testi misogini. E i sindacati lo hanno subito cancellato dal Concertone, ancora prima di ascoltare cosa avrebbe cantato o detto sul palco del Primo maggio. L'altro rapper al Concertone. Fatto fuori Fibra, il vessillo del rap italiano salirà comunque sul palco in piazza San Giovanni grazie a Ensi, 27 anni, origini catanesi ma cresciuto nella periferia di Torino. Ensi si esibirà con la Grande orchestra del Rock diretta da Vittorio Cosma. Considerato il Re del freestyle per le sue capacità di improvvisare liriche, Ensi è uno dei rapper più autentici della nuova scena hip hop italiana, dunque come nella natura del rap, sempre a rischio di censura: nel 2012 ha pubblicato l'album Era tutto un sogno e nel brano Paper Queen , in duetto con Gue Pequeno, riferendosi alle groupies in cerca di vip e notorietà, dice tra l'altro: "Siete talmente sempre piegate che dovreste mettervi le ginocchiere, vi schiaccio pesante e mi chiamate papi, parlo così perché è quello che vuoi, no che non ci sarà niente tra noi, tutte 'ste tipe che vogliono il rap king e mi fanno stalking, te lo metto in bocca e poi fotto quel che dici". Violenza o rappresentazione artistica? Ora, il tema è: il rap è rappresentazione artistica, ha le sue regole che possono piacere o meno ma è del tutto coerente ai modelli culturali espressi dal mondo hip hop dapprima nei ghetti neri d'America e poi in tutto il mondo. Fibra si è difeso dicendo che se avessero escluso lui dal Concertone, considerandolo di essere un violento contro le donne, allora sarebbe stato giusto considerare Quentin Tarantino un assassino visto il sangue che fa correre nei suoi film. Se dunque il linguaggio violento utilizzato in passato contro le donne da Fibra (era il 2006) è stato il motivo scatenante della censura preventiva nei confronti di Fabri Fibra, cosa faranno ora i sindacati nei confronti di Ensi? Utilizzeranno lo stesso metro di giudizio sollecitato dall'associazione di donne nei confronti di Fibra, dunque ancora prima di ascoltare le sue parole sul palco del Primo maggio? Oppure lasceranno che Ensi prima si esibisca per poi eventualmente intervenire? O accetteranno l'idea che il rap è pura rappresentazione e come tale va trattata? Per farsi un'idea più precisa, ecco di seguito i testi di due delle canzoni "incriminate": Paper Queen (2012) di Ensi (duetto con Gue Pequeno) Io non capisco queste signorine con la sindrome da dive facili dindole, fanno l'album delle figurine, le collezionano e non c'entra il tasso alcolico, queste te la danno basta che non sei un anonimo . attratto da quello che brilla come gazze ladre, attratti spassionate, il cuore batte a 1000 millantate, affezionate a tutto tranne che alla dignità e confondono l'amore con due ore di notorietà . il mio cuore però non si mastica quindi tu ora baby fatti da parte perché io non sono fatto di plastica baby lo sai che la carne è carne e se tu fossi meno bella giuro potrei non cascarci, se fossi mia sorella giuro ti prenderei a schiaffi . poi lo sa come va, lo sa pure lei che anche senza pass entra nel backstage, potresti essere dentro i 60 secondi al contrario di Nicolas Skages, "dovresti" dicono gli altri, "se lo volessi" - "non preoccuparti" pensa a un domani se avessi una figlia che poi ti assomiglia, potrei suicidarmi. Pensavo che il peggio fosse passato e invece ho dovuto ricredermi. il peggio è passato, il peggio è passato, nel senso che è passato a prendermi e sono assuefatto tutte queste tipe, diavolo devo riprendermi... e sono in albergo, due tipe a fianco, il telefono in mano che voglio riprendermi. 'sti rapper non mi amano ma tutte ste tipe si, voglio "laggia" addosso come se fossi Gucci o "Jiven chi " . E solo per farvi vedere per un'altra botta e un altro bicchiere, siete talmente sempre piegate che dovreste mettervi le ginocchiere. e so che non mi ami davvero ma che ami sto grosso stile diamanti che ho al polso e dire che tu e la tua amica girate con i cavi, vi schiaccio pesante e mi chiamate papi.. parlo così perché è quello che vuoi, no che non ci sarà niente tra noi... tutte 'ste tipe che vogliono il rap king e mi fanno stalking. sti rapper si sentono in cima e li mando a fare il lavoro di prima. tu non parlare, non siamo amici... te lo metto in bocca e poi fotto quel che dici! Su le mani (2006) di Fabri Fibra Ho 28 anni ragazze contattatemi scopatemi e se resta un po' di tempo presentatevi non conservatevi datela a tutti anche ai cani se non me la dai io te la strappo come Pacciani io fossi nato donna ascolterei madonna vestirei senza mutande ovunque e sempre in minigonna cosi non mi ci vedo e neanche tu scommetto allora cosa cazzo guardi nei bagni dal tuo armadietto il mio cazzo è in questione ne vuoi un illustrazione vorresti anche toccarlo brutto pezzo di un recchione io sono un burattino che sta su senza fili non mangio non ingrasso ma nemmeno perdo chili mi sto solo gonfiando un po' di più sarà lo stress sarà per questa gente convinta che sia una messa in scena oltretutto penosamente oscena e adesso mi chiedo quale sia il sistema visto che ogni insulto lo comprendi appena ti sei abituata a questo linguaggio in tema dopo l'ultimo disco ho ancora il collo che trema e tu mi domandi qual è il problema ? tira su le mani se anche tu sei un pazzo di questa musica anche tu sei un pazzo Non è poi un dramma il modo in cui io mi comporto qui da me girava voce che fossi davvero morto e tutti che si aspettano che io davvero sfondi tra cantanti che arrostiscono e esplodono in due secondi ho l'impressione che sta notte io non dormirò mi metto il cuore in pace sono a ruota già da un po' il mio conto corrente è profondo rosso potessi rapinarti lo farei però non posso indosso magliette larghe firme da battone le tue magliette strette le disegna un culattone mi sveglio col cervello aperto in due come una foca più fatto come un cavallo strafatto di coca speravi questa roba non facesse più effetto il bello è che rimango vero per un cerchio ristretto fino a ieri tu di me non conoscevi mezza rima e quanti squali ho attirato con il mio sangue in copertina Qualcuno è convinto che io dentro sia vuoto e se dio mi sentisse penserebbe che sia un gioco sul fianco ho stampata la santa croce che va a fuoco eppure parlo della chiesa capendone ben poco non credo nel destino da quando ho visto Alfredino ti assicuro quella storia mi ha scioccato da bambino io scrivo per necessità c'ho scosse emozionali sfongandomi è la cura ai miei disturbi celebrali Mr. Simpatia a casa cazzi amari ti cantano i fighetti i punk i dark e i metallari io cazzo vuoi che dica faccio rap per i maiali canto in bunker in tendoni in covi morti e nei locali in piazza e in discoteca ma mai nei centri sociali perché mi hanno minacciato di amputarmi tre cinghiali davvero tu pensavi che facessi degli affari e che magari con un disco mi ci compro una Ferrari tira su le mani se anche tu sei un pazzo di questa musica anche tu sei un pazzo Argomenti musica rap ensi fabri fibra primo maggio 
MADRID - "Guai a difendersi, sarebbe la fine". Jurgen Klopp avvisa il Borussia Dortmund. Sa che il Real venderà cara la pelle pur di recuperare i 3 gol che lo dividono dalla finale. Per questo tiene alta l'attenzione:  "Loro ci aggrediranno fin dal 1' cercando di tornare in partita. E il pubblico si farà sentire tantissimo per metterci sotto pressione. Noi dovremo essere bravi a non chiuderci. Come il Real, anche noi abbiamo un gran potenziale offensivo. E dobbiamo metterlo in mostra". LOTTEREMO CON TUTTE LE NOSTRE FORZE - Klopp non teme che ci sia una sorta di appagamento tra i suoi giocatori: "Non pensiamo di avere già un piede in finale. Lotteremo minuto dopo minuto per arrivarci, consapevoli delle difficoltà che dovremo ancora superare. E' vero, il risultato che abbiamo ottenuto è migliore di quanto potessimo sperare e stiamo vivendo un sogno. Ma scenderemo in campo con umiltà. Rispettiamo il Real. Siamo pronti a lottare con tutte le nostre forze". VOGLIO UN BORUSSIA SENZA PAURA - Il tecnico giallonero tiene soprattutto a dimostrare che la sua squadra è matura per i grandi eventi: "A Dortmund abbiamo entusiasmato il pubblico. Tutti, anche quelli che ci conoscono poco, hanno visto come siamo in grado di giocare. Vorrei che i ragazzi si ripetessero, mettendo in pratica quello che sanno. Vorrei vedere una squadra difficile da battere. Cosa dobbiamo fare? Semplice: difendere bene e segnare tanti gol... Dovremo essere ordinati, ma anche audaci: E se segneremo un gol, dovremo cercare di fare anche il secondo". ACCADRA' QUALCOSA DI STORICO, NEL BENE O NEL MALE - Per preparare il match, le squadre hanno avuto meno di una settimana. ''E' poco, ma la squadra sa cosa deve fare. Io non ho inventato il calcio, ma voglio giocare come so e come piace ai giocatori che ho a disposizione. Ovviamente, le idee sono una cosa e la loro attuazione è un'altra... Non sempre, nel calcio, tutto va come si pensa", dice. Nessuno, all'inizio della stagione, probabilmente avrebbe pensato di trovare il Borussia Dortmund ad un passo dalla finalissima. ''Nessuno poteva immaginare che le cose sarebbero andate così. Ad ogni modo, non abbiamo ancora ottenuto nulla, nel calcio tutto è possibile e domani potrebbe capitare qualcosa di storico. Sarebbe così se andassimo in finale. Ma lo sarebbe anche se venissimo eliminati". Argomenti champions league jurgen klopp borussia dortmund Leggi i commenti I commenti dei lettori 

"IL  FESTIVAL di Dogliani offrirà tre giorni di riflessione sulla tv, con la  tv. E cade in un momento delicato, confuso nel quale la regola chiave è  fare programmi che costano poco e rendono molto. Sperimentare in queste  condizioni diventa difficile: si rischia sempre meno. Forse Dogliani  offrirà una ricetta per uscire da questo momento difficile". E’  l’auspicio di Piero Chiambretti che, per il secondo anno consecutivo,  sarà uno dei protagonisti del "Festival della tv e dei nuovi media" che  si svolgerà nella piccola capitale delle Langhe da venerdì a domenica,  nel primo weekend di maggio. In tutto sono 63 personaggi che si  alterneranno in piazza Umberto I secondo un palinsesto di incontri che  dal mattino si protrae fino a sera: da Lucia Annunziata a Carlo  Freccero, da Andrea Vianello a Mario Calabresi, da Piero Dorfles a don  Luigi Ciotti, da Ferruccio De Bortoli a Linus, da Giancarlo Caselli a  Gad Lerner, a Luciana Littizzetto, a Massimo Gramellini e al suo libro da un milione di copie "Fai bei sogni". Il sito ufficiale del Festival Il programma completo del Festival Tra gli appuntamenti più  attesi quello con Pippo Baudo, un "monumento" della televisione italiana  che si racconterà con Fabrizio Del Noce e Alessandra Comazzi sabato  pomeriggio. Poi, il giorno dopo, ecco Chiambretti con "Storia  dell'Italia e degli italiani", un viaggio attraverso vent' anni di  carriera e la cabarettista Geppi Cucciari con "La tv di...". Chiuderà la  rassegna il dibattito "Un orizzonte per il nostro Paese" con Carlo De  Benedetti, presidente del Gruppo Editoriale l'Espresso intervistato da  Stefano Folli, editorialista del Sole 24 ore e Lilli Gruber, conduttrice  di "Otto e mezzo". E di politica si parlerà anche nel giorno d' esordio  della kermesse nata da un'idea di Simona Arpellino, Federica Mariani e  Davide Valentini quando Giovanni Minoli, esportando in piazza il suo  fortunato format del faccia a faccia, intervisterà Matteo Renzi, "il  volto emergente della politica italiana". "Un'edizione post  elettorale come questa del festival non può prescindere dalla politica. E  dunque al centro di questa edizione ci sarà la comunicazione politica:  come parlarne ai giovani? Come informare il pubblico generalista?- dice  la direttrice artistica Federica Mariani -. A Dogliani si confronteranno  anche i vertici dei principali broadcaster nazionali, parleranno i  protagonisti di carriere televisive di valore e si racconteranno gli  inventori di reti minuscole che da un monolocale di Partinico provano a  mettere in crisi la criminalità organizzata". Ezio Mauro, direttore di  Repubblica, invece, terrà una lectio magistralis sabato pomeriggio su “I  giornali nell’era di Internet”. Ma a Dogliani ci sarà spazio anche per  lo sport, con il presidente dei (quasi) campioni d' Italia della  Juventus: venerdì mattina Andrea Agnelli, con Evelina Christillin,  presidente dello Stabile e i giornalisti Fabio Caressa e Maurizio  Crosetti, parlerà di come uno dei più importanti club calcistici in  Europa è a tutti gli effetti una enterteiment company di primo piano:  "Bianconeri a colori: la Juventus nell'era dei nuovi media". "Siamo  contenti che Dogliani dopo essersi ritagliato uno spazio nel mondo dell'intellighenzia grazie a Luigi Einaudi e, soprattutto, all'attività  della biblioteca voluta dal figlio, l'editore Giulio, trovi con il  Festival della tv un'altra occasione per guadagnarsi una ribalta  nazionale" dice il sindaco Nicola Chionetti, annunciando una notte  bianca per la sera di sabato. Argomenti festival della tv juventus fc 
