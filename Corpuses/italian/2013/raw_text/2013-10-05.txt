L'intenzione è "di non ridursi all'ultimo". E  quindi di depositare l'istanza di affidamento in prova ai servizi  sociali per Silvio Berlusconi non a ridosso della scadenza dei termini,  fissati per il 15 ottobre, ma entro la fine della prossima settimana  (ripensamenti a parte). L'indicazione sul prossimo appuntamento  giudiziario dell'ex premier, condannato definitivamente a quattro anni di carcere per il caso Mediaset, è arrivata da uno dei suoi difensori,  il professor Franco Coppi. Grazie a una legge varata proprio con  Berlusconi al governo, che prevede  i domiciliari per gli  ultrasettantenni tranne che per reati di  eccezionale gravità (omicidio,  mafia o terrorismo), l'ex presidente del  consiglio ha evitato il  carcere nonostante la condanna. A questo punto  Berlusconi ha chiesto  l'affidamento ai servizi sociali per evitare gli  arresti domiciliari. Roma o Milano. L'avvocato Coppi, tornando a parlare di una sentenza "profondamente  ingiusta" dopo che la Giunta per le immunità del Senato ha votato la  decadenza dell'ex presidente del consiglio dallo scranno di Palazzo  Madama, ha spiegato che la richiesta di misura alternativa alla  detenzione domiciliare è in corso di stesura e dovrebbe essere pronta  entro i primi giorni della prossima settimana. Il compito di redigerla è  affidato a Niccolò Ghedini, lo storico avvocato di Berlusconi. "Stiamo  raccogliendo il materiale da allegare" all'atto, ha preseguito Coppi. Un  documento che però dovrebbe contenere solo "indicazioni di massima"  sull'eventuale attività riparatoria che il leader di Forza Italia  potrebbe svolgere. Ma a Roma e non ad Arcore, in quanto proprio qualche  mese fa, in vista della sentenza di terzo grado per la vicenda dei  diritti tv, l'ex presidente ha spostato la sua residenza a Palazzo  Grazioli. Le prossime tappe. Stando al programma  di queste ore, "se non ci sono cambi di indirizzo", la richiesta finirà  così sul tavolo del pm dell'esecuzione, Nicola Balice, la prossima  settimana, probabilmente nella seconda metà. Poi spetterà al tribunale  di sorveglianza, che fisserà un'udienza alla quale parteciperà come  rappresentante dell'accusa un pg, decidere se accogliere o meno  l'istanza ed eventualmente stabilire, assieme a Berlusconi, i  particolari dell'affidamento in prova. Il calcolo dell'interdizione. L'iter, si prevede, sarà lungo e dovrebbe concludersi la prossima  primavera. La posizione del Cavaliere (al quale è stato revocato il  passaporto) non è fra quelle da definire con urgenza: è un condannato  non detenuto e con una pena da scontare, al netto dei tre anni di  indulto, di un anno. Riguardo invece alla rideterminazione al ribasso  dei cinque anni di interdizione dai pubblici uffici inflitti in primo e  in secondo grado all'ex capo del governo, sempre per il caso Mediaset,  il processo si aprirà davanti alla terza Corte d'appello di Milano il  prossimo 19 ottobre. E per quella data, secondo Coppi, non è escluso che  la difesa presenti anche una memoria. Il processo Mediaset. La Cassazione aveva ritenuto Berlusconi colpevole di aver frodato il  fisco attraverso i contratti esteri di Mediaset. Cioè per aver gonfiato  fittiziamente i costi di Mediaset, e di conseguenza abbattuto gli utili  dichiarati al fisco, facendo credere di aver pagato 100 film americani  che in realtà erano costati 50 o 30. La differenza fra il prezzo reale e  quello finto finiva su conti esteri intestati a società offshore nei  paradisi fiscali: conti che erano di proprietà personale di Berlusconi  stesso. In pratica Mediaset gonfiava i prezzi con due obiettivi  incrociati: pagare meno tasse e creare nero che finiva sui conti esteri  del padrone. Nel processo Mediaset tutti i giudici dopo tre gradi di  giudizio hanno dichiarato provato, "al di là di ogni ragionevole  dubbio", che Berlusconi è stato l'ideatore e il beneficiario finale  della frode fiscale. Leggi i commenti I commenti dei lettori 
MILANO - Oltre il risultato, cercando di guardare la prestazione. Walter Mazzarri cerca di non ragionare soltanto sullo 0-3 finale: il tecnico dell’Inter analizza la gara dei suoi, che al 45' erano sotto di tre gol contro una Roma spietata. ''Ci sono domeniche in cui gli episodi non vanno bene. Il mio obiettivo è dare convinzione e veder giocare bene questa squadra. Nel primo tempo loro hanno capitalizzato le occasioni e noi no. Hanno sfruttato la grande classe di Totti, è andata così: abbiamo giocato meglio oggi che nel match con la Fiorentina, purtroppo paghiamo la percentuale realizzativa del primo tempo giallorosso. Nelle giornate nere la palla non va mai dentro, andava sempre dove non eravamo noI''. UN INCIDENTE DI PERCORSO – Il mister toscano non vuole fare drammi. ''Siamo alla prima sconfitta avendo già incontrato tre grandi, il risultato non rispecchia quello che si è visto in campo. Il rigore? Il giudice di porta ha visto così, il raddoppio ha chiuso la partita per un errore, oltre ai nostri e alla bravura della Roma. Chi sblocca la partita può andare in ripartenza e conoscevamo la forza di Gervinho, tutti i dati statistici sono in nostro favore. Non si spiega un 3-0 dopo tutto quello che si è fatto. E’ un momento che non ci gira bene, si era visto anche con il Cagliari. Prendiamolo come un incidente di percorso. Fanno densità e sono assatanati, non era facile scardinare questa difesa. Sono contento della squadra che ho a disposizione, abbiamo meccanismi che ci permettono di non avere un play basso puro, creativo. Funzioniamo bene così, in futuro valuteremo eventuali alternative''. MORATTI ASPETTA THOHIR - Prima della partita Massimo Moratti aveva fatto il punto sulla trattativa con Thohir: ''Per il momento sto aspettando anch'io di capire come finisce, se c'è da dire qualcosa ai tifosi la diremo dopo. Thohir mi vuole come presidente onorario ma vedremo". Argomenti inter walter mazzarri Leggi i commenti I commenti dei lettori 
None Leggi i commenti I commenti dei lettori 
MILANO - ''Abbiamo fatto una partita da uomini''. Rudi Garcia sintetizza così il colpo grosso di San Siro: la Roma vince in casa dell’Inter e mantiene la vetta solitaria in campionato. ''Alleno un gruppo in fiducia,  i ragazzi si aiutano l'un l'altro. Mi è piaciuto non solo lo spirito collettivo della squadra ma anche la capacità di giocare con il cuore quando era necessario. Manca troppo alla fine del campionato per parlare di scudetto. Siamo una squadra che lotta sempre, non molla mai: penso sia un bel segnale anche per il futuro''. TOTTI? BELLO VEDERLO COSI' – Garcia indica in Totti uno dei segreti della sua Roma. ''Francesco in attacco è il solito leader, oggi ci ha mostrato la via da seguire. La Nazionale? Sono solo l'allenatore della Roma, niente di più, non posso dire nulla a Prandelli. Per conoscere bene un giocatore è meglio essere il suo allenatore che un suo estimatore. E' uno dei più forti nella storia del calcio e vederlo così felice è qualcosa di fantastico''. Il tecnico francese rivela anche qualche segreto tattico, spendendo inoltre parole al miele per Rodrigo Taddei, diventato il primo cambio a centrocampo, complice l’assenza per infortunio di Bradley in questo avvio di stagione. ''Abbiamo preparato qualcosa di diverso rispetto al solito. Conoscevamo la forza dell'Inter, sia a livello collettivo che per quel che riguarda i singoli. Allo stesso tempo, sapevamo che con qualche spazio da sfruttare dovevamo essere pronti ad andare in verticale. Taddei è un ragazzo che lavora bene e dà tutto per la squadra. E' forte tecnicamente, è sempre davanti negli allenamenti nel lavoro fisico, è il motivo per il quale lo inserisco così spesso''. Argomenti as roma rudi garcia Leggi i commenti I commenti dei lettori 
MILANO - ''La continuità di questa squadra è la cosa più bella. Siamo alla settima vittoria consecutiva, non è facile: continuiamo così, sapendo che la strada è ancora lunga, ma con questo gruppo possiamo fare di tutto''. Francesco Totti è il mattatore della Roma che sbanca San Siro: il capitano giallorosso piega l’Inter con una doppietta e cerca di delineare il futuro dei suoi compagni. ''Nessuno si aspettava un avvio del genere, la squadra è ben messa in campo e ha giocatori di livello internazionale: quando la testa è libera, fare le cose diventa più facile. L’aspetto mentale è fondamentale''. OBIETTIVO CHAMPIONS – Le sette vittorie in sette gare di campionato non consentono di parlare di scudetto: ne è convinto il capitano giallorosso, che indica con precisione l'obiettivo stagionale della sua Roma. ''Si può dire tutto, anche che siamo in lotta scudetto, ma non spetta a me: ci sono squadre più forti di noi anche se sappiamo di potercela giocare alla pari con tutti e lotteremo fino alla fine per entrare in Champions League, è quello il nostro obiettivo principale''. Totti, che ha incassato gli applausi di San Siro al momento del cambio, si gode l’ennesimo successo al Meazza. ''Non sta a me giudicare se sono una leggenda o meno, qui a Milano abbiamo sempre fatto ottime partite nelle ultime stagioni: vincere alla 'Scala del Calcio' è una gratificazione in più''. Argomenti as roma francesco totti Leggi i commenti I commenti dei lettori 
None Leggi i commenti I commenti dei lettori 
JOHANNESBURG - Semplicemente i più forti. Gli All Blacks vincono anche a Johannesburg, affondano la corazzata Sudafrica (38-27) in un Ellis Park ammutolito dalla perfezione della macchina neozelandese. Per i campioni del mondo in carica è il sesto successo in altrettante partite del Rugby Championship, il torneo australe che incorona una squadra capace di segnare cinque mete  -  una più bella dell'altra - nell'appuntamento più difficile. Agli Springboks non bastano i muscoli e il coraggio, che non è mai venuto meno: ma davanti ad un avversario del genere c'è poco da fare, e a due anni esatti dal prossimo appuntamento iridato  -  Inghilterra, 2015  -  è difficile pensare che qualcuno possa un giorno fermare la marea nera. Non basta Habana - Ai Blacks sarebbe bastato perdere senza concedere il bonus offensivo ai padroni di casa, o comunque  -  anche in caso di sconfitta  -  serviva il punticino extra. Ma i guerrieri neri, capitanati dal rientrante McCaw (la haka iniziale è stata guidata da Messam) hanno fortissimamente voluto la vittoria, dal primo all'ultimo minuto. Subito a segno con Ben Smith, hanno subìto una splendida doppietta di Habana  -  che si è purtroppo infortunato  -  riuscendo però a chiudere il primo tempo in vantaggio (21-15) grazie alla doppia marcatura di Messam. Read chiude il conto - Nella ripresa gli Springboks hanno attaccato con tutte le loro forze e sono stati molto vicini all'impresa dopo le marcature di Le Roux e de Villiers. Ma i neozelandesi hanno replicato nel giro di un paio di minuti con Barrett e chiuso il conto con una straordinaria galoppata di Kieran Read, la più grande terza centro degli ultimi anni ovali. Piangono i Pumas - I Pumas, che volevano fare la storia e vincere il primo match del Rugby Championship, hanno invece subìto a Rosario una pesantissima sconfitta (17-54) da un'Australia finalmente ritrovata. Quade Cooper, ben assistito da un elettrico Will Genia, ha magicamente gestito i Wallabies lanciandoli in meta sei volte. Due sole marcature per gli argentini, ipnotizzati da uno straordinario Israel Folau che dopo 42 minuti aveva già schiacciato tre volte l'ovale oltre l'ultima trincea avversaria. Malinconico addio al rugby internazionale di Felipe Contepomi, 36 anni. Una mischia distratta - La mischia ordinata dei Pumas non ha fatto gli attesi sfracelli, anzi: nel primo tempo in un ingaggio a cinque metri dalla linea di meta Wallabies gli argentini  -  con un uomo in più  -  hanno spinto con la solita energia dimenticandosi però dell'ovale, recuperato dagli australiani. Episodio esemplare e in qualche modo decisivo. Le altre mete dei canguri sono state di Ashley-Cooper, Tomane, Robinson Foley. Per i padroni di casa, Bosh e Landajo. Risultati : Sudafrica-Nuova Zelanda 27-38, Argentina-Australia 17-54. Classifica finale : Nuova Zelanda 28 punti, Sudafrica 19, Australia 9, Argentina 2. Argomenti rugby four nations Leggi i commenti I commenti dei lettori 
None Leggi i commenti I commenti dei lettori 
Sette partite, sette vittorie, venti gol segnati, uno soltanto subìto. Il messaggio al campionato della Roma è chiarissimo e il 3-0 in casa dell'Inter è di quelli che lasciano il segno. I giallorossi hanno infatti stravinto lo scontro diretto tra le due squadre più sorprendenti di questo avvio di stagione, con un'altra prova di compattezza, di carattere, di qualità di gioco. I giallorossi sono tutti lì, in trenta metri, pronti a scattare, a sfruttare il primo spiraglio. Ma sono anche lì, ed è successo nel finale di partita, a difendere il 3-0, con una voglia pazzesca, con l'idea di non mollare un centimetro. Insomma, una squadra che sta dimostrando di avere tutto per poter puntare ai massimi traguardi. Ha tutto e anche quel fantastico campione che è Francesco Totti, capace di mettere la firma sulla partita dall'alto della sua indiscutibile classe. Il gol con cui ha sbloccato la partita è stato un capolavoro di precisione e di potenza, con il pallone che si è infilato tra le gambe dei giocatori nerazzurri per poi andare a spegnersi nell'angolino più lontano. Un portiere come Handanovic, esplosivo e reattivo, non ha neanche abbozzato la parata. Poi è arrivato il rigore che ha messo come si dice in ghiaccio la partita e qualche minuto dopo il tocco che ha permesso alla Roma di innescare il contropiede che ha portato alla rete di Florenzi. Roma dunque straordinaria nell'interpretazione, ma Totti ancora più straordinario per la freschezza con cui gioca tutti i palloni decisivi, fino a prendersi l'applauso del pubblico di San Siro. Una grande soddisfazione per lui, un'arma in più pazzesca per Garcia che ha avuto il merito di impostare una squadra che sa sempre cosa fare. Ci si chiede spesso: meglio cercare il risultato o o il gioco? Meglio questa Roma, che cerca sempre il risultato attraverso il gioco. E non c'è complimento più grande per un allenatore. Argomenti as roma francesco totti 
