PALERMO  - "Ci ha salvato Buffon. E' stato straordinario, è come se avesse fatto due gol". Cesare Prandelli ringrazia il portierone azzurro e spiega così il sofferto successo con la Bulgaria: "Si vede che la condizione fisica non è ottimale: quando siamo riusciti ad abbinare qualità e corsa abbiamo fatto cose importanti. Quando siamo calati abbiamo sofferto. Purtroppo poi ho dovuto fare tre cambi per infortunio e questo ha ulteriormente complicato le cose". TROPPA SOFFERERENZA SUGLI ANGOLI  - Il ct è molto lucido nell'analisi: "Abbiamo sofferto in particolare sui calci d'angolo e a ripartire. Sicuramente possiamo e dobbiamo fare meglio. Insigne? Lorenzo ha sicuramente grandi margini di miglioramento però deve trovare anche lui una buona condizione fisica". GILARDINO E' UN ESEMPIO  - Poi spende una buona parola per Gilardino: "Sono felice per lui: lo sono sempre quando segna, tanto più in serate come queste. Lui se sta bene fisicamente attacca l'area e fa il suo, se esaurisce le forze non molla, e supera la fatica con la forza psicologica: questi sono campioni del mondo...". CON LA REP. CECA CI SARA' DA SOFFRIRE  - Per la sfida di martedì a Torino contro la Rep. Ceca, Prandelli deve di nuovo 'inventarè una squadra viti gli ulteriori ko di Abate e Antonelli. "Cercherò di recuperare più gente possibile ma non pensiate che sia una passeggiata. Ci sarà da soffrire, loro si giocano l'ultima possibilità ma noi avremo dalla nostra una carica straordinaria visto che siamo a un passo dal Mondiale". BUFFON SI SMINUISCE  - Gigi Buffon si sminuisce, malgrado sia l'uomo della serata: "Ho fatto solo il mio dovere. Sono lì per fare quello, quando il lavoro riesce bene ed è utile alla squadra, sei più contento e gratificato". Poi spiega il segreto di questa seconda giovinezza: "Le critiche mi hanno dato forza per fare ancora meglio in allenamento. E' logico che quando commette degli errori uno di 35 anni venga tutto ingigantito. Ma questo mi è stato da sprone per restare ancora competitivo a certi livelli. L'addio all'azzurro dopo il Mondiale? Io resterò fino a quando mi sentirò in grado di dare qualcosa in più sotto tutti gli aspetti a questo gruppo". LA RABBIA DI GILARDINO  - Alberto Gilardino sembra quasi scontento malgrado sia stato decisivo: "Sono un po' arrabbiato, perché stasera potevo raggiungere Paolo Rossi a quota 20 nella classifica dei marcatori azzurri. Il gol comunque lo dedico a me stesso, perché non ho mai mollato e continuo a lavorare. Credo che con il tempo e con l'impegno posso ancora migliorare e fare tanto bene con questa maglia. Non mi importa delle chiacchiere, penso al campo. Una vittoria sofferta? E' stata una partita combattuta. Nel secondo tempo ci hanno creato qualche problema, ma siamo stati bravi. In primis Buffon che ci ha salvato. C'è un gruppo solido e forte, tutti abbiamo dato il massimo". Gilardino non si preoccupa del fatto che contro la Rep. Ceca potrebbe tornare in panchina visti i rientri di Balotelli e Osvaldo: "Io penso solo a giocare e far gol, poi deciderà Prandelli. Il gruppo, d'altronde, è la forza di questa squadra". BONUCCI LODA IL CARATTERE DELLA SQUADRA  - Anche Leonardo Bonucci ringrazia Buffon: "E' stato fondamentale, ci ha salvato. La nota migliore della serata è stato il carattere della squadra, si è vista un'Italia tosta e gagliarda che ha saputo soffrire e sopperire a un calo di condizione atletica". Bonucci spera di festeggiare la qualificazione ai Mondiali allo Juventus Stadium. "Sarebbe bellissimo ma  bello festeggiare nel 'miò stadio. Rimpianti per non aver ritrovato Gilardino alla Juve? La trattativa è saltata, sarebbe stata sicuramente un'opzione importante in più per Conte". Argomenti nazionale italia mondiali brasile 2014 cesare prandelli Leggi i commenti I commenti dei lettori 
BRUXELLES - Usain Bolt chiude la stagione in bellezza. Il fenomeno giamaicano domina i 100 metri del meeting Van Damme di Bruxelles, valido per la Diamond League Iaaf, correndo in 9"80. Secondo un copione abbastanza sfruttato, Bolt non è stato brillante in avvio, ma poi ha sprigionato la sua potenza  vincendo con il suo secondo miglior tempo dell'anno, dopo il 9"77 con cui ha trionfato nella finale dei Mondiali di Mosca. "E' stata la mia ultima corsa in questa stagione e ho sfiorato il mio miglior tempo dell'anno: sono contento", ha detto Bolt dopo la gara. Dietro al campione del mondo e olimpico in carica si sono classificati nell'ordine l'americano Mike Rodgers (9"90), il giamaicano Nesta Carter (9"94), l'americano Justin Gatlin (9"94 anche per lui) e l'altro rappresentante della Giamaica Kemar Bailey-Cole (9"98). Il tutto in una giornata in cui le controanalisi hanno confermato la positività dei velocisti giamaicani Asafa Powell, l'ex detentore del record mondiale dei 100 metri e Sherone Simpson, campionessa olimpica con la staffetta 4x100 ad Atene 2004. Lo ha annunciato l'Agenzia antidoping giamaicana (Jadco). Powell è risultato positivo all'oxilofrine lo scorso 14 luglio, lo stesso giorno in cui venne trovato positivo anche l'ex campione mondiale dei 100 metri, lo statunitense Tyson Gay. La commissione disciplinare della Jadco dovrà ora decidere le sanzioni per i due velocisti giamaicani. Argomenti atletica leggera usain bolt Leggi i commenti I commenti dei lettori 
ROMA - Due vittorie su due, all'inizio, non si ricordavano dagli Europei del 1997: l'Italia ne vinse otto in fila e cadde solo giocando per l'oro, con gli slavi. Dal cilindro di Koper la partenza shock non te l'aspetti, da un'Italia che offre alla nazionale dei tanti assenti due All Stars (Gallinari e Bargnani). Russia e Turchia, rivali dirette, sono già aggrappate allo scontro diretto per non andar fuori. E gli azzurri davanti, con meriti a grappolo. A metà secondo quarto a limitare con energia i turchi non c'era il secondo quintetto, a rifiatare, ma addirittura il terzo, se si considera che davanti alla tv c'erano Hackett, Gallinari, Bargnani e Gigli, ed in tribuna Mancinelli capitano non giocatore. L'aver dovuto riaprire il libro dei giochi, passato di moda venuti a mancare i giocatori, ha aggiunto un volto di imprevedibilità che dall'Italia, culturalmente, non ti aspetti: l'ala Melli che gioca centro, Gentile da ala piccola a forte e Belinelli a fare il play, uno dei quattro, metabolizzato pure Diener. A capirci più nulla non siamo noi, ma gli altri. La bella faccia dello scorso anno si è elevata oltre il livello di avversarie ben più solide di quelle delle qualificazioni 2012; Russia e Turchia finora hanno deluso, ma non è cosa nostra. C'è Melli (22 anni), panchina a Milano, che porta a scuola i lunghi turchi col logo NBA; e i fucilieri Belinelli, Aradori (top scorer azzurro a 18.0) e il debuttante Gentile (21 anni). Altro che orfani. Potendo permettersi Datome da 25 punti una sera e da 0 quella dopo. Tra i finlandesi in otto sono venuti a imparare basket da noi, in palio c'è qualificazione alla seconda fase (a noi manca dal 2007) ma pure il diritto di giocarsi con la Grecia il primato. Nessuno l'avrebbe detto: per loro ma pure per noi, che nel 2011 arrivammo dietro Koponen e compagni. In Slovenia, finora, noi miglior attacco (83) e loro miglior difesa (57.5). È il tema di oggi. Argomenti italbasket basket basket europei 2013 Leggi i commenti I commenti dei lettori 
PALERMO  - Il Brasile è più vicino. L'Italia batte (1-0) la Bulgaria a Palermo e mette una grossa ipoteca sul primo posto del girone di qualificazione ai Mondiali. Ma quanta sofferenza. Per difendere il gol realizzato nel primo tempo dagli azzurri c'è voluto, infatti, un super Buffon, autore di tre interventi decisivi, e un pizzico di fortuna per evitare un beffardo pari. BRILLA CANDREVA, INSIGNE IN OMBRA  - Una vittoria arrivata con qualche patema d'animo che conferma, però, la solidità del gruppo azzurro, già emersa in Confederations Cup. C'era da stringere i denti viste le tante assenze, l'Italia lo ha fatto trovando una fondamentale mano anche dalla buona sorte. Le note lieti della serata, oltre al ritrovato Giardino, in gol in una gara ufficiale della nazionale dopo esattamente 3 anni,  arrivano da Candreva, decisamente il più vivace sul fronte d'attacco, e dai sempreverdi Pirlo e Buffon. In ombra Insigne, che solo a sprazzi è riuscito ad entrare nel vivo della manovra, e Thiago Motta che è sembrato un po' arrugginito dopo essere stato messo un anno in naftalina dal ct. TANTE ASSENZE IMPORTANTI  - Costretto a rinunciare a Montolivo, Osvaldo e Balotelli, squalificati, e a De Sciglio, Marchisio e Barzagli, infortunati, Prandelli ha deciso di rilanciare Bonucci e Antonelli in difesa e Thiago Motta a centrocampo, varando l'inedito duo Candreva-Insigne a sostegno del rispolverato Gilardino. La Bulgaria ha risposto con l'atteso 4-5-1 con l'unica novità di Nedelev preferito a Iliev a centrocampo. BENTORNATO GILARDINO  - L'Italia ha inevitabilmente faticato a trovare i giusti automatismi e la Bulgaria ha provato ad approfittarne impegnando in due tempi (20') Buffon con un sinistro da fuori di Tonev. Col passare dei minuti però gli azzurri hanno iniziato a premere con insistenza e, sfruttando soprattutto la vena di Candreva, hanno finito per passare, alla prima buona occasione: il tornante della Lazio è andato via a sinistra e ha fornito un cross al bacio per Gilardino che, con una bella schiacciata di testa, si è tolto la soddisfazione di raggiungere Bettega a quota 19 nella classifica all-time azzurra. BUFFON SALVA L'ITALIA  - La Bulgaria non si è disunita e, nella ripresa, cambiando modulo (dal 4-5-1 al 4-3-3) ha iniziato a mettere costantemente in crisi gli azzurri. Specie grazie alle iniziative di Nedelev, spostato da Penev a sinistra per mettere in difficoltà Antonelli. A tenere in piedi la baracca ha pensato Buffon, che per due volte ha respinto sulla linea due conclusioni a colpo sicuro di Popov e poi, sugli sviluppi di un angolo, un colpo di testa ravvicinato di Rangelov. BULGARIA VICINISSIMA AL PARI  - E laddove non è arrivato il portierone azzurro è stato un pizzico di imprecisione dei giocatori bulgari a graziarci: un sinistro di Nedelev dal limite ha lambito il palo, un colpo di testa, in pieno recupero, di Yordan Minev da mezzo metro è incredibilmente terminato a lato di un soffio. E l'Italia? Ha faticato a ripartire e ad alleggerire la pressione. Gli attaccanti hanno finito per restare troppo isolati e, non è un caso, che l'unico pericolo per Mihaylov sia nato da un pasticcio con Bodurov che per poco non ha consentito a Gilardino di raddoppiare. MARTEDI' A TORINO PER LA FESTA  - Martedì a Torino con la Repubblica Ceca, all'ultima spiaggia dopo il clamoroso scivolone interno con l'Armenia (1-2), ci sarà bisogno di ben altra prestazione se si vorrà brindare alla qualificazione con due gare d'anticipo. Malgrado, probabilmente, mancheranno anche Abate e Antonelli, infortunatisi durante la sfida, Prandelli può dormire sonni tranquilli: i rientri di Montolivo, Osvaldo e Balotelli garantiranno altro peso e pericolosità all'attacco. ITALIA-BULGARIA 1-0 (1-0) Italia (4-3-3): Buffon 7.5, Abate 6.5 (34′ st Maggio sv ), Bonucci 6, Chiellini 6, Antonelli 5.5 (18′ st Astori 6), De Rossi 6, Pirlo 6.5, Thiago Motta 5.5, Candreva 7, Gilardino 7, Insigne 5.5 (19′ st Giaccherini 6). (13 Marchetti, 5 Ranocchia, 18 Florenzi, 7 Aquilani, 23 Diamanti, 10 Verratti, 14 El Shaarawy, 9 Gabbiadini, 12 Sirigu) All. Prandelli. Bulgaria (4-1-4-1): Mihaylov 6, Minev Y. 5.5, Bodurov 5.5, Ivanov 5, Minev V. 6, Dyakov 6 (30′ st Delev sv), Gadzhev 6.5, Popov 6.5, Manolev 5.5 (10′ st Iliev 5.5), Nedelev 6.5, Tonev 6 (16′ st Rangelov 6.5) (1 Stoyanov, 11 Dimitrov, 12 Hrstov Y., 16 Milanov I., 3 Aleksandrov, 23 Gargoroy, 19 Zlatitinsky, 20 Hristov V., 4 Zanev) All. Penev. Arbitro: Velasco Carballo (Spa) 6. Reti : nel pt 38′ Gilardino. Recupero : 0 e 4′. Angoli: 9 a 7 per la Bulgaria. Note: spettatori 30 mila Ammoniti: Giaccherini per gioco falloso. Argomenti mondiali brasile 2014 alberto gilardino gianluigi buffon Leggi i commenti I commenti dei lettori 
ROMA  - Miroslav Klose spinge la Germania verso Brasile 2014 e si ritaglia uno spazio nella storia (almeno del calcio tedesco). Il centravanti della Lazio eguaglia infatti il record di gol del leggendario Gerd Müller con la maglia della Nationalmannschaft (era alla 129esima presenza), sbloccando in scivolata al 33′ del primo tempo il match con l'Austria (poi battuta 3-0) così da firmare il suo gol 68° gol con la maglia dei panzer, un exploit arrivato proprio all'Allianz Arena di Monaco, dove ha giocato dal 2007 al 2011. LA SVEZIA SPEGNE LE SPERANZE DELL'IRLANDA DEL TRAP  - A chiudere il discorso ci hanno pensato poi altri due giocatori del club bavarese Toni Kroos e Thomas Müller, così con 18 punti la selezione di Joachim Löw (leader del gruppo C) ne conserva 5 di vantaggio sulla Svezia, andata a vincere 2-1 sul campo dell'Irlanda grazie ad Elmander (33′) e Svensson (12′ st) dopo il vantaggio iniziale di Keane (21′), togliendo ogni speranza di qualificazione alla squadra del Trap. KOKORIN TRASCINA LA RUSSIA, LUSSEMBURGO KO 4-1  - Cala invece il poker la Russia di Fabio Capello, che ha superato il Lussemburgo per 4-1. Padroni di casa in vantaggio, all'intervallo, per 2-0 con la doppietta di Kokorin (1′ e 36′). Nella ripresa russi sul 3-0 al 15′ con Kerzhakov, Lussemburgo in gol al 45′ con Joachim e, nel recupero, poker di Samedov per il 4-1 conclusivo. In classifica del gruppo F, Russia a quota 15 e Lussemburgo fermo a 3. RONALDO SALVA IL PORTOGALLO A BELFAST  - Ma in vetta a questo girone rimane sempre il Portogallo, salvato a Belfast da un grande Cristiano Ronaldo, autore di una tripletta nel 4-2 sull'Irlanda del Nord che consente ai lusitani di Paulo Bento di conservare la leadership, a +2 dalla Russia (con una partita in meno). BELGIO VICINISSIMO AI MONDIALI  - Chi compie un bel passo verso la qualificazione è il Belgio, passato 2-0 in Scozia con i gol di Defour e Mirallas, portandosi a 22 punti in cima al gruppo A, cinque lunghezze sopra la Croazia, che ha pareggiato 1-1 a Belgrado con la Serbia, in una sfida molto sentita, seguita in tribuna anche  da Jose Mourinho e Roman Abramovich, rispettivamente allenatore e proprietario del Chelsea, con l'obiettivo di visionare Nemanja Matic e Lazar Markovic, due nazionali serbi nel mirino del club londinese. Sempre in questo girone dice addio alla qualificazione il Galles, ko in Macedonia, con 'Mr 100 milionì Bale in panchina. VAN PERSIE EVITA IL KO DELL'OLANDA IN ESTONIA  - Rischia una figuraccia invece l'Olanda, che impatta 2-2 in Estonia salvata da un rigore allo scadere di Van Persie dopo che i padroni di casa con una doppietta di Vassiljev avevano ribaltato il vantaggio a freddo di Robben. I tulipani, in vetta al gruppo D, conservano comunque 6 punti sulla Romania, che ha battuto 3-0 l'Ungheria scavalcandola in seconda posizione. LICHSTEINER E DZEMAILI NON BASTANO ALLA SVIZZERA  - Rocambolesco 4-4 fra Svizzera e Islanda. Una doppietta di Lichtsteiner non basta agli elvetici: lo juventino ha segnato i gol dei momentanei 1-1 e 3-1 e nemmeno il 4-1 del napoletano Dzemaili è servito a portare a casa la vittoria. La rimonta islandese di concretizza con il 4-4 al novantesimo di Gudmundsson, autore di una tripletta. Negli altri incontri Norvegia batte Cipro 2-0, mentre l'Albania di De Biasi si arrende in Slovenia per 1-0. INGHILTERRA, MONTENEGRO E UCRAINA RACCHIUSE IN UN PUNTO  - Con il poker rifilato alla Moldavia a Wembley (doppietta di Danny Welbeck e reti di Steven Gerrard e Rickie Lambert) l'Inghilterra balza al comando del girone H, affiancando a quota 15 il Montenegro (una partita in più), fermato sull'1-1 in Polonia. Al 37' del secondo tempo Vucinic è costretto a uscire per infortunio. E ancora in corsa è anche l'Ucraina, che ha travolto con un secco 9-0 la piccola San Marino e martedì lancia la sfida proprio ai Tre Leoni di Hodgson. SPAGNA OK IN FINLANDIA, FRANCIA PARI IN GEORGIA  - Vede il Brasile anche la Spagna leader del gruppo I, impostasi 2-0 in Finlandia (apre Jordi Alba al 19′, chiude Negredo a 4′ dal novantesimo) e adesso a +3 dalla Francia di Deschamps, non andata oltre lo 0-0 in Georgia. ASAMOAH IN GOL, GHANA BATTE 2-1 ZAMBIA  - Asamoah in gol nella vittoria del Ghana sullo Zambia per 2-1 in un match valido per le qualificazioni ai Mondiali brasiliani del 2014. Il centrocampista della Juventus ha realizzato il secondo gol delle 'Black Stars', in vantaggio con Waris al 19′, al 17′ della ripresa. Di Sinkala la rete dello Zambia, eliminato dalla corsa per i Mondiali. RISULTATI DEI GIRONI EUROPEI Gruppo A: Macedonia-Galles 2-1, Serbia-Croazia 1-1, Scozia-Belgio 0-2; Gruppo B: Italia-Bulgaria 1-0, Malta-Danimarca 1-2, Rep. Ceca-Armenia 1-2; Gruppo C: Germania-Austria 3-0, Irlanda-Svezia 1-2, Kazakistan-Faroer 2-1; Gruppo D: Romania-Ungheria 3-0, Turchia-Andorra 5-0, Estonia-Olanda 2-2; Gruppo E: Norvegia-Cipro 2-0, Slovenia-Albania 1-0, Svizzera-Islanda 4-4; Gruppo F: Irlanda del Nord-Portogallo 2-4, Russia-Lussemburgo 4-1; Gruppo G: Lettonia-Lituania 2-1, Bosnia Herzegovina-Slovacchia 0-1, Liechtenstein-Grecia 0-1; Gruppo H: Ucraina-San Marino 9-0; Polonia-Montenegro 1-1, Inghilterra-Moldavia 4-0; Gruppo I: Georgia-Francia 0-0, Finlandia-Spagna 0-2. Argomenti mondiali brasile 2014 miroslav klose Leggi i commenti I commenti dei lettori 
None Leggi i commenti I commenti dei lettori 
Non so se Flavia Pennetta abbia il mio stesso rammarico, che è quello di non averla mai vista tra le prime cinque giocatrici al mondo. Non per qualche mese: l'avrei voluta vedere lassù per anni, come il suo talento e la sua grinta avrebbero meritato. C'è da chiedersi dove sarebbe arrivata se non avesse privilegiato, negli anni migliori, la vita "normale" con le relative passioni anziché dedicarsi solo al tennis. Senza aggiungere niente, faccio un solo nome: Carlos Moya. Nel primo set della semifinale di Flushing Meadows Flavia tiene testa alla numero 2 del ranking, Victoria Azarenka, che  gode del doppio vantaggio di oltre trenta posizioni in classifica (ma erano oltre cento qualche settimana fa) e di sette anni d'età (1982 contro 1989). Eccezionale nei movimenti sia laterali che in verticale, efficace nelle discese a rete, felicissima nel tocco, la brindisina costringe Vicka a lottare ogni punto e a concederle due break. Sul 5-4 per la bielorussa, al servizio, recupera cinque set point come poche delle Top Ten saprebbero fare, per poi chiudere su una prima centrale incontrollabile. Risultato anomalo perfino secondo i più affidabili contatori del rendimento in gara, ossia i colpi vincenti e gli errori non forzati, che vedono prevalere Flavia per 16 a 13 e 19 a 23. Il secondo set comincia con gli stessi ritmi del primo, cioè con Vicki e Flavia che fanno vedere le cose migliori alla risposta, anche se nel terzo game l'azzurra piazza due ace che purtroppo non si riveleranno decisivi.  Il primo "sfondamento", per usare le parole di Andrea G., maestro di tennis trentino che ha visto il match con me, avviene al quarto gioco, quando Azarenka riesce a tenere il servizio e ad andare 4-1. È un passaggio fisico e psicologico che dimostra - è sempre Andrea a parlare - "come nessuna al mondo sappia difendere oggi come Vicka, che se gioca così vincerà a Flushing. Ci scommetto". La partita di fatto finisce qui, anche se Flavia sfrutta  con esperienza la seconda delle occasioni di ottenere il break nel set e si porta sul 2-4. Il secondo sfondamento di Vicka avviene nel settimo game, quando a Flavia non riesce un passante al volo di diritto sotto rete che solo venti minuti prima avrebbe gestito in totale tranquillità. La bielorussa più nota al mondo va a servire per chiudere la pratica, ma fino all'ultimo Flavia gliela fa sudare. A 31 anni Pennetta ha disputato il suo miglior Slam di sempre e non sono affatto sicuro che non saprà ripetersi al stesso livello in futuro. Non a tutti gli anni pesano in egual misura, come Serena dimostra torneo dopo torneo. Mail c.giua@kataweb.it Twitter @claudiogiua 
None Leggi i commenti I commenti dei lettori 
