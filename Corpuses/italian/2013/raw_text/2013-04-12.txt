Una installazione di lattine colorate per pavimento. Un parallelepipedo di acciaio e un immenso cuscino di plastica che pendono dal soffitto. Uno schermo a mezz'aria e, ai lati, due, tre file di sedie. Ma è il suono la vera scenografia, il palcoscenico su cui cominciano a muoversi una cinquantina di ragazzi. Sarebbe questo, alle Fonderie Limone di Moncalieri, il luogo che raccoglie la bellezza: la documenta, la cataloga e la dice. È qui che va in scena La bellezza salvata dai ragazzini di Gabriele Vacis, Antonia Spaliviero e Roberto Tarasco, che è anche un sito internet e in autunno sarà un film. Non è uno spettacolo teatrale, è un organismo che respira, una risacca, un vento fatto di azioni, immagini e parole. Sembra una nostalgia che, questa sera, durerà fino alle due come un rave. Le parole sono quelle che fanno più fatica a imporsi. Ma una cosa testimonia il lavoro, nato da mesi di laboratori con i ragazzi in Piemonte: la bellezza è azione, non osservazione. Se la bellezza stia negli occhi di chi guarda o nell'oggetto guardato, è una questione sbagliata. La bellezza non è qualcosa che si guarda, è qualcosa che si ricorda e si agisce. Agire la bellezza è cercarla, usando la memoria. Quando la agisci, è lei che ti vede. E ti illumina. LEGGI ANCHE: The man who managed to get pussy off his mind 
Omicidio in un'abitazione a Serramanna, nel Cagliaritano. Una settantenne, Maria Santoro, è stata uccisa a colpi di coltello. Il delitto è avvenuto in una casa in via XXV Aprile, poco dopo le 21.30. L'anziana, secondo una prima ricostruzione dell'accaduto effettuata dai carabinieri, avrebbe avuto una violenta discussione con una persona, forse un parente, all'interno dell'appartamento. La donna sarebbe stata poi accoltellata più volte. L'attenzione degli investigatori sarebbe concentrata su un nipote della donna, un giovane di circa vent'anni, forse l'ultimo ad averla vista in vita, che è in stato di fermo. Ma non è ancora chiaro il ruolo da lui avuto nella vicenda. Argomenti cagliari femminicidi 
Lo sfogo in tv diventa un tormentone rap e Gianni Alemanno, ironicamente, ne fa la colonna sonora della sua campagna elettorale. "Ma siete matti" è gia gettonatissimo sul web: mixa l'arrabbiatura del sindaco alla voce di Lady Gaga che saluta il pubblico capitolino con un "Ciao Roma", il tutto colorato dal ritmo house e quel "basta balle su Roma" ripetuto dal primo cittadino. Una colonna sonora ironica realizzata da un dj di Radio dimensione suono che ha giocato sullo sfogo di Alemanno durante la trasmissione L'aria che tira su La7. E proprio lui, l'ha scelta come leitmotiv ufficiale della sua campagna elettorale. "Ma siete matti, dite un sacco di balle" è la frase martellante come il ritmo ormai tormentone. E il sindaco non ha perso l'occasione e l'ha subito twittata: "un modo immediato e ironico per dire rappando basta balle su Roma, dovete smetterla di insultare la nostra città". "La canzoncina rap prodotta da Rds mi ha molto divertito, la trovo molto curiosa e simpatica e la adotto sicuramente come colonna sonora della mia campagna elettorale". Così Alemanno, ha risposto a chi gli chiedeva cosa ne pensasse del rap prodotto da un dj di Rds che ha trasformato in un tormentone lo sfogo di Alemanno in tv di qualche giorno fa. Argomenti gianni alemanno tv rap sfogo 
NEW YORK - Mentre il Congresso discute su se e come limitare la diffusione delle armi, gli americani assistono all'ennesimo episodio di follia. Intorno alle 14 ora locale Neil Allan MacInnis, studente di 18 anni, ha aperto il fuoco in una succursale del college "New River Community" situata in un centro commerciale a Christianburg, nella Virginia sud-occidentale. Due donne sono rimaste ferite. MacInnis è stato neutralizzato nel giro di pochi minuti e arrestato. Non si sa ancora nulla sui motivi che l'hanno spinto a sparare. Gli inquirenti stanno cercando di stabilire se avesse qualche tipo di rapporto con le donne colpite. "Ho sentito uno sparo, poi ho visto la gente scappare", ha raccontato Josh Brown, uno studente che al momento del fatto stava lavorando al computer. "Avrò paura a tornare in classe. Che cos'ha la gente che non va? Chi può fare una cosa del genere", ha aggiunto. MacInnis, che frequentava il "New River Community", aveva partecipato l'anno scorso a un programma della polizia locale mirato a dare ai cittadini un'idea dell'attività delle forze dell'ordine. La cittadina di Christianburg conta 21mila abitanti ed è a 16 chilometri di distanza da Blacksburg, dove ha sede la Virginia Tech University. Il venerdì è un giorno in cui il campus del New River Community non è molto frequentato: attualmente gli iscritti sono appena 1.500 e probabilmente ce n'erano circa un terzo. Il college è stato chiuso e i dirigenti hanno deciso di annullare le lezioni di domani. Argomenti virginia college commercio armi usa armi armi da fuoco in usa stati uniti - usa 
E’ stato intitolato alla memoria del sottotenente Mauro Gigli,  artificiere della Brigata Taurinense ucciso in Afghanistan nel luglio del 2010,  il 15° corso "Ardire" della scuola sottoufficiali dell’esercito: questa mattina  136 allievi marescialli hanno prestato giuramento di fedeltà alla Repubblica.  Tra loro ci sono anche 7 donne. Alla cerimonia, presieduta dal capo di stato  maggiore Claudio Graziano hanno partecipato anche i familiari di Gigli, oltre ai  parenti di altri caduti in Afghanistan (del caporal maggiore scelto Giandomenico  Pistonami, del capitano Massimo Ranzani, e del caporal maggiore scelto Roberto  Marchini). La Scuola Sottufficiali dell’Esercito, al comando, da gennaio  del 2010, del generale di divisione Roberto Ranucci, è il polo responsabile  della formazione di base e avanzata dei Sottufficiali della Forza Armata: i  Marescialli Comandanti di plotone, i Marescialli qualificati Infermieri e i  Sergenti. La parola maresciallo deriva dall’arabo ed è l’insieme delle due parole  "marah", cavallo e "shalk", custode, "custode del cavallo. La figura del  maresciallo quale "junior leader", nel contesto degli attuali scenari d’impiego  operativi, è un elemento cardine e irriducibile, che l’Esercito impiega  principalmente come comandante di plotone, peculiarità unica in ambito della Nato. 
“LA REPUBBLICA” DEI PICCOLI NIDI & RONDINI Alle 10.30 e 15.30 al Borgo Medievale del Valentino, per il nuovo ciclo  di laboratori dal titolo “Piccoli ospiti”, sono protagoniste le rondini  che nidificano e accudiscono i loro piccoli nel Borgo. Info  011/4431710-12. UNA FAME MORTALE Alle 10.30 al Museo Egizio è in programma la visita guidata con  laboratorio per famiglie “Una fame da oltretomba. Menu per il corpo e  per lo spirito”. Info 011/5617776 e www.museoegizio.it MINIFILOSOFI Dalle 15.30 alle 17.30 al Circolo dei Lettori in via Bogino 9, è in  programma l’appuntamento “Philosophy for Children” con Chiara Giordano,  che spiega come usare i pensieri come mattoni, i giudizi come cemento  per realizzare la nostra città ideale. Ingresso 5 euro; info 011/4326827 . ECOLOGISTI GRAZIE! Dalle 14.30 a Cascina Falchera in via strada Cuorgnè 109, in occasione  della Giornata Mondiale della Terra il pomeriggio “Ecologista? Sì  Grazie!” prevede diverse attività per sensibilizzare le famiglie verso  alcune semplici pratiche che ciascuno di noi può compiere dimostrando  così il proprio amore per la natura. Info 011/3742302 . FATTORE API Dalle 14.30 alla Fattoria Propolis in strada del Nobile, si svolge  l’incontro “Il Piccolo Fattore e le api” per conoscere le amiche api e  il mondo dell'apicoltura. Info 011/6601591 . ZOO DI CARTA Dalle 14 alle 19 al museo A come Ambiente in corso Umbria 84/90 si  impara e si gioca con laboratori didattici sul tema “Zoo di carta.  Giochi e laboratori per costruire draghi di carta”. Ingresso 7 euro; info 011/0702535. GONFIALOPOLI Oggi e domani tutti i piccoli ospiti di 8 Gallery potranno darsi  appuntamento alla Corte dei Giochi per nuove entusiasmanti avventure nel  parco giochi più morbido che c'è, tra scivoli colorati, salterelli,  tappeti elastici e percorsi di psicomotricità pensati per i più piccoli  da 0 a 12 anni. Info www.gonfialopoli.it LIBRI ALLE ORIGINI DELLA FORMA Alle 19 alla Libreria Luxemburg in via Cesare Battisti 7, si presenta il  libro “Paolo Spinoglio. Viaggio alle origini della forma” (Silvana  Editoriale): catalogo commemorativo a dieci anni dalla scomparsa dello  scultore torinese. Intervengono l’autore Adriano Oliveri, la curatrice  Paola Gribaudo e Armando Audoli. Info 011/5613896 . ANDREA KERBAKER L’incontro alla Biblioteca Astense in corso Vittorio Alfieri 375 ad Asti  con lo scrittore Andrea Kerbaker per la presentazione del volume “Lo  scaffale infinito. Storie di uomini pazzi per i libri” (Ponte alle  Grazie) si terrà alle 18.30 (non alle 18 come precedentemente  annunciato). Info 0141/531117 . COMMISSARIO TORINESE A cinque anni dalla scomparsa della “signora del giallo” torinese,  Gianna Baltaro, alle 20.30 musica e ricordi su “Il commissario di  Torino” alla PiemonteLibri di via San Tommaso 18, con la regia di  Massimo Scaglione, il ricordo di Bruno Quaranta, la musica degli anni  Trenta. Letture di Vincenzo Santagata, Maria Paola Bardelli, Giorgio  Perona. Info www.angolomanzoni.it TEATRO THE MELTING POT Come anteprima di “Melting Pot Storytelling”, alle 22.30 alle Fonderie  Limone di Moncalieri la scrittrice viennese Sandra Gugic, l’artista  madrilena Maya Watanabe e il musicista torinese Max Carletti propongono  il reading “Passante” di Sandra Gugic. Ingresso gratuito; info www.meltingpoteurope.com THE NINE FINGERS Alle 20.45 alla Cavallerizza Reale in via Verdi 9 debutta lo spettacolo "Nine finger" di Fumiyo Ikeda. Info ww.torinospettacoli.it MUSICA UN’INCUDINE FOLK Alle 21.30 al Folk Club in via Perrone 3bis, è di scena il cantautore  siciliano Mario Incudine, portabandiera nel mondo del sound siculo e  autore di musiche per teatro e cinema, che si affida al suo dialetto per  raccontare storie del nostro tempo. Biglietti 18 euro; info www.folkclub.it I TRENI ALL’ALBA Al Blah Blah in via Po 21, dalle 22 concerto gratuito dei Treni  all’alba, a distanza di quasi un anno dall’ultima apparizione on stage  al Miami festival di Milano. In programma, il repertorio tratto dai due  album “2011 A.D.” e “Folk Destroyers”. A seguire “Melody Maker(s)” con  dj Blaster t. Info www.blah-blah.it UN CONCERTO PER LA VITA Iniziativa benefica del comune di Agliè: alle 21 la Kombricola del  Blasco si esibisce in concerto nel salone Alladium a favore  dell'associazione per i bambini prematuri “Piccoli Passi” nata circa  quindici anni fa per iniziativa dei genitori, medici e del personale  dell’ospedale Sant’Anna. Info 338/9521172 . AREZZO WAVE 2013 Allo Spazio 211 in via Cigna 211, è in programma la serata conclusiva  degli “Stati generali del rock / Arezzo Wave 2013”. Guest i Blue Willa.  Ingresso gratuito; info www.spazio21.com GREEN AGE FESTIVAL Alla Maison Musique in via Rosta 23 a Rivoli, dalle 22 spazio alle nuove  proposte musicali del concorso per band emergenti “GreenAge”. Sul  grande palco si esibiranno di seguito i Cries da Rivoli, con il loro  rock melodico e di seguito, tutti da Torino, i Don't Kill the Spider,  M.A.B, e gli Alpha Legion. Ingresso gratuito; info www.maisonmusique.it BUTTERFLY & EXTRAVOLTI A Palazzo Saluzzo Paesana in via della Consolata 1bis, Davide Iodice  aspetta i visitatori per immortalarli e renderli protagonisti del  progetto “Extravolti”: le foto scattate saranno proiettate durante  l'evento Butterfly al Bunker di via Paganini 0/200 dalle 23. Alle 19.30 a  Palazzo direttamente da Berlino dj set di Marvin Hey e aperitivo  offerto. Info www.extravolti.it HENRY SAIZ SECRET Per “Secret Mood”, al Boiler di via Nizza 37, per la prima volta in  Italia, sarà protagonista Henry Saiz: considerato uno dei migliori  produttori e dj del momento. In consolle, i dj Federico Gandin (Opilec  Music) e Gandalf (Stereo - Secret Mood). Ingresso solo in lista dalle  23.30; info 392/8039321 . REBOOT NELLA SAVANA Allo Chalet in viale Virgilio 25 nel parco del Valentino, Savana Potente  presenta dalle 23 il dj set dello special guest Frank Heinrich aka  Reboot della Cadenza, cresciuto nelle notti di Sven Vath nel famoso Omen  club a Francoforte, e Yaya vs. Cipi. Info 011/6689777 . HAPPY BIRTHDAY TIGER! Per festeggiare i due anni in Italia i ragazzi di Tiger organizzano una  festa, dalle 22.30 all’Hiroshima Mon Amour in via Bossoli 83, con  concerto dei Carnival (rapper californiano, batterista tedesco, cantante  inglese e produttore italiano) che esordiscono sulla scena italiana, e a  seguire dj set di Dari Dario. Ingresso gratuito; info www.tiger-stores.it CINEMA LA SEDUZIONE DEL MALE Quattro proiezioni per la rassegna “La seduzione del male. Il noir  hollywoodiano anni Quaranta” nella sala tre del cinema Massimo in via  Verdi 18: “Vertigine (Laura)” del 1944 di Otto Preminger alle 16.30; “Il  segreto di una donna (Whirlpool)” del 1949 di Otto Preminger alle  18.15; “Il fuorilegge (This Gun for Hire)” del 1942 di Frank Tuttle alle  20.30; “Perfido inganno (Born to Kill)” del 1947 di Robert Wise alle  22. Info www.museocinema.it 
