LONDRA – José Mourinho per una sera torna ad assaporare il gusto del primato solitario in vetta alla Premier. Nell’anticipo della 3/a giornata, disputato stasera in virtù dell’impegno della finale di Supercoppa Europea con il Bayern del 30 agosto, il Chelsea ha piegato l’Aston Villa per 2-1. ARBITRO DECISIVO – Una vittoria sofferta e contestata dagli ospiti che hanno da recriminare per il pessimo arbitraggio dell’arbitro Friend. Il direttore di gara, infatti, nella ripresa è risultato determinante graziando prima Ivanovic, autore del gol decisivo, con un cartellino giallo dopo una gomitata a un avversario poi convalidando il 2-1 in fuorigioco dello stesso difensore serbo, infine negando ai Villans un netto rigore dopo un fallo di mano in area di Terry. DECIDE IVANOVIC – In vantaggio dopo appena 6’ grazie ad un’autorete di Luna (sfortunata deviazione di petto dopo una respinta di Guzan su un tiro di Hazard), i Blues sono stati raggiunti in pieno recupero nel primo tempo da Benteke, bravo a capitalizzare, con un preciso sinistro a fil di palo, un assist di Agbonlahor. Per trovare il gol vittoria il Chelsea ha dovuto attendere fino al 73’ quando Ivanovic ha deviato di testa in rete una punizione-cross di Lampard. Argomenti chelsea fc josè mourinho Leggi i commenti I commenti dei lettori 
Il primo rigurgito parte da facebook: "Con tutti i soldi che ha non può pagarsi una scorta privata?". Qualche ora dopo la notizia rimbalza sul sito nazionale di Dagospia: "Fiato alle sirene. I vigili urbani scarrozzano allo stadio il figlio di Aurelione". È rivolta sul web contro il figlio del presidente del Calcio Napoli "scortato" tutte le domeniche allo stadio, durante il campionato, dalla polizia municipale a spese del Comune. Campionato 2011: Edoardo de Laurentiis denuncia all'autorità giudiziaria aggressioni e danneggiamenti alla sua auto perpetrati da gruppi di supporters del Napoli. Chiede ausilio alla polizia municipale e Sementa, d'intesa con il sindaco e l'ex assessore alla Sicurezza Giuseppe Narducci, istituisce un servizio di "scorta": due agenti che accompagnano de Laurentiis junior su un furgone a vetri oscurati da casa allo stadio. Avvertita anche la questura.  "Ma il servizio di scorta e tutela  -  si chiede Francesco Bassini su gruppo facebook "Democratici contro il fumo rivoluzionario della giunta de Magistris" - non avviene solo dietro l'autorizzazione del comitato di ordine e sicurezza?". E via altri commenti contrari alla scelta. Argomenti scorta 
Circondata da alte siepi di lavanda, la Fonte Gaia di Villa Borghese era amatissima dai bambini. Vuoi per la collocazione fra la Casina delle Rose e lo specchio d'acqua del Giardino del Lago, sia per l'allegria che lo scultore Giovanni Nicolini nonno di Renato, assessore famoso per aver inventato l'Estate romana  -  volle imprimere al gruppo bronzeo realizzato nel 1928 per il Governatorato di Roma. Sorrisi e conigli accompagnano l'esultante papà sileno, che assieme a mamma ninfa solleva il figlioletto. Il piccolo ha zampe di capra e, tenendo stretto al petto un grappolo d'uva, lanciava sui passanti uno sguardo magicamente diabolico. Quando aveva una testa, naturalmente: restaurata nel 2010, infatti, pochi mesi dopo la fontana fu vandalizzata nottetempo con la decapitazione del faunetto. La corona di vegetazione profumata era sparita già da parecchio, assieme a tanti frammenti monumentali del parco, danneggiati o trafugati. Spariti mani, piedi dei marmorei Byron e Goethe, spezzati i nasi di tante personalità fra i busti del Pincio: malgrado lontani interventi di recupero sempre più disperiamo di rivedere integre le care fisionomie. Si riapre dunque il tema della prevenzione: chi vigila sui monumenti? "Abbiamo capolavori talmente famosi, così in vista da rischiare meno di altri" osserva la guida turistica Giovanni Tanoni. "Ma i tagli si avvertono, non mancano le imprudenze clamorose. Il Mosè di Michelangelo a San Pietro in Vincoli, per esempio, è separato dal pubblico con una semplice corda". Chiunque, in teoria, può toccarlo. "Gli unici controlli sono affidati a volontari, perlopiù signore in pensione che si prestano con generosità. Ma qualche volta, alle 8 del mattino, la statua rimane sola: non sarebbe il caso di proteggerla con un cristallo antiproiettile, com'è stato fatto con la Pietà cui un folle attentò nel 1972?". al_lupo@repubblica.it 
None Leggi i commenti I commenti dei lettori 
ROMA – Sconfitto a sorpreso all’esordio in campionato dall’Aston Villa, l’Arsenal si ritrova nel momento della verità ipotecando la qualificazione alla fase a gironi di Champions. La squadra di Wenger è passata con autorevolezza (0-3) a Istanbul contro un irriconoscibile Fenerbahce grazie alle reti di Gibbs (tap-in a porta vuota su centro dalla destra di Walcott al 51′), di Ramsey (destro in diagonale dal limite che ha sorpreso un incerto Demirel al 64’) e di Giroud che al 77’ ha trasformato un rigore concesso dall’arbitro Rocchi per un fallo di Kadlec su Walcott. IL PAOK BLOCCA LO SCHALKE – La sorpresa della serata è arrivata da Gelsenchirchen dove lo Schalke, privo di Huntelaar, si è fatto bloccare sull’1-1 dal PAOK. In vantaggio al 32’ con un preciso sinistro a giro di Farfan, i tedeschi si sono visti raggiungere al 73’ da Stoch che ha infilato l’angolo con un forte destro da 25 mt. Se non vorrà essere clamorosamente eliminato ora lo Schalke sarà chiamato all’impresa tra una settimana a Salonicco. STEAUA, NON BASTA PIOVACCARI – Alla Steaua non è bastato un gol dell’ex doriano Piovaccari (pallonetto di sinistro in contropiede al 34’) per piegare la resistenza del Legia Varsavia. I polacchi hanno acciuffato il pari in avvio di ripresa (53’ con un destro sottomisura di Kosecki su cross dalla destra di Radovic). BASILEA, POKER IN BULGARIA – La gara più spettacolare è andata, comunque, in scena a Sofia dove il Basilea ha superato in rimonta (2-4) i campioni di Bulgaria del Ludogorets. Subito in gol con Salah (sinistro di controbalzo in diagonale su lancio di Frei al 12’), gli elvetici si sono visti superare dai gol di Marcelinho (pallonetto di destro in diagonale su assist di Bezjak al 23’) e Stoyanov (destro nell’angolo su cross di Marcelinho al 53’). Non si sono abbattuti e hanno ribaltato definitivamente la situazione con Salah (sinistro in diagonale su lancio di Dias al 59’), Sio (sinistro in contropiede su lancio di Stocker al 64’) e Schar su rigore concesso all’84′ per un fallo di Caicara (espulso per somma di ammonizioni) su Xhaka. AUSTRIA VIENNA, COLPO A ZAGABRIA – Infine una cinica Austria Vienna è passata per 0-2 a Zagabria dopo aver sofferto per quasi un’ora. I gol-vittoria portano la firma di Leovac (sinistro sul primo palo su assist di un al 68’) e Stankovic (sinistro dal limite nell’angolo su centro da destra di Koch al 75’). Argomenti arsenal champions league Leggi i commenti I commenti dei lettori 
Giuseppe lo paragona a Caligola: "Tra poco avremo un cavallo assessore...". Giulio, invece, è pronto ad affidare il suo futuro ai due fratelli: "Avanti de Magistris". La rete si divide. I cinguettii notturni su Twitter del sindaco Luigi de Magistris e il lungo post pomeridiano, pubblicato su Facebook per difendere la scelta di conferire un incarico remunerato al fratello Claudio, scatenano la battaglia dei commenti. Centinaia di accuse e repliche rimbalzano su social network e blog. E anche il primo cittadino, o qualcuno del suo staff, risponde a qualche commento. Kenny, fake del personaggio della serie cult South Park, scrive: "Volevo ribadire la mia vicinanza a @demagistris che stanotte pensava di essere il sindaco di Stoccolma". La risposta del primo cittadino: "Ciao, grazie per la vicinanza, preferisco essere il sindaco di Napoli città da troppo tempo martoriata", frase seguita dal classico faccino con il sorriso. A commento del post pubblicato da de Magistris sulla sua pagina ufficiale piovono molti insulti, ma i fedelissimi alzano le barricate: "Ben detto. Sono con te, Claudio e tutti i tuoi collaboratori. Sindaco sei un grande", commenta Loredana. Amareggiata, invece, la reazione di Titta: "A saperlo nella campagna elettorale mi mettevo dietro a Claudio così a quest'ora avrei avuto un posto di lavoro sicuro. Invece, povera scema, sono andata solo a votare te e me ne pento amaramente". Giuliana lancia un accorato appello: "Io apprezzo e approvo ma a volte questi si chiamano autogoal. Non è la specchiata professionalità e pulizia di Claudio, indiscussa! Ma si dovrebbe evitare. Non facciamoci sempre del male sindaco! Qualche volta s'indirizzi alla duttilità, segua un po' i consigli savi e non quelli di soggetti plaudenti a lei vicino, che spesso le hanno solo fatto danni". Arturo, infine, solleva un dubbio: "Ma se sto Claudio era così bravo, poteva farlo lui il sindaco". Argomenti forum culture claudio de magistris 
CAMAIORE (LUCCA) - Tre banditi armati di fucile, a viso coperto e che indossavano guanti di lattice, hanno compiuto una rapina in tarda serata nella villa dell'ex allenatore del Milan e della Reggiana, Pippo Marchioro, 77 anni. L'aggressione ha avuto come teatro la casa dell'ex tecnico nel comune di Camaiore (Lucca). Quando i banditi sono entrati in azione, nella casa c'erano Marchioro e la moglie Liliana, 74 anni. I due coniugi sono stati minacciati e aggrediti con violenza, tanto che, secondo le prime informazioni, avrebbero subito delle lesioni lievi oltre a un forte stato di shock. In base a una prima ricostruzione, i banditi sarebbero entratoi approfittando del fatto che i Marchioro avevano lasciato una porta aperta per fare entrare l'aria visto il caldo della serata. Una volta dentro, i rapinatori hanno minacciato l'ex allenatore e lo hanno costretto a farsi indicare il luogo in cui teneva la cassaforte. Non essendo riusciti a portarla via, hanno fatto razzìa dell'argenteria e di tutti gli oggetti che potevano avere qualche valore. Prima di andarsene hanno imbavagliato e rinchiuso la coppia di coniugi in uno stanzino. Marchioro e la moglie sono poi riusciti a liberarsi e a dare l'allarme. Sul posto sono intervenuti i carabinieri che hanno avviato controlli sul territorio, su tutto il litorale della Versilia e in Lucchesia: oltre ai tre banditi visti da Marchioro e dalla moglie, gli investigatori sospettano che vi fossero altri complici in supporto all'esterno. E' possibile, inoltre, che la coppia fosse stata spiata nei giorni precedenti in vista del colpo. E' la seconda volta che i Marchioro subiscono una rapina in casa. Il 7 febbraio del 2008, in un colpo simile, i ladri trovarono in casa solo la moglie dell'ex allenatore e portarono via 300 euro. 

