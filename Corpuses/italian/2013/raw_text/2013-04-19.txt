Secondo giorno di gare e già la tensione comincia a salire facendo le prime vittime. Un incrocio, al limite del lecito, porta alla collisione Luna Rossa timonata da Francesco Bruni con Emirates Team New Zealand. Bruni protesta e ottiene, dagli Umpire, una penalità a favore, che gli consentirà di battere gli avversari e superare il turno di qualifica. FOTO/La collisione Ma a che prezzo? A causa della collisione si apre una falla nella parte prodiera dello scafo di destra che comincia ad imbarcare acqua. Nonostante la falla Luna Rossa prende la partenza nella prima regata di flotta e Francesco Bruni interpretando magistralmente gli imprevedibili salti di vento del golfo di Napoli si porta al comando della flotta, facendo crescere l'entusiasmo dei napoletani, assiepati numerosissimi sul lungomare. Ma il danno è più serio di quanto sembrasse, l'acqua imbarcata supera  i 200 litri e lo scafo rallenta. Passano gli americani di Oracle, che vincono, e i francesi di Energy che conquistano un importante secondo posto. Peccato. Ma non finisce qui, durante la collisione si è indebolito l'attacco dello strallo e Luna Rossa (Swordfish) è costretta al ritiro nella seconda regata di flotta. Esce vincitore della giornata di oggi Tom Slingsby (Oracle Racing) che, con un'attenta e precisa lettura del vento, colleziona la vittoria nel suo turno di Match Race e un primo ed un secondo posto nelle regate di flotta. Giusto per ricordarci che la conquista della medaglia d'oro alle scorse Olimpiadi di Londra, nella classe Laser, non è stata un caso. Argomenti coppa america 


Tragedia della montagna nel tardo pomeriggio in alta Valle Spluga, in provincia di Sondrio, nel territorio comunale di Campodolcino. Un uomo di 48 anni ha perso la vita durante una escursione alpinistica: dall'alto della montagna si è staccato un sasso che lo ha colpito con violenza alla testa. La piccola frana gli è stata fatale. La vittima è Emanuele Gianera, 48 anni, di Campodolcino, guida alpina e tecnico dell'elisoccorso del 118 di Valtellina e Valchiavenna. Subito dopo l'incidente è scattato l'allarme e il 48enne è stato soccorso, poco dopo, dai colleghi del Soccorso alpino della VII Delegazione e dai militari del Sagf (Soccorso alpino della guardia di finanza) di Madesimo e trasportato d'urgenza all'ospedale di Chiavenna, dove è morto alcune ore dopo. Gianera - spiegano dal Cnsas (Corpo nazionale soccorso alpino e speleologico) - era originario di Motta, frazione di Campodolcino, e si era poi trasferito a Fraciscio. Era nel Cnsas da oltre vent'anni, stimato da tutti per la sua professionalità e disponibilità. E' sempre stato molto attivo nella stazione di Madesimo, di cui è anche stato vicecapostazione, e all'interno della delegazione. Lascia la moglie e le figlie. Il Cnsas esprime il proprio cordoglio alla famiglia. 
I residenti del quartiere Testaccio si sono raggruppari e hanno dato il via ad una fiaccolata in segno di protesta contro i lavori nella piazza dell'ex mercato. O meglio contro il ritardo nei lavori che dovrebbero riqualificare la zona e che nel progetto prevedono l'eliminazione della storica fontana ai quali i residenti sono affezionati. Tra i partecipanti alla fiaccolata anche il candidato sindaco per il centrosinistra Ignazio Marino: "Per questa piazza c'è' stato un progetto partecipato molto bello. I  residenti, dai bambini agli anziani hanno dato il loro contributo - ha spiegato - Poi il Comune, che per realizzarlo ha bisogno di 900mila euro, si è  perso i soldi strada facendo e ora al posto della fontana vuole mettere  una spianata di cemento. Noi dobbiamo restituire la fontana al  quartiere. I cittadini inoltre vorrebbero ci fosse anche la loro  partecipazione ai cantieri per controllare i lavori e questa mi sembra  una bellissima idea". Al termine della manifestazione Marino ha avuto un breve incontro con l'ex assessore alla cultura Sergio Croppi, che ha annunciato da poco il ritiro della sua candidatira a sindaco. 
