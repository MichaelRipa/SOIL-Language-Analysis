ROMA - E' stato istituito l'Osservatorio sui rischi di dipendenza da gioco previsto dal decreto Balduzzi (dl 158/2012 convertito nella legge 189/2012), finalizzato a valutare le misure più efficaci per contrastare la diffusione del gioco d'azzardo patologico e il fenomeno della dipendenza grave. L'Osservatorio, istituito presso l'Agenzia delle dogane e dei monopoli e che non prevede maggiori oneri a carico del bilancio pubblico, è presieduto dal vicedirettore dell'Agenzia delle dogane e dei monopoli, Luigi Magistro, con il supporto per il coordinamento tecnico scientifico del Capo Dipartimento delle Politiche Antidroga della Presidenza del Consiglio dei Ministri, Giovanni Serpelloni, in rappresentanza anche del Ministero dell'Economia. Inoltre, l'organismo è composto da esperti individuati dai Ministeri della Salute, dell'Istruzione, dell'Università e della Ricerca, dello Sviluppo Economico, nonché da esponenti delle associazioni rappresentative delle famiglie e dei giovani e da rappresentanti dei comuni. Contestualmente, l'Agenzia e il Dpa per rendere ancora più efficace e mirata l'azione futura dell'Osservatorio, hanno sottoscritto un accordo di collaborazione per l'istituzione di un Comitato consultivo di supporto, coordinato dal Dipartimento, che sarà composto dalle rappresentanze nazionali dei consumatori, dai più rappresentativi gruppi associativi di area specifica, dai rappresentanti delle Regioni e delle Province Autonome e dai concessionari di gioco, e finalizzato al coinvolgimento attivo e partecipato della società civile nella definizione e analisi delle misure più idonee per contrastare il gioco patologico. Il Vicedirettore dell'Agenzia delle dogane e dei monopoli, Luigi Magistro, ha dichiarato: "L'istituzione dell'Osservatorio, previsto dal dl Balduzzi, rappresenta il primo importante passo che consentirà alle istituzioni e alle organizzazioni nazionali competenti coinvolte di fornire una risposta concreta all'emergenza di un fenomeno rilevante nel contesto sociale del nostro Paese, canalizzandolo all'interno di un percorso virtuoso e di tutela dei soggetti più a rischio. Solo conoscendo e affrontando questo problema anche dal punto di vista tecnico scientifico saremo in grado di ricondurlo nelle sue reali dimensioni e quindi di combatterlo e prevenirlo con efficacia." "Sono molto soddisfatto per l'attivazione dell'Osservatorio e per il ruolo che ci è stato affidato - ha detto Giovanni Serpelloni, Capo Dipartimento per le Politiche Antidroga - a cui contribuiremo fattivamente perché finalmente avremo la possibilità di organizzare e concretizzare anche nel nostro Paese risposte tempestive ad un problema emergente molto complesso. Per poter agire in maniera incisiva e razionale è necessario approfondire e dimensionare tale fenomeno sia dal punto di vista epidemiologico che neuro-scientifico perché non esistono cifre  certe e chiarezza su tale malattia che colpisce le persone vulnerabili. Inoltre, è necessario adottare standard e procedure scientifiche e sanitarie idonee a prevenire e curare adeguatamente i pazienti così come riportato anche sul manuale Gambling curato dal Dpa". Argomenti scommesse ludopatia Leggi i commenti I commenti dei lettori 
MADRID  - "Un giorno tornerò sicuramente all'Inter ma non l'anno prossimo". José Mourinho spegne definitivamente le voci di un suo possibile ritorno sulla panchina nerazzurra anche se, implicitamente, conferma che andrà via da Madrid, probabilmente al Chelsea. " Il cuore mi dice che prima o poi mi rivedrete a Milano. Ma mi dice anche che tornerò in Inghilterra... Dove vado? Sicuramente il mio prossimo club non sarà l'Inter''. GARA VINTA IN DIFESA - Il tecnico portoghese è soddisfatto della prova del Real contro il Galatasaray: " Abbiamo giocato bene in difesa svolgendo un buon lavoro collettivo molto buono. Questa era la cosa più importante visto che avevamo un avversario molto forte davanti con la contemporanea presenza di Sneijder, Drogba e Yilmaz. Il resto lo hanno fatto i miei ataccanti. Al Bernabeu sappiamo che le occasioni riusciamo a costruirle ed ero sicuro che i gol li avremmo fatti. Ad Istanbul comunque non è mai facile, dovremo stare attenti". SNEIJDER? HA BISOGNO DI TEMPO - Mourinho giustifica così, infine, la prova di Sneijder, apparso ancora in ombra. " Non è facile dopo aver giocato in squadre e in realtà importanti abituarsi a nuovi compagni e ad un nuovo ambiente. Bisogna dargli tempo. Resta un grande giocatore. Se oggi me lo regalaste lo accetterei volentieri..." Mourinho ha anche parlato delle possibilità di qualificazione della Juventus: "Non mi ha sorpreso la vittoria dei tedeschi, come non mi sorprenderei se la Juve vincesse la gara di ritorno. Sono due squadre che possono benissimo vincere la competizione". Argomenti champions league real madrid inter josè mourinho Leggi i commenti I commenti dei lettori 
MADRID - Il Real ipoteca le semifinali di Champions League travolgendo per 3-0 il Galatasaray nell'andata dei quarti. Giù tecnicamente più forte, la squadra di Mourinho si è dimostrata più esperta e concreta, spegnendo dopo appena 30' i sogni dell'ambizioso club turco. E il ritorno, tra una settimana a Istanbul, si presenta ora come una semplice formalità. UNO-DUE RONALDO-BENZEMA - Le merengues partono a testa bassa e, dopo aver preso le misure con Benzema, passano (9') col solito Ronaldo che scatta alla perfezione su un lancio di Ozil e scavalca Muslera con un morbido pallonetto di sinistro. Il Galatasaray replica con carattere andando vicino al pari con Drogba ma alla seconda vera occasione del Real incassa il raddoppio (29'): il 2-0 lo firma Benzema che raccoglie un cross dalla destra di Essien e batte Muslera con un preciso destro sul primo palo. HIGUAIN CALA IL TRIS - La squadra di Terim non demorde, chiama ancora in causa due volte Lopez con Eboué e Felipe Melo ma malgrado l'impegno non riesce a rientrare in partita. Sornione, il Real controlla e, dopo aver mandato una nuova avvisaglia a Muslera, chiude definitivamente i conti col subentrato Higuain che gira di testa nell'angolo una punizione dalla trequarti sinistra di Xabi Alonso. La beffa nella beffa per il Galatasaray arriva al 78': l'arbitro Oddvar Moen non vede un fallo da rigore di Sergio Ramos ai danni di Yilmaz e ammonisce per simulazione il bomber giallorosso che, diffidato, salterà così il ritorno. Il Real può già guardare avanti. Argomenti champions league real madrid galatasaray Leggi i commenti I commenti dei lettori 
ROMA - Spreca troppo il Borussia Dortmund, ed il Malaga resta in corsa. Nonostante l'assenza di reti, il quarto di finale di Champions League alla Rosaleda non ha lesinato emozioni. Migliore sensazione l'hanno data i tedeschi, capaci di esibire la solita manovra sciolta, molto incisiva nelle giocate in verticale: tutto bene tranne il momento finale, perchè un po' il portiere Willy, un po' una imprecisione al tiro degli attaccanti, hanno lasciato inviolata la porta degli spagnoli. La squadra di Pellegrini comunque non è rimasta a guardare, confermando quanto di buono fatto vedere nellle precedenti gare: squadra tatticamente compatta, capace di attendere gli avversari e aspettare il momento per colpire. Ai punti, come detto, avrebbe meritato qualcosa di più il Borussia. Nel primo tempo le migliori occasioni capitano sul piede del talento Mario Goetze. Nella prima circostanza, su abile gioco di sponda di Lewandowski, si invola solo verso il portiere Willy, che lo aspetta e neutralizzandone il destro a dire il vero non irresistibile. Il portiere si ripete poco dopo con una pronta uscita, vanificando un assist perfetto di Gundogan per il fantasista. Sul fronte opposto, reattivo Weidenfeller su colpo di testa ravvicinato di Baptista. Nella ripresa i tedeschi sfoderano un buon quarto d'ora, con due occasioni importanti. Lewandowski sbaglia un rigore in movimento allargando troppo il piattone destro, quindi Goetze si invola in area, ma il suo diagonale manca il bersaglio. Segnali che danno fiducia al Malaga, che prova il colpaccio: ancora Weidenfeller è molto attento su un gran tiro in mischia di Isco. Se ne riparlerà martedì prossimo a Dortmund, accesso in semifinale tutto da giocare. Argomenti champions league borussia dortmund malaga calcio Leggi i commenti I commenti dei lettori 
LATINA - Con la netta affermazione di Macerata a Latina 0-3 (19-25, 17-25, 23-25), in gara quattro dei quarti di finale della Linkem cup playoff di volley, si completa il tabellone delle sfide di semifinale. Tutto secondo pronostico con le prime quattro corazzate a contendersi il tricolore da mettere sulla maglia nella prossima stagione. I campioni d'Italia cominciano da Piacenza contro la Copra e l'altra gara è un classico della pallavolo degli ultimi anni: Cuneo-Trento. Anche nella serie di semifinale la squadra con la migliore classifica (in questo caso Trento e Macerata) parte con una vittoria di vantaggio e si gioca, quindi, al meglio delle tre vittorie, su un massimo di quattro partite. Nel confronto di stasera vince, senza dubbio, la squadra più forte apparsa in grande condizione dopo un avvio di playoff precoccupante. Il gruppo allenato da Alberto Giuliani continua a difendere lo scudetto conquistato l'anno scorso e si conferma un osso duro. In gara quattro a Latina sfodera la migliore prestazione della serie e annienta con la sua solidità gli avversari. I marchigiani possono sorridere ritrovano innanzitutto un muro letale (18 muri vincenti in tre set) e la bellezza di sette ace. Torna un buon Savani autore di 12 punti (tre muri) e puntuale in ogni fondamentale. Top scorer si conferma Ivan Zaytsev con 17 punti. Utile nell'economia della sfida la presenza costante di Parodi (9 punti). L'Andreoli Latina fa quello che può, non è al top della condizione e paga la differenza tecnica. I pontini chiudono, comunque, una stagione positiva durante la quale sfiorano la Cev cup, persa al tie break della seconda finale, e confermano di essere una realtà nel nuovo panorana del volley. Contro i marchigiani bene Troy (12 punti) e a tratti Noda Blanco (12 punti). Al centro si fa notare solo Gitto (8 punti), mentre per Verhees chiusura storta. Nel primo set Macerata è superiore agli avversari in ogni settore della rete. A fare la differenza soprattutto muro e attacco. Viceversa per i padroni di casa partita subito in salita e alcuni giocatori determinanti, come Rawerdink, con la testa e le gambe ancora negli spogliatoi. Nel finale di parziale qualche disattenzione biancorossa rende il punteggio meno netto di quanto visto in campo. La novità del secondo set in casa Andreoli si chiama Jarosz al posto di Troy. Il giocatore è reduce da un infortunio e cerca di dare il massimo. A metà del parziale coach Prandi decide di farlo accomodare di nuovo in panchina e rimanda in campo l'americano. La musica non cambia, la Lube spinge forte e alza muri decisivi. A dividere le squadre tanti punti e il finale è tutto per gli ospiti che sentono profumo di semifinale. Ci vuole il terzo parziale per assistere a un set equilibrato con Macerata che fatica e Latina con cifre positive. Al centro buone le giocate di Gitto, meno incisive quelle di Verhees. Coach Giuliani fa rifiatare Zaytsev e Travica e spedisce nella mischia l'opposto Starovic e il regista Monopoli. Parodi cresce a muro, ma la Lube fatica in fase offensiva. Il finale si gioca punto a punto e si vivono le prime vere emozioni del match. Si rivedono Travica e Zaytsev e la truppa biancoblù sale sulle spalle di Troy e Rawerdink. A dare una spallata all'Andreoli un muro di Savani. Semifinale gara due Mercoledì 10 aprile ore 20.30 Copra Elior Piacenza-Lube Macerata Giovedì 11 aprile ore 20.30 Bre Banca Cuneo-Itas Diatec Trentino Le partite verranno trasmesse in diretta da RaiSport 1. Argomenti volley latina volley macerata volley Leggi i commenti I commenti dei lettori 
VANCOUVER - Niente da fare per Simone Bolelli per i quarti di finale di Coppa Davis. L'azzurrro non parteciperà alla sfida con il Canada, in programma da venerdì a Vancouver, non avendo recuperato dall'infortunio al polso destro. Considerate le sue condizioni e i tempi ridottissimi, lo staff medico azzurro ha valutato come impossibile la piena guarigione del bolognese, comunque volato in Canada con la squadra, che tornerà in Italia venerdì per proseguire il trattamento di recupero. Il suo sostituto sarà Daniele Bracciali. Il bolognese era stato costretto al ritiro nel corso del secondo turno del Masters 1000 di Miami contro il bulgato Grigor Dimitrov. L'esito degli esami compiuti in Italia la scorsa settimana aveva confermato la prima diagnosi di trauma distorsivo con lussazione, ma escludendo fortunatamente un interessamento dei legamenti dell'articolazione. Argomenti tennis coppa davis simone bolelli daniele bracciali corrado barazzutti Leggi i commenti I commenti dei lettori 
