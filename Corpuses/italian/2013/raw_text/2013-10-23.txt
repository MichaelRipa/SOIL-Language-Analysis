Le donne di Genova? Francesco Baccini ci aveva fatto una canzone. Diceva che odiano stirare, leggono il giornale e san far l'amore. Qualcun altro  -  il critico Pietro Cheli  -  si è accorto mesi fa che sono in parecchie a scrivere romanzi. E scrivono d'amore. Anzi, che c'è una generazione di giovani scrittrici genovesi  che racconta sentimenti e aspirazioni. Ester Armanino, Barbara Fiorio, Claudia Priano, Sara Rattaro: dopo quell'articolo uscito su un magazine femminile, si sono incontrate, confrontate, hanno raccontato e riso insieme, come fanno le donne. "Un desiderio condiviso da tutte e quattro e che ci ha portate, poco tempo dopo, al tavolino di un piccolo bistrot genovese. Doveva essere un aperitivo, si è trasformato in cena e in amicizia. Sara, forse la più ardimentosa del gruppo, aveva già guardato oltre e ci aveva viste insieme davanti al pubblico della nostra città. E a vederla come lei, oltre a noi, si sono aggiunti Pietro Cheli, il Teatro Stabile di Genova e l'associazione Genova Cultura" racconta Barbara Fiorio (ultimo lavoro, Buona fortuna ). E quell'aperitivo tra "colleghe" diventa, domani pomeriggio, un incontro pubblico (foyer del Teatro della Corte , 17.30) dal titolo " Luogo di nascita Genova, professione scrittrice" . Con le quattro a raccontarsi, insieme a Pietro Cheli che ha scoperto la genovesitudine femminile come elemento comune di scrittura. Ma com'è che a Genova le donne scrivono tanto? E soprattutto, è vero ? Ester Armanino ( Storia naturale di una famiglia , in libreria) non sa rispondere, "ma penso che per me questa è una città donna, una città madre, fatta di vicoli e nascondigli dove potersi riparare e talvolta sentirsi accolti, più che di larghi viali adatti alle parate militari, con una Madonna praticamente ad ogni incrocio, e cioè una madre che tiene in braccio il suo bambino. Non so come questo pensiero possa legarsi alla scrittura, Genova offre davvero tanti spunti di riflessione e io non riesco a considerarla a prescindere da come è fatta (sono un architetto!), però sono sicura che c'entri qualcosa. Non so cosa, ma c'entra". Forse un indizio arriva dalla locandina dell'iniziativa, con quattro faccette in bianco e nero, ritratti delle autrici da piccole, giochino fin facile. Però, come sottolinea Claudia Priano,( Il cuore innanzitutto l'ultimo lavoro) " sono le foto di quattro bambine che amavano fin da piccole i libri e la scrittura. Sono foto assai diverse, ma tutte hanno anche qualcosa di comune. Una certa determinazione nello sguardo.  Credo nasceranno cose belle da queste quattro femmine che amano tanto la lettura e la scrittura. Sono felice di averle conosciute, sono donne speciali e gentili, intelligenti e forti". Ma Sara Rattaro (in libreria da qualche mese Non volare via) , quella che per prima ha organizzato l'aperitivo, non dimentica che a tirare i fili del loro incontro è stato un uomo, Cheli  -  genovese a sua volta  -  quando recensendo il suo precedente  romanzo ha parlato di quella crescita di scrittrici made in Genoa.  "È stato un lampo nella mia testa, esattamente come per le storie che racconto, che non mi ha lasciata stare finché non sono riuscita a realizzarla: organizzare un incontro a Genova con le scrittrici, definite da Pietro, DOC. Ho preso il telefono e le ho contattate una dopo l'altra spiegando oro quello che avevo in mente, parlare di scrittura, di donne e di Genova Il loro entusiasmo è stato esattamente quello che cercavo: sintonia, coesione e solidarietà. Poco dopo ho chiesto a Pietro, ispiratore di tutto questo, se avesse avuto voglia di presentarci e raccontarci in una sorta di talk show femminile e genovese." Donne che, a Genova fanno lo stesso mestiere e cercano di andare avanti, in gruppo e ognuna per sè? Sembra un film americano, più che una storia genovese. Ma la Fiorio, con la faccetta furba della foto, chiosa: "Mi son guardata in giro e ho scoperto un sottobosco di autrici attive e appassionate, ma pur sempre genovesi, e si sa che noi siamo gente che ama stare sottovento, evitiamo i riflettori e ci accontentiamo di fare il nostro, nel nostro caruggio. Forse, di fronte alla grande fecondità di Genova nel campo della musica, della poesia, del teatro e della comicità, ci siamo accaparrate d'istinto la scrittura, come se fosse uno degli spicchi colorati del Trivial Pursuit ancora da vincere". Ma dall'argomento amore se ne esce o no? Mah. Provare, anche se qui non ci sono solo donne, a vedere come va con Senza Amore, antologia di sedici racconti di altrettanti autori/autrici dell'Officina Letteraria coordinata da Emilia Marasco. Pensate che non si parli di sentimento? Sbagliato, solo che bisogna farlo senza nominarlo. Più è difficile più ci piace, a Genova. Argomenti genova scrittrici 
MADRID (Spagna) - Infestante e dannoso come la gramigna, Chiellini marca con un fallo da rigore e con un'espulsione la prima sconfitta in Champions della Juventus di Conte. Dubbi o meno che siano i due episodi che costringono alla resa la squadra, e che consentono al Galatasaray di sorpassare in classifica, la terna individua entrambi le violazioni, tutt'e due facilmente evitabili. Così si arrende una Juventus che, ad armi pari, se la gioca, sapendo reagire subito allo svantaggio immediato. Non solo: con un Real che interpreta la partita con una sufficienza irritante (mai visto Ancelotti così arrabbiato nella sua carriera di allenatore), ad armi pari - forse - persino il colpaccio sarebbe stato possibile. Il veleno nell'avvio - Il Real parte bene. Sornione, palleggia sotto ritmo, ma d'improvviso accelera. Trova filtro a destra dove lo scambio Di Maria-Arbeloa, consente all'argentino una proiezione orizzontale al centro chiusa con un secco taglio di sinistro per premiare lo scatto di Ronaldo tenuto in gioco da Barzagli. Cr7 evita l'uscita bassa di Buffon e infila la porta vuota. La Juventus però è ben organizzata, Pirlo fatica a trovare la cabina di regia e lo fa sempre di più per il sacrificio sulle sue tracce di Benzema. Ma Pogba almeno per mezz'ora è riferimento continuo. Chi fatica è Marchisio a interpretare il nuovo ruolo di ala destra. Con Marcelo ne nasce un'intesa fondata sulle amnesie. Come a dire: tu non chiudi su di me e io non lo faccio su di te. Così si spiega il tiraccio del nostro dopo pochi secondi che Casillas vola a mettere in angolo, così si spiega come la Juventus trovi facilmente il pareggio su proiezione di Caceres e cross che Pogba prova a trasformare in moneta pesante. Casillas d'istinto ribatte il colpo di testa del francesino, ma c'è Llorente a ribadire da due passi, anticipando Pepe. Il pari dopo 22 minuti sembra un risultato equo e solidale, il Real galleggia in modo stucchevole in mezzo e trova ben poca profondità, ma è merito di una Juventus molto raccolta e concentrata. Chi perde la tramontana, uscendo dal tema, è Chiellini, su punizione che Modric scodella in mezzo. Il pallone è alto, come una luna imprendibile, ma il livornese trattiene Ramos e lo porta a terra. Grafe chiude un occhio ma li tiene aperti il giudice di porta. Rigore: minuto 28, Ronaldo concede il bis. La Juve prova a reagire ma sta bene attenta a non concedere campo alle ripartenze. Cala però Pogba e proprio da una palla persa dal giovanissimo talento il Real ha la sola occasione in contropiede per allungare. Benzema serve Ronaldo ma il tiro dal limite è largo. Dura assai poco il secondo tempo. Tre minuti. Quando Ronaldo accelera e Chiellini allarga il braccio colpendolo al volto (il portoghese cade come fulminato come se colpito dal miglior Mohammed Alì), Grafe - un paio di anni fa premiato come miglior fischietto di Bundesliga - caccia il livornese e pone fine alle speranze. Fuori Llorente, dentro Bonucci, il 4-4-1 cancella la fase offensiva della squadra ospite. Ne esce una seconda parte bruttissima, mostra i problemi caratteriali della squadra più ricca d'Europa: giocatori in difetto di forma, si limitano a girar palla, non affondano mai, aspettano e fanno trascorrere il tempo. Benzema si divora la sola occasionissima, a porta vuota, su cross dal fondo di Di Maria (il migliore assieme a Cr7). Da segnalare pure dopo un'ora la rinuncia di Conte a Pirlo. Entra Asamoah, il regista esce contrariato e neanche troppo rincuorato dagli applausi convinti di tutto il Bernabeu (un segno di gradimento, probabilmente). Casillas si oppone a un diagonale timido di Giovinco, ultima carta giocata da Conte, ma pure il tecnico bianconero ha qualcosa da dover spiegare. Ogbonna schierato fuori ruolo, terzino sinistro, è un nonsense, persino umiliante per l'ottimo centrale ex torinista. Ma sì è persa una battaglia, non la guerra. La qualificazione si complica, probabilmente passerà da un successo sul Bosforo. REAL MADRID-JUVENTUS 2-1 (2-1) Real Madrid : Casillas - Arbeloa, Pepe, Ramos, Marcelo - Khedira Illaramendi (72' Isco) - Di Maria (79' Morata), Modric, Ronaldo - Benzema (66' Bale). All. Ancelotti Juventus : Buffon - Caceres, Barzagli, Chiellini, Ogbonna (68' Giovinco) - Vidal, Pirlo (59' Asamoah), Pogba - Marchisio - Tevez, Llorente (50' Bonucci). All. Conte Arbitro : Grafe (Ger) Reti : 4' Ronaldo, 22' Llorente, 28' Ronaldo (rigore). Note : Recupero 2' e 3'. Ammoniti: Chiellini, Caceres e Illaramendi, Modric e Ramos.  Angoli 5 a 4 per la Juventus. Argomenti champions league juventus fc real madrid Leggi i commenti I commenti dei lettori 
PIACENZA - Esordio vincente della Copra Piacenza nella Champions league di volley. Gli emiliani piegano in casa l'Ach Lubiana con il punteggio di 3-1 (25-18, 24-26, 25-14, 25-23). Una partita durante la quale i biancorossi soffrono più del previsto e con un folle secondo set allungano le fatiche. Di fronte un sestetto sloveno sempre pronto a rientrare in partita e che nel finale sfiora il tie break. Per la Copra, sconfitta nella prima giornata di campionato da una neo promossa (Città di Castello), ancora qualche problema tipico di inizio stagione. Le note positive arrivano dal centro: in caso di ricezione perfetta la regia di De Cecco può contare su Fei (17 punti, due ace e cinque muri il migliore i questo fondamentale) e Simon (13 punti) due terminali di prima qualità. La spinta di Zlatanov (16 punti, due ace) è continua, si vede a tratti Luca Vettori (16 punti, tre ace). Mentre determinante nei momenti cruciali la classe e l'esperienza di Samuele Papi (10 punti). Dal punto di vista dei fondamentali netta la differenza a muro con dodici block vincenti della Copra contro i tre di Lubiana. Nonostante il servizio piacentino ancora non sia quello della stagione scorsa, arrivano sette ace contro uno solo degli ospiti. Il migliore del sestetto ospite è Bregant autore di 13 punti. Momento di difficoltà per la Copra in avvio di set. La squadra sembra essere troppo distratta e confusa. La rinascita a metà del parziale con il coinvolgimento nel gioco dei centrali Simon e Fei e dalla spinta di Zlatanov. Aumentano le percentuali offensive e con la ricezione che funziona meglio il finale è tutto di marca piacentina. Situazione di controllo pure nel secondo parziale. Gli avversari di Lubiana sembrano abbastanza modesti e per i padroni di casa si tratta solo di controllare. Nel finale Piacenza va in affanno perché non riesce ad alimentare il gioco al centro e in prossimità del traguardo si spegne la luce. L'Ach rimonta quattro punti di fila e passa addirittura avanti nel punteggio grazie a un attacco che vola al 57 per cento di realizzazione. La battuta biancorossa non funziona e non bastano le prodezze di Zlatanov, Fei e Simon (i due centrali addirittura al cento per cento in attacco) per evitare agli sloveni di completare l'incredibile rimonta. Il punteggio torna in parità. Piacenza parte restando punto a punto con gli sloveni, poi prova a scrollarsi l'Ach da dosso. Sotto rete c'è un certo nervosismo, al sestetto emiliano alcune cose riescono male. Per cercare l'allungo si rivedono Luca Vettori, finora andato a corrente alterna, e il solito Zlatanov. Ma la prima fuga è firmata dal "giovanotto" Samuele Papi che scardina il muro sloveno. A dare il cosiddetto colpo di grazia un paio di attacchi un block vincente di "fox" Fei. Poi il parziale diventa un monologo della Copra che mette la freccia. Chiude Vettori con un ace. Il muro di Piacenza spiana la strada nel quarto parziale. Però la poca precisione al servizio di Piacenza rimane il punto debole del parziale. Al secondo time out tecnico la Copra spreca tutto il vantaggio accumulato nela prima parte del parziale. Giocare punto a punto tiene alto il morale di Lubiana e non facilita il compito della favorita formazione di casa. Nel finale serve ancora la firma di Papi per portare a casa i tre punti. A chiudere la prima settimana europea giovedì alle 20.30 al PalaTrento tocca alla Trentino Diatec contro i tedeschi del Berlino Recycling guidati sotto rete dalle schiacciate dell'ex giocatore di Verona Robert Kromm. La squadra allenata da Roberto Serniotti è alla sesta partecipazione continentale e annovera nel palmares tre successi nel recente passato. "Ci attende una sfida difficilissima e non sono parole di circostanza  -  spiega il tecnico piemontese - Berlino è una squadra di grande valore su cui noi dovremo fare la corsa per cercare la qualificazione ai playoff e non possiamo sbagliare il match in casa. Siamo, però, anche stanchi perché nella scorsa settimana abbiamo giocato cinque partite in sei giorni al Mondiale per club e quindi dovremo fare i conti pure con questo coefficiente di difficoltà. Spero che il pubblico ci possa aiutare ma la parte più difficile la dovremo fare noi: dovremo giocare una grande partita sotto tutti i punti di vista se vorremo vincere". COPRA ELIOR PIACENZA - ACH VOLLEY LJUBLJANA 3-1 (25-18, 24-26, 25-14, 25-23) COPRA ELIOR PIACENZA : Marra (L), Partenio, Papi 10, Fei 17, Kaliberda, Simon  Aties 13, Zlatanov 16, Tencati 1, Vettori 16, De Cecco 1. Non entrati Le Roux,  Husaj. All. Monti. ACH VOLLEY LJUBLJANA : Flajs 12, Pokersnik 10, Klobucar 1,  Plesko, Cuk 5, Bregant 13, Ropret 2, Fabjan (L), Rasic 6, Brulec, Vidic 7. Non  entrati Koncilja. All. Slabe. ARBITRI : Godoy Alonso Rafael - Groenewegen Peter. NOTE - durata set: 25', 28', 24', 29'; tot: 0'. Copra Elior PIACENZA: Battute  errate 13, Ace 7. ACH Volley LJUBLJANA: Battute errate 18, Ace 1. Argomenti volley volley champions league piacenza volley Leggi i commenti I commenti dei lettori 
Chissà se adesso si saranno convinti tutti, ma proprio tutti, che la sudditanza psicologica esiste e può condizionare, anzi condiziona, una partita. Il discorso è stato spesso applicato alle nostre grandi squadre che spesso hanno beneficiato di un occhio di riguardo da parte degli arbitri. Nessun complotto, nessuna congiura, solo quel meccanismo - antipatico - che scatta quando c'è di mezzo un potente. Ed evidentemente  il Real Madrid, rispetto alla Juve, non è solo in grado di spendere cento milioni di euro per un solo giocatore, ma è anche più "potente". Già, perché dopo aver subìto un calcio di rigore che probabilmente in Italia non sarebbe mai stato fischiato, ma forse questo è un problema italiano, la partita si è ancora di più messa male per i bianconeri a causa di un'espulsione di Chiellini esageratamente severa. Chissà cosa ha visto l'arbitro, o cosa ha pensato, quando il difensore juventino è andato verso Cristiano Ronaldo, sicuramente tagliandogli la strada, facendo fallo, ma non così duro da meritare un provvedimento di quel genere. Nessun fallo grave, almeno questo è il punto di vista personale, neppure da ammonizione. Non c'è dubbio che su quel fallo, e con la Juve in dieci, la partita sia cambiata completamente. Al punto da costringere Conte anche a rivedere la squadra, arrivando alla sostituzione, discutibile, di Pirlo. Un peccato questo arbitraggio per la Juve, che pure aveva provato a mettere in difficoltà i Real, malgrado il gol dopo pochissimi minuti di Cristiano Ronaldo, pronto a raccogliere e sfruttare un delizioso invito per battere Buffon. Insomma si mette male adesso per la Juve, che si trova a due soli punti in tre partite e con la necessità di fare risultato, di prendersi la rivincita, proprio con il Real Madrid. Ma almeno stavolta sarà necessario avere un arbitro all'altezza e soprattutto capace di non farsi condizionare. Brutta storia quella della sudditanza, di cui ha fatto le spese la Juventus. Detta così può sembrare un'enormità ma è esattamente quello che è successo. Argomenti champions league juventus fc real madrid 
None Leggi i commenti I commenti dei lettori 
Qualcosa si muove: il passaggio da codice rosso a codice arancio (mercoledi alle 18), significa che gli organizzatori considerano possibile la partenza della prima tappa nelle prossime 36 ore: cioè entro le ore 6 di venerdi 25. Due scenari possibili. Decisione finale attesa per giovedi Eppur si muove, la Mini Transat, la regata desaparecida, bloccata in casa dal susseguirsi di depressioni nel tratto atlantico dove deve passare la prima tappa da Douarnenez a Lanzarote (Canarie), che prevede Golfo di Biscaglia e Capo Finisterre, due dei più temuti spauracchi di tutti i navigatori. La novità è il passaggio da codice rosso (nessuna partenza imminente), a codice arancio (partenza possibile entro 36 ore): una decisione assunta da Denis Hugues, il Race Director. L’adozione del “codice” era stata presa per favorire l’informazione tra i concorrenti, molti dei quali hanno lasciato Douarnenez e sono tornati alle rispettive città e paesi. Questo cambio di codice li richiama al porto bretone con la concreta possibilità di prendere il mare, secondo la regola delle 36 ore la scadenza è venerdi alle ore 6. Ma quanto è realistica questa eventualità? La situazione meteo in nord atlantico e Biscaglia resta infatti molto complessa. La vasta depressione con violenti temporali che è rimasta sulla zona per giorni, sembra destinata a lasciare il posto a correnti nord-occidentali anch’esse abbastanza forti, a partire da lunedi prossimo. Due i possibili scenari per venire fuori dalla situazione. Primo scenario: partenza venerdi e stopover a Gijon, sfruttando la finestra meteo di 48 ore e guadagnare strada verso sud. In questo caso la prima tappa della Mini Transat sarebbe divisa in due sezioni, una prima Douarnenez-Gijpn, e una seconda da Gijon s Lanzarote con start martedi 29. Se questo scenario dovesse prevalere, giovedi 24 il codice potrebbe passare a verde (partenza entro 24 ore). Secondo scenario: la finestra meteo di sicurezza si allarga abbastanza da dare tempo ai concorrenti di superare il passaggio critico del golfo di Biscaglia, in questo caso la partenza sarebbe lunedi e andrebbe avanti regolarmente fino alle Canarie. Questa soluzione sarebbe ovviamente gradita ai concorrenti e agli organizzatori, in primo luogo per ragioni logistiche e organizzative. Ma occorre una conferma nella attenta lettura delle carte meteo, per avere la certezza che il periodo “buono” di mare e vento sia sufficiente. Se sarà scelta questa opzione, giovedi il codice tornerà rosso, e l’arancio di oggi si sarebbe rivelata solo una falsa speranza… Leggi i commenti I commenti dei lettori 
None Leggi i commenti I commenti dei lettori 
MILANO - Maschi e femmine sono diversi anche quando camminano. Proprio così. Molte ricerche hanno osservato che l'uomo per natura ha il passo più veloce della donna, ma quando passeggia al fianco della donna che ama rallenta: decelera del 7% circa. Forse per godersi al massimo il piacere del camminare insieme, più prosaicamente per mettersi a ritmo. A scoprire questo insolito risvolto delle uscite di coppia sono Cara Wall-Scheffler e colleghi della Seattle Pacific University (Usa). Il loro studio è stato pubblicato su 'Plos One'. L'esperimento dell'ateneo americano dimostra che, camminando, l'uomo cambia passo soltanto quando accanto a lui c'è la donna del cuore. Se invece sta passeggiando con un'amica o con un amico maschio, allora mantiene la velocità di crociera che gli è più congeniale. Ogni persona - spiegano i ricercatori - quando cammina è come se si "settasse" sulla velocità che le permette di ridurre al minimo il dispendio energetico. Il ritmo ideale del passo varia in base a caratteristiche fisiche individuali come per esempio la struttura della gamba (massa e lunghezza), ma in generale l'uomo cammina più velocemente della donna. Finora, però, non era chiaro quello che succede quando maschi e femmine passeggiano insieme. Per procedere all'unisono, infatti, un membro della coppia dovrebbe scendere a un compromesso energetico e adattare il passo a quello dell'altro. Gli studiosi hanno quindi analizzato cosa avviene quando un uomo cammina da solo, in compagnia di una persona importante per lui (tenendola per mano oppure no), e con amici dello stesso sesso o del sesso opposto. Risultato: il maschio accetta di rallentare solo al fianco della donna che ama. Secondo gli autori, la scoperta potrebbe aiutare a far luce sulle strategie di mobilità di gruppi di persone, ma anche a interpretare impronte fossili e il modo di procedere nelle comunità di cacciatori-raccoglitori. Argomenti psicologia amore 

Antonio Conte, questa Juventus non meritava di perdere, è d'accordo? "Assolutamente sì" Nonostante il cambio di modulo poi... "Ma,  in realtà io ho sempre detto che il 4-3-3 questa squadra lo può  interpretare a occhi chiusi. Ce l'ha addosso. E' un sistema che conosce  benissimo". Perché Ogbonna esterno? "Ma perché Caceres così aveva maggiore possibilità di sganciarsi, coperto com'era da un difensore "bloccato", tutto qui". Si poteva fare qualcosa di più? "L'interpretazione  della partita è stata attenta ed era stata studiata bene. Perché se ti  metti a pressare forsennatamente questo Real nella sua metà campo ti  esponi al contropiede di calciatori velocissimi, apri loro le porte. Non  sono così pazzo". Episodi negativi hanno segnato la gara: si sente penalizzato? "Senza  dubbio il risultato è stato condizionato da episodi molto molto dubbi,  mi hanno anche riferito di un rigore a favore di Vidal non visto.  Comunque accetto il verdetto, tutti possono sbagliare. Non cambio una  decisione negativa in una prestazione positiva con il contrario". Il cammino in Champions si fa difficile? "Le  difficoltà non le nascondo. Ma io sono contento di aver dimostrato che  possiamo stare su certi palcoscenici, contro squadre costruite per  vincere la coppa, non sfiguriamo affatto, anzi". Chiellini è stato espulso, ma non per la gomitata... "Mi  viene da ridere: perché se quella di Ronaldo era una chiara occasione  da gol... Ma accettiamo comunque quello che ha detto il campo. Ripeto:  la squadra mi ha dato risposte importanti, abbiamo capito che se  vogliamo possiamo continuare a fare ciò che abbiamo fatto nelle ultime  due stagioni. Dipende da noi". TEVEZ: ''ARBITRO? PENSIAMO A NOSTRI ERRORI'' - Carlos Tevez commenta così il ko della Juve a Madrid: "Siamo arrabbiati per il risultato alla fine di una buona partita, con un secondo tempo molto difficile a causa dell'uomo in meno. L'arbitro? Dobbiamo pensare a noi stessi. Abbiamo fatto degli errori che andavano evitati. Ora dobbiamo pensare al campionato e giocare sempre come abbiamo fatto oggi nel primo tempo". ANCELOTTI: ''CONTROLLATO GARA'' - Con la Juventus in 10 per l'espulsione di Chiellini "abbiamo abbassato il ritmo, controllato e perso qualche pallone di troppo, alcuni facili", spiega Carlo Ancelotti, tecnico del Real. "La Juve poteva ripartire, ma noi non avevamo bisogno di spingere. Dal punto di vista del gioco possiamo fare meglio, perché questa squadra ha tanta qualità. Far giocare Ronaldo da prima punta? Non sono così matto da cambiare posizione ad un giocatore che segna 50-60 reti a stagione". Argomenti champions league juventus fc antonio conte Leggi i commenti I commenti dei lettori 
