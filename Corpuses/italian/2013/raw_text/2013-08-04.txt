VERONA - Il sindaco di Verona Flavio Tosi e vice segretario federale della Lega Nord, chiede scusa al ministro all'Integrazione e per le politiche giovanili Cecile Kyenge per le offese che le erano state rivolte da alcuni esponenti leghisti e che avevano indotto lo stesso ministro a declinare l'invito alla festa del Carroccio. Kyenge, infatti, aveva chiesto un deciso intervento del segretario Roberto Maroni affinché mettesse fine agli attacchi, ma l'intervento non c'è stato. "Le porgo le mie scuse - ha detto Tosi durante il suo intervento all'Africa Summer School  - se qualcuno della mia parte politica  l'ha offesa e se qualcuno non le ha fatte, fermo restando che in  democrazia si possono avere idee diverse, ma il rispetto come ministro e  soprattutto come persona e come donna è una cosa dovuta". Tosi ha anche espresso al ministro "la solidarietà della città di Verona  e la mia personale per gli insulti che le sono stati rivolti". Il ministro Kyenge ha "ringraziato il sindaco per le sue parole". Poi Tosi ha cercato di spiegare le ragioni di quanto accaduto: "Tra il segretario Roberto Maroni e il ministro Cecile Kyenge non c'è stata una polemica aspra. C'è stato qualcuno che nella Lega Nord, in maniera stupida, ha sbagliato insultando il ministro. E la Lega ha preso provvedimenti. Qualcuno si è anche scusato in maniera corretta e vera. Però - ha aggiunto il sindaco - Maroni, il sottoscritto e il presidente della Regione Veneto, Luca Zaia, hanno avuto un approccio molto concreto e pragmatico" con il ministro. Il sindaco ha infine evidenziato che il confronto "va fatto sui contenuti", così, ha concluso "si evitano polemiche inutili che tanto non servono a nulla né agli italiani, né agli stranieri, né al Paese". Argomenti razzismo cecile kyenge roberto maroni flavio tosi Leggi i commenti I commenti dei lettori 
MILANO  - In attesa di chiudere per Wallace del Chelsea, l'Inter mette momentaneamente da parte Wellington del San Paolo per virare con decisione su Saphir Taider, centrocampista franco-algerino del Bologna. La prossima settimana l'agente del calciatore George Atangana ha in programma due incontri, prima con il club felsineo poi il procuratore vedrà i dirigenti nerazzurri, che hanno pronta un'offerta di circa 7 milioni per la metà più i prestiti di Mbaye e Duncan. Il Bologna per Taider chiede 10 milioni e preferirebbe avere la metà di Duncan, l'Inter lo vuole cedere solo con la formula del prestito. Nell'affare potrebbe rientrare Krhin. Si continua a trattare nonostante le parole del tecnico del Bologna Pioli. Che al termine dell'amichevole con il Carpi ha sottolineato: "Posso solo ripetere quello che anche la società ha detto nei giorni scorsi, ovvero che nessuno mi ha mai detto di voler cedere Taider. Ora basta con questo argomento perché da qui all'inizio del campionato conto di lavorare con questi giocatori senza dover cambiare nulla". Per l'attacco non cade la pista che porta a Pablo Daniel Osvaldo. L'attaccante ritenuto cedibile dalla Roma piace sia a Massimo Moratti che al tecnico Walter Mazzarri. In questo momento l'Inter non ha i mezzi economici per chiudere l'affare. Argomenti serie a inter calciomercato saphir taider pablo daniel osvaldo Leggi i commenti I commenti dei lettori 
ATENE -  Finisce 0-0 la seconda amichevole estiva internazionale della Lazio. Ad Atene, contro il Panathinaikos, Petkovic sceglie il 4-2-3-1 riproponendo la coppia Biglia-Ledesma davanti una difesa composta da Konko, Biava, Dias e Radu. Floccari il terminale offensivo, supportato dal trio Candreva, Ederson e Lulic. Nella prima frazione la Lazio soffre il predominio territoriale greco, figlio di una migliore tenuta atletica e di un 4-3-3 che ha messo non poco in difficoltà il tandem argentino a protezione della difesa. In inferiorità numerica, nella prima frazione Biglia e Ledesma spesso si sono pestati i piedi non trovando le giuste posizioni in campo e di questo ne ha risentito la manovra biancoceleste, troppo statica e poco incisiva. La squadra di Petkovic ha provato a sfruttare le fasce con Candreva e Lulic ed è proprio sui piedi del bosniaco l'occasione migliore al 37' con un tiro a colpo sicuro di destro, fermato d'istinto dall'estremo difensore ellenico Kapino. Poco più tardi, a un solo minuto dall'intervallo, pericoloso invece il Panathinaikos con un gran tiro di Karelis sul quale si esalta Marchetti. ENTRA HERNANES E SI ACCENDE LA LAZIO -  Nel secondo tempo il tecnico di Sarajevo manda in campo Hernanes per Candreva e il brasiliano va a piazzarsi trequartista, con Ederson che allarga di qualche metro il suo raggio d'azione. Con l'ingresso del Profeta in campo cambia il volto della Lazio, più intraprendente e più pericolosa in zona gol. Anche Ledesma e Biglia si trovano meglio (fino alla sostituzione del primo con Gonzalez al 55'), con l'ex Anderlecht molto più propositivo e mobile rispetto al primo tempo. La partita viene sospesa per cinque minuti (dal 61' al 66') per lanci di oggetti da parte della tifoseria greca nei confronti di Marchetti, uscito poco dopo per fare posto a Bizzarri. Per placare gli animi sono serviti gli interventi dello speaker dello stadio e del capitano dei greci Zeka. La partita viene giocata a viso aperto da entrambe le squadre, ma adesso è la Lazio a tenere in mano il pallino del gioco con il Panathinaikos che invece cerca di sfruttare le ripartenze. Dias (tre volte sugli sviluppi dei calci piazzati), Hernanes e Floccari provano a impensierire l'estremo difensore greco ma i loro tentativi sono imprecisi. All'82' rialza la testa il club greco che va molto vicino a sbloccare il risultato con un tiro-cross di Dinas che termina sulla traversa a Bizzarri battuto. Nel finale Petkovic prova anche il 4-4-2 con l'inserimento di Rozzi al posto di Ederson, ma la partita si chiude comunque a reti bianche. FLOCCARI: "TEST BUONO PER PREPARARCI ALLA SUPERCOPPA" -  Al termine della gara Sergio Floccari ha commentato il pareggio: "Giocavamo contro una squadra che ci ha messo in difficoltà, con giocatori brevilinei sia davanti che in mezzo al campo. Proprio per questa loro caratteristica fisica hanno già una buona condizione. La nostra tenuta atletica invece non è ancora ottimale e ci stava soffrire un po'. Quella di oggi è stata una partita vera, anche il clima dello stadio abbastanza caldo ci ha aiutato nel proseguire la nostra crescita e prepararci pure dal punto di vista mentale. Questi sono test che ci servono per arrivare al top alla partita del 18 contro la Juventus". Leggi i commenti I commenti dei lettori 
JESOLO  - Jesolo è in subbuglio per Alessandro Del Piero, arrivato sul litorale veneto per il ritiro precampionato con il suo Sydney. L'ex capitano dei bianconero, oggi uomo di punta degli Sky Blues, è rimasto per un'ora a firmare autografi dopo l'allenamento, travolto dal calore dei tifosi, juventini e non: "Fa parte del compito di un professionista e di un calciatore  -  ammette 'Pinturicchio'  -  c'erano 1.500 persone, giunte qui anche da lontano. Dedicare a loro parte del mio tempo mi sembra molto opportuno, per me è importante poter 'darè ed anche poter vivere questi momenti. È fantastico allenarmi in Italia e stare qui in un posto che conosco bene e che ha fatto tanto per ospitare me e il Sydney quest'estate. È molto bello essere circondati ancora da tanto affetto. Anche per miei compagni, questa di Jesolo è una bella esperienza, addirittura unica per alcuni: siamo tutti felici". "IL KO COL GALAXY? PUO' SUCCEDERE"  - Parlare con Alex Del Piero vuol dire, giocoforza, parlare di Juventus, squadra cui ha legato la quasi totalità della sua carriera: "Ho dato tutto per la Juventus: diciannove anni non si scordano facilmente e li ricordo con piacere  -  dice il n.10 del Sydney  -  il mio pensiero va spesso al mondo bianconero. La sconfitta col Galaxy? Non è facile, per la Juve, in questo periodo, affrontare la fatica per gli allenamenti pre-stagione, i lunghi viaggi e avversari più motivati, che giocano peraltro in casa: un passo falso ci può stare, non è il caso di drammatizzare". "JUVE FAVORITA, MILAN UNA CERTEZZA"  - "La Juventus è una squadra più che avviata, in difesa e a centrocampo ci sono sempre giocatori di grande livello  -  sottolinea Del Piero  -  in attacco sono arrivati due grossi nomi, vedremo come si inseriranno nei meccanismi oliati. Il campionato? La Juventus parte favorita, sia perché ha vinto la scorsa stagione che per aver cambiato poco. Il Milan rimane una certezza. Poi vedo sempre più competitive Fiorentina, Napoli e Roma. Ripeto, però, per me la Juventus è la grande favorita". "IL FUTURO LO DECIDERO' DOPO NATALE"  - Per quanto riguarda il Sydney, Del Piero ha grandi aspettative per la stagione che sta per venire: "Abbiamo davanti a noi una stagione importante  -  è il pensiero del fantasista veneto  -  lo scorso anno non è andata bene. Adesso speriamo di migliorare e di crescere molto, anche grazie a questa permanenza in Italia, per lottare per i primissimi posti. Il mio futuro? Può essere che questo sia l'ultimo anno da atleta come, invece, potrei anche continuare a giocare. Questa è una decisione importante che prenderò dopo Natale, anche in base alle sensazioni dei primi mesi della stagione. Il Padova? Ho bei ricordi. Era una squadra molto forte, con Di Livio, Albertini e Benarrivo. Tornare lì sarà, per me, una bella parentesi e, spero, anche una bella partita". Leggi i commenti I commenti dei lettori 
Il Colosseo liberato da auto e smog 'sbancà sulle homepage dei quotidiani online stranieri. E mentre la notizia della pedonalizzazione dei Fori imperiali nel suo day after sta facendo il giro del mondo, a Roma è scoppiata la polemica sulla partecipazione dell'ex sindaco Gianni Alemanno alla protesta anti-discarica che ieri sera ha fatto irruzione alla 'Notte bianca dei Fori'. Una protesta, quella sui rifiuti, che ha fatto da sottofondo, con urla e fischi, al taglio del nastro a cui partecipava tra gli altri il presidente della Camera Laura Boldrini. Dopo che ieri notte il sindaco di Roma Ignazio Marino aveva commentato a caldo l'accaduto, ricordando al precedente inquilino del Campidoglio la sua "storia culturale che risale al fascismo", Alemanno stamane si sfoga su Facebook: "Marino si ricordi che è il sindaco e non il dittatore di Roma. Non si deve permettere di reagire alle proteste con gli insulti. E poi dovrebbe solo ringraziarmi: come ben sanno i dirigenti di polizia io mi sono adoperato per non far degenerare le proteste anti discarica". Solidarietà al primo cittadino arriva dal presidente della Regione Lazio Zingaretti - che parla di "indecente gazzarra" e di "gruppuscolo di facinorosi" che non riusciranno a fermare la "rinascita di Roma e del Lazio ormai iniziata" - mentre il centrosinistra e soprattutto il Partito democratico puntano il dito contro Alemanno: lo definiscono un "sabotatore", un "Masaniello di turno", un "capopolo, prigioniero del suo fallimento". "Non si era mai visto un ex sindaco sabotare le iniziative di un sindaco in carica fino al punto di fomentare la rabbia e le proteste" commenta il segretario del Pd Lazio Enrico Gasbarra, aggiungendo che Alemanno ha "strumentalizzato la protesta anti-discarica per rovinare la festa di decine di migliaia di cittadini romani". E la replica del centrodestra non si fa attendere, scatenando un botta e risposta a distanza tra le due parti. "Marino è in stato confusionale, forse colpa del caldo o della stanchezza" risponde il senatore del Pdl Andrea Augello, presente anche lui ieri alla protesta anti-discarica, mentre la sua collega deputata Barbara Saltamartini bolla il chirurgo dem come "migliore interprete dell'arroganza di una certa sinistra". Ma oggi è anche il tempo di fare un bilancio della 'Notte dei Fori'. Una 'Notte bianca in miniaturà con tanto di acrobati, musica e piece teatrali sotto le stelle con cui si è dato il via simbolicamente alla pedonalizzazione del tratto che va da Largo Corrado Ricci al Colosseo. E a parlare in modo positivo di quello che Marino ha definito l'"inizio di un sogno" soprattutto la stampa estera: la notizia della pedonalizzazione, con tanto di foto, è rimbalzata su molti siti esteri - dall'anglosassone Bbc che nella sezione Europe titola 'Roma vieta le auto attorno al Colosseò al quotidiano Le Monde con 'Roma festeggia la fine della circolazione stradale intorno al Colosseo', dalla tv statunitense Abc che parla di "decisione ambientalista" a Fox News, dall'agenzia Reuters che pubblica l'articolo 'Auto vietate sulle strade verso il Colosseo dal sindaco ciclista di Romà ai colleghi francesi dell'Afp che invece puntano su 'Roma ferma le auto per proteggere il Colosseo'. Argomenti pedonalizzazione fori imperiali stampa estera gianni alemanno ignazio marino 
«Accettiamo le zanzare, ma i topi no. Vorrei scrivere in Comune, ma non so a chi». La signora milanese sfida il caldo per portare fuori il cane in piazzale Lavater, dove nelle aiuole attraversate dalla pista ciclabile i topi sfrecciano alla velocità di uno skateboard. *** Gran caffè Roma di via della Tribuna di Tor de’ Specchi. Il nonno olandese ha con sé due nipotine e un bassotto. Non sa che questo è il bar di «Febbre da cavallo». Nulla sembra rimasto del film, fino a quando una delle ragazzine chiede il wifi. Il cameriere le porta un foglio con la password scritta a mano: erpomata. *** Lui suona la chitarra sotto un’aria stralunata, lei, magrissima e silenziosa, lo segue. Al collo una radiolina sempre accesa. Si incontrano al Castello o in Duomo, al passante che non gli allunga una moneta lui digrigna i denti: «Li dai agli zingari e a me niente. Dovrei spararti nel metrò». Lei si allontana e nasconde il suo bel viso nella radio. *** Aldo ha 78 anni e ogni domenica cerca refrigerio sulla sponda del Tevere, sotto il ponte Cavour. Da ragazzo qui faceva il bagno. Era amico di Mister Ok, Rick De Sonay, il belga col cilindro che nel ‘46 si tuffò per festeggiare il suo compleanno: «Gli portavo la colazione in casa, una casa sempre al buio ma piena di libri. Era la mia star del cinema». 
