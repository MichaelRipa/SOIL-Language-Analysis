"Siamo venuti meno nella partita più importante e sentita della stagione, mi sento questa sconfitta nella pelle, chiedo scusa a tutti i tifosi e mi assumo la responsabilità di questo ko". Così il tecnico della Sampdoria, Delio Rossi, dopo il 3-0 con cui il Genoa ha travolto la sua squadra nel derby. "Mi auguro che sia solo una partita interpretata male. Loro sono stati bravi, ci aspettavamo questo tipo di partita da parte del Genoa che ha vinto meritatamente, noi siamo venuti meno su tutti i fronti e abbiamo perso tutti i duelli individuali". Rossi non cerca alibi e sottolinea tutti gli errori della sua squadra. "Abbiamo giocato male anche dal punto di vista tecnico ed è strano perché non saremo scintillanti ma abbiamo qualità, io alleno questi giocatori e so che hanno qualità ma oggi non l'abbiamo dimostrato", aggiunge Rossi che sulle poche occasioni da gol create prova a spiegare: "Spesso siamo troppo lunghi, non teniamo le distanze soprattutto verso gli attaccanti e così è dura". Un accenno anche alla spia genoana intercettata a Bogliasco. "Sicuramente l'hanno mandato, non è che il ragazzo si è presentato da solo, mi ha fatto anche pena perché quando l'hanno preso ha detto che stava lavorando. Mi dispiace per il ragazzo ma con la partita e la nostra sconfitta non c'entra nulla" ha concluso Rossi. Argomenti sampdoria genoa derby 
Esordienti sì, ma feroci, così feroci da punire una Samp disorientata, disorganizzata e visibilmente stanca. Questo derby, il 107/o - che verrà ricordato anche come il derby delle spie - è stato in verità una partita mediocre. Un Genoa più ordinato e compatto, con una difesa ben organizzata ed esordienti molto ben motivati che puniscono una Samp sterile in attacco, in difficoltà sulle fasce e con una difesa che sembra un colabrodo. Vero è che il campo, disastrato da un mezzo nubifragio e drenato in extremis, non ha aiutato i giocatori, ma alla lunga - e data la partita - il fattore terreno per la Samp sarebbe solo un alibi. I blucerchiati soffrono fin dai primi minuti la pressione del Genoa. Gabbiadini viene costantemente ingabbiato dalla difesa rossoblu, Eder ci prova, ma è impreciso al tiro e anche se fa saltare sulla sedia fin dai primi minuti la tifoseria blucerchiata non riesce mai a incidere.  Il Genoa preme e il gol arriva al 9' pt. Cross dalla destra di Biondini di precisione per Antonini che si gira e, con un diagonale rasoterra, beffa Da Costa. Il gol carica i rossoblù che schiacciano nella propria area i blucerchiati. La Samp ci prova, ma sembra incapace di reagire e non supera, se non raramente e in modo assolutamente sterile, la trequarti campo. Al 34' pt brividi per il grifone, quando Calaiò rischia l'autogol sul corner di Eder, ma è bravo Perin a neutralizzare. Nel secondo tempo nulla cambia. Rossi sostituisce Bjarnason, che probabilmente è ancora sotto jet-lag, per Soriano ma non ne guadagna granché. I blucerchiati non riescono a riprendere le fila della partita, si allungano e si scompongono e il Genoa ne approfitta subito: al 5' st Gilardino apre per Vrsaliko che entra in area mette in mezzo, Calaiò insacca sul primo palo. LE FOTO 1 - 2 - 3 Neanche il raddoppio sveglia la Sampdoria che fatica a compattarsi, è senza gambe, senza punte e soprattutto senza testa. E così, al 21' st, terza legnata: una spettacolare punizione di Lodi sul palo del portiere batte per la terza volta consecutiva Da Costa. Rossi tenta la carta Pozzi al 31' st, ma nulla cambia nel reparto, grazie anche all'attenta difesa rossoblù. Il Genoa continua a spingere, la Samp a non capire dove si trova e cosa sta succedendo. La partita prosegue tra reciproche scorrettezze e pochi acuti, con il Genoa che si rende ancora pericoloso e la Samp che al 43' st ci prova con Sansone, ma trova Perin contento di potersi finalmente impegnare in una parata. Il resto scorre via ed è il nulla. Rossi dovrà ricalibrare la squadra e Liverani, alla sua terza partita in Serie A, invece festeggia a dovere il suo primo perfettissimo derby, dopo avere scorazzato sotto la curva al gol di Lodi. Un'ora dopo la fine della gara i tifosi blucerchiati hanno ottenuto un incontro con i giocatori: una loro rappresentanza negli spogliatoi ha parlato con Palombo, Gastaldello, Pozzi e Fiorillo, chiedendo spiegazioni sulla sconcertante prestazione della squadra, soprattutto sullo scarso carattere dimostrato dal gruppo. Toni, a quanto pare, molto civili con la richiesta di un pronto riscatto. Argomenti samp-genoa sampdoria genoa rossi lodi antonini calaiò fabio liverani 
E' andato tutto storto, è stata una partita nata male e finita peggio, sapevamo che in questo campionato ci sarebbe stato da soffrire, ma perdere 3-0 il derby è una brutta mazzata, adesso bisogna compattare ancor di più il gruppo, abbiamo tanti giovani, bisogna crescere e lo faremo lavorando a testa bassa". Così il capitano della Sampdoria, Daniele Gastaldello a fine partita. "Avevamo preparato bene la partita, ma loro si sono chiusi molto bene, hanno fatto gol al primo tiro in porta e si sono chiusi tutti dietro, noi abbiamo cercato troppo di sfondare centralmente senza cercare le fasce - continua Gastaldello - Abbiamo interpretata male la gara anche dal punto di vista caratteriale, perché non siamo riusciti a reagire, dobbiamo crescere anche in questo". Argomenti gastaldello sampdoria derby 
SAN FRANCISCO  - Oracle non ha nessuna intenzione di rassegnarsi a cedere la Coppa America, nonostante penalizzazioni e valore degli avversari. Il defender statuitense, che sabato si era aggiudicato l'ottava regata, nelle acque di San Francisco ha concesso il bis nella successiva, battendo abbastanza nettamente Emirates Team New Zealand. ORACLE VINCE ANCORA, NEW ZEALAND CONDUCE 6-1  - Un sussulto che consente all'equipaggio a stelle e strisce di accorciare il divario nella finale della 34esima edizione della più antica competizione velica, che vede ora i kiwi avanti 6-1 nella serie iniziata il 7 settembre. Per Oracle si tratta della terza vittoria, ma del primo punto visto il -2 di penalità comminata. La regata si è svolta sotto il sole, con condizioni di vento fra i 18 e i 19,5 nodi e ua corrente marina discendete assai forte (2,2 nodi). Davanti a centinaia di imbarcazioni nella baia californiana, l'AC72 americano è partito meglio del rivale potendo così fare corsa di testa, anche nel terzo bordo, tradizionalmente uno dei punti di forza dei neozelandesi guidati da Dean Barker. E sul traguardo Oracle ha preceduto New Zealand di 47 secondi. SPITHILL: "REGATA ECCITANTE, I RAGAZZI SONO STATI FANTASTICI"  - Soddisfatto, ovviamente, Jimmy Spithill, skipper del defender statunitense. "E' stata una regata eccitannte e molto fisica  -  le sue prime parole all'arrivo -. I ragazzi hanno fatto un lavoro fantastico". Adesso, gli americani devono conquistare altri otto punti per conservare il trofeo vinto contro gli svizzeri di Alinghi nel 2010, a Valencia, cinque in più del team targato Emirates a cui bastano tre affermazioni per strappare ai rivali l'ambita America's Cup. Argomenti america’s cup team new zealand oracle Leggi i commenti I commenti dei lettori 
GENOVA  - "Mai avrei pensato di fare un esordio così bello al derby". Fabio Liverani quasi non crede ai propri occhi dopo la splendida serata rossoblu. "Ero convinto di fare una buona partita, ma era dura pensare a un trionfo dopo due sconfitte brutte e 15 giorni pesanti. La squadra ha fatto un'ottima partita per intensità e attenzione. I derby si vincono sugli episodi. Noi siamo stati bravi a trovare il vantaggio, poi abbiamo sofferto un po' sulla destra ma una volta trovata l'alternativa non ci hanno più impensierito. Siamo stati perfetti". ABBIAMO AVUTO IL GIUSTO ATTEGGIAMENTO  - Il tecnico rossoblu spiega la sua corsa per abbracciare Lodi dopo il 3-0: "In quel momento ho provato una gioia indescrivibile e ho fatto una corsa che mi è venuta istintiva. Sono contento in particolare per Lodi che ha delle qualità e una personalità sopra la media". Liverani promuove il sistema di gioco utilizzato, il 3-5-2, ma non imputa solo a questo accorgimento la vittoria: "Più che i sistemi di gioco è importante l'atteggiamento. Bisognava dare più sicurezza a tutto il reparto difensivo e oggi l'atteggiamento di tutti a partire dai due attaccanti è stato eccezionale. In questo momento questo è il modulo che dà più tranquillità anche perché abbiamo giocatori arrivato il 2 settembre ma penso che dobbiamo avere soluzioni alternative". LODI: UNA VITTORIA CHE PUO' SANCIRE LA SVOLTA  - Francesco Lodi non nasconde la propria soddisfazione: "Volevamo riscattare la sconfitta con la Fiorentina e la sosta ci ha consentito di prepararci bene. Oggi è arrivata una vittoria meritata perché siamo stati perfetti difensivamente. Importante per noi e per i tifosi, ed è la vittoria del gruppo, che ci può far svoltare la stagione. Il mio gol su punizione? Ho detto a Biondini di allungare la barriera ma avevo già deciso di tirare sul secondo palo: è andata bene e ho voglia di festeggiare. Problema allenatore? Non c'era, il presidente ha dato piena fiducia al mister che se l'è meritata". ANTONINI: HO IMITATO INZAGHI  - Al settimo cielo è anche Luca Antonini che col suo gol ha, in pratica, deciso la partita. Sul cross di biondini ci ho creduto: mi sono buttato, forse ho imparato qualcosa sul tempismo da Pippo Inzaghi... Giocando a 5 dietro hai più possibilità di alzarti, i terzini possono spingere di più perché comunque hai tre giocatori dietro che coprono. Siamo una squadra forte che vuole lottare, salvarsi prima possibile e poi puntare a qualcosa di più importante. Per me è stato fondamentale il gruppo, in queste due settimane abbiamo lavorato tanto, siamo stati tanto insieme". PREZIOSI: "PERDONO DE PRA'" - Qualche tempo fa aveva scritto su un foglietto il pronostico del derby, prevedendo un 2-1 per il suo Genoa. Ma è andata decisamente meglio. "Ma ho detto che c'erano tre gol, pensavo ne facesse uno la Samp e invece anche il terzo lo abbiamo segnato noi - racconta un felice Enrico Preziosi dopo il netto successo sui cugini - Nei derby non si può prevedere cosa succede, sono partite che sfuggono ai pronostici ma vince chi vuole vincerlo e noi lo volevamo. Ci sono state un pò di polemiche su tattiche e spioni ma in campo poi ci vanno 11 giocatori e sono loro che stabiliscono le sorti della partita". Su Luca De Prà, preparatore portieri della Primavera, sospeso dopo essere stato 'beccato' a Bogliasco mentre spiava la Samp. "Sono una persona abbastanza clemente, non riesco a togliere il lavoro a un dipendente - aggiunge Preziosi - E' stata una goliardata che non può essere punita togliendogli il ruolo e lo stipendio. Una tiratina d'orecchi gliela farò ancora ma sarà reintegrato". Argomenti genoa serie a fabio liverani Leggi i commenti I commenti dei lettori 
GENOVA  - "Troppo brutti per essere veri". Delio Rossi non vede l'ora di voltare pagina dopo la batosta nel derby. Ma innanzitutto si sente in dovere di chiedere scusa ai tifosi: "Questa sconfitta me la sento sulla pelle, chiedo scusa a tutti, mi prendo le mie responsabilità. Loro sono stati bravi, hanno trovato gli episodi giusti ma li hanno anche cercati. Tecnicamente quando su 11 duelli nel perdi 10 è difficile dare un giudizio. Dobbiamo cambiare in fretta registro". NON TENIAMO LE DISTANZE TRA I REPARTI  - Il tecnico blucerchiato spiega così la difficoltà della squadra a rendersi pericolosa in zona-gol: "Non riusciamo a tenere le distanze tra i reparti, il che fa sì che dobbiamo correre all'indietro invece che avanti. Comunque garantisco ai tifosi che abbiamo un buon gruppo anche se stasera non lo abbiamo dimostrato". LA SPIA GENOANA MI HA FATTO PENA  - Delio Rossi chiude anche la vicenda legata alla spia genoana intercettata a Bogliasco. "Sicuramente l'hanno mandato, non è che il ragazzo si è presentato da solo. Mi ha fatto anche pena perché quando l'hanno preso ha detto che stava lavorando. Mi dispiace per il ragazzo ma con la partita e la nostra sconfitta non c'entra nulla". GASTALDELLO: DOBBIAMO CRESCERE  - Anche Gastaldello ha il morale sotto ai tacchi: "E' andato tutto storto, è stata una partita nata male e finita peggio. Sapevamo che in questo campionato ci sarebbe stato da soffrire, ma perdere 3-0 il derby è una brutta mazzata. Avevamo preparato bene la partita, ma loro si sono chiusi molto bene, hanno fatto gol al primo tiro in porta e si sono chiusi tutti dietro, noi abbiamo cercato troppo di sfondare centralmente senza cercare le fasce. Abbiamo interpretata male la gara anche dal punto di vista caratteriale, perché non siamo riusciti a reagire. Adesso bisogna compattare ancor di più il gruppo, abbiamo tanti giovani, bisogna crescere e lo faremo lavorando a testa bassa". Argomenti sampdoria serie a delio rossi Leggi i commenti I commenti dei lettori 
"Al 3-0 ho provato una gioia indescrivibile. Ero convinto di fare una buona partita, ma pensare a un derby così dopo due sconfitte brutte e 15 giorni pesanti abbiamo scaricato un po' di tensione". Così Fabio Liverani commenta a Sky Sport la vittoria del Genoa nel derby della Lanterna contro la Sampdoria. "La squadra ha fatto un ottima partita per intensità e attenzone. I derby si vincono sugli episodi. Noi - prosegue il tecnico rossoblu - siamo stati bravi a trovare il vantaggio, poi abbiamo sofferto un po' sulla destra ma una volta trovata l'alternativa non ci hanno più impensierito. Siamo stati perfetti". Liverani promuove il sistema di gioco utilizzato, il 3-5-2, ma non imputa solo a questo accorgimento la vittoria: "Più che i sistemi di gioco è importante l'atteggiameno, bisognava dare più sicurenzza a tutto il reparto difensivo e oggi l' atteggiamento di tutti a partire dai due attaccanti è stato eccezionale". Ancora Liverani: "Io penso che dobbiamo avere soluzioni alternative, dei giocatori sono arrivati il 2 settembre e abbiamo avuto delle difficoltà. Per me la qualità è fondamentale perchè ti permette di palleggiare e trovare serenità". Infine Liverani parla di Lodi, autore del terzo gol: "Ha delle qualità e una personalità tecnica sopra la media". Sprizza gioia anche il presidente Enrico Preziosi. E fa di più, ricordando che qualche tempo fa aveva scritto su un foglietto il pronostico del derby, prevedendo un 2-1 per il suo Genoa. Ma è andata decisamente meglio. "Ma ho detto che c'erano tre gol, pensavo ne facesse uno la Samp e invece anche il terzo lo abbiamo segnato noi - racconta un felice Enrico Preziosi dopo il netto successo sui cugini - Nei derby non si può prevedere cosa succede, sono partite che sfuggono ai pronostici ma vince chi vuole vincerlo e noi lo volevamo. Ci sono state un pò di polemiche su tattiche e spioni ma in campo poi ci vanno 11 giocatori e sono loro che stabiliscono le sorti della partita". La vittoria di stasera è la vittoria "della squadra, del gruppo" ma dello stesso Preziosi, che ha dato fiducia a Liverani e costruito la rosa che gli ha messo a disposizione. "Guai se non credessi nelle cose che decido di fare, anche se non sempre magari funzionano", continua il presidente rossoblù, che riempie di elogi Gilardino ("gli ho fatto i complimenti, ha lottato, ha fatto la punta vera come pochi sanno fare") e ovviamente Liverani. "E' una persona con cui puoi parlare di calcio in maniera semplice, elementare, spontaneo, con cui non parli di moduli ma di calcio e quando parliamo lui mi soddisfa sempre. A un giovane si può concedere di fare qualche errore". E poco importa se dopo aver acquistato tante ali, oggi Liverani ha sfoggiato il 3-5-2, accantonando il 4-3-3 visto nelle prime gare. "Con la Fiorentina siamo stati un pò troppo aggressivi, presuntuosi, abbiamo bisogno di compattezza e tranquillità visto che veniamo da due stagioni bruttissime ma tutti avranno modo di giocare". Ben venga questa vittoria, "ce la godiamo sperando che ci possa ridare l'ottimismo che avevamo un pò di tempo fa". E basta polemiche. Anche per quanto riguarda lo "spione" in tuta mimetica , cioè il preparatore dei portieri della Primavera Luca De Prà beccato mentre fotografava gli allenamenti della Samp a Bogliasco. l riferimento è a Luca De Prà, preparatore portieri della Primavera, sospeso dopo essere stato 'beccato' a Bogliasco mentre spiava la Samp. "Sono una persona abbastanza clemente, non riesco a togliere il lavoro a un dipendente - aggiunge Preziosi - E' stata una goliardata che non può essere punita togliendogli il ruolo e lo stipendio. Una tiratina d'orecchi gliela farò ancora ma sarà reintegrato". 
La trionfale vittoria per 3-0 nel derby di Marassi contro la Sampdoria è giunta al momento giusto per un Genoa in difficoltà dopo le sconfitte nelle prime due giornate e l'autore del terzo gol Francesco Lodi non nasconde la sua gioia: "Volevamo riscattare la sconfitta con la Fiorentina. Durante la sosta abbiamo lavorato bene e abbiamo preparato bene il derby. Oggi non abbiamo concesso niente e quando c'è stata l'occasione per fare gol non abbiamo sbagliato". Il centrocampista ex Catania si sofferma poi a commentare la punizione gioiello con la quale ha chiuso definitivamente il match: "Il loro portiere ha allungato la barriera perché forse si aspettava il tiro sul secondo palo ma io avevo già deciso di tirare sul suo". Lodi taglia corto sulle voci di esonero del tecnico Fabio Liverani dopo l'inizio difficile: "Non c'era un problema allenatore, il presidente gli ha dato piena fiducia e non dimentichiamo che abbiamo iniziato con due squadre forti. Il nostro è un gruppo unito". Prestazioni del genere potrebbero avvicinare Lodi alla maglia azzurra, anche perché ad ammirarlo dalla tribuna di Marassi c'era il tecnico Cesare Prandelli. Ma Lodi non vuole pensarci: "Il gol lo dedico innanzitutto a me stesso, ai miei figli e ai tifosi. Questa partita può cambiare la stagione, è un risultato meritato perché abbiamo fatto una grandissima prestazione. E' una vittoria di tutti, dal mister allo staff, alle persone che stanno con noi tutti i giorni. Questo gruppo è unito, il mister è stato bravo ad archiviare l'ultima sconfitta con la Fiorentina. Il 3-5-2? Oggi è la prima partita con questo schema, vedremo cosa vorrà fare il mister". Quando si sente chiedere quale sia stato il segreto della vittoria Luca Antonini non ha dubbi: "Innanzitutto siamo rinati come squadra. Avevamo bisogno di una vittoria importante nel derby, è una partita molto sentita dai tifosi. Siamo una squadra forte che vuole lottare, salvarsi prima possibile e poi puntare a qualcosa di più importante. Per me è stato fondamentale il gruppo, in queste due settimane abbiamo lavorato tanto, siamo stati tanto insieme". Il difensore ha segnato la rete che ha sbloccato la partita con un gran colpo al volo su cross di Biondini: "Sul gol ci ho creduto, appena ho visto il cross del mio compagno mi sono buttato, forse ho imparato qualcosa sul tempismo da Pippo Inzaghi... Giocando a cinque dietro hai più possibilità di alzarti, i terzini possono spingere di più perché comunque hai tre giocatori dietro che coprono". Antonini è alla sua prima stagione al Genoa dopo aver indossato a lungo la maglia del Milan: "Non provo un sentimento di rivincita nei confronti del Milan, posso solo esser grato perché lì ho fatto cinque anni e tre mesi importanti e sono diventato un giocatore importante, li ringrazierò per tutta la vita per questo". Gilardino s'è espresso via Twitter: "Grande, grandissimo Genoa! Fantastico vincere il derby! Dedico questa vittoria ai nostri tifosi... Fantastici". Argomenti lodi genoa antonini sampdoria detenuti fabio liverani 
None Leggi i commenti I commenti dei lettori 
GENOVA  - Al gran ballo degli esordienti la festa è genoana a Marassi. Nel giorno del primo derby da allenatore, Liverani trionfa, dando una lezione al maestro Delio Rossi, e con lui firmano una serata da ricordare Antonini e Calaiò , entrambi al primo gol all'esordio in rossoblu. Per l'ex difensore milanista, che non segnava da ben 3 anni e mezzo, una rete dal sapore speciale visto che proprio in blucerchiato aveva esordito in A, 9 anni fa, in una stagione che gli regalò ben poche soddisfazioni (appena 3 presenze). GUARDA GLI HIGHLIGHTS DELLA PARTITA UNA SAMP MAI IN PARTITA  - Alla Samp, invece, è andato tutto storto: ha preso gol subito, non è mai riuscita a rialzarsi e non è stata neppure aiutata dal proprio tecnico che non ha saputo imprimergli la giusta forza di reazione né dal punto di vista tattico tanto meno da quello caratteriale. Per i blucerchiati sarà meglio dimenticare la scoppola in fretta cercando di rimboccarsi le maniche. LIVERANI RIDISEGNA IL GENOA  - Scottato dalla lezione subita dalla Fiorentina, Liverani è corso ai ripari, stravolgendo il suo Genoa. Niente più baldanzoso 4-3-2-1 ma un più accorto 3-5-2 con Gamberini chiamato a garantire un pizzico in più d'esperienza alla difesa, Vrsaliko e Antonini lanciati sulle fasce per rimpiazzare gli indisponibili Sampirisi e Antonelli e Calaiò affiancato a Gilardino per dare più peso all'attacco. Delio Rossi, dal canto suo, ha replicato rilanciando Gastaldello in difesa e dando una maglia in mezzo al campo a Bjarnason, reduce da un'ottima doppia prestazione con l'Islanda. ANTONINI, IL GOL DELL'EX  - E proprio uno dei nuovi innesti, Luca Antonini, ha dato subito (9') una chiara svolta alla partita: su un cross dalla destra di Biondini si è avventato da consumato attaccante e con una perfetta girata di destro ha sorpreso Da Costa. Colpita a freddo la Samp ha provato a riordinare le idee ma ha terribilmente faticato a trovare spazi contro un Genoa che ha badato a coprire con attenzione tutti gli spazi. I doriani hanno cercato di affidarsi alle iniziative personali di Eder e Gabbiadini ma i due hanno dovuto scontrarsi con il trio Gamberini-Portanova-Manfredini, determinato a non regalare nulla. LA ZAMPATA DI CALAIO'  - Delio Rossi ha provato a ridare linfa al centrocampo rimpiazzando, in avvio di ripresa, lo spento Bjarnason con Soriano ma dagli spogliatoi è rientrata la stessa Samp del 1° tempo, incapace di imprimere un nuovo ritmo alla sfida. Il Genoa lo ha capito e, alla prima occasione, l'ha di nuovo punita, con una zampata di Calaiò, lesto ad avventarsi su un cross basso di Vrsaliko, lanciato in area con un'invenzione da Gilardino. LODI CHIUDE I CONTI  - Alla Samp è crollato il mondo addosso e Delio Rossi non ha fato nulla per aiutarla. Così, al 65', c'è stata gloria anche per Lodi che ha approfittato di una bella punizione procurata dsl limite dal combattivo Gilardino per realizzare una delle sue solite pennellate. Un gol da favola che ha fato impazzire Liverani che è corso ad abbracciare il suo regista sotto la curva rossoblu, come se per un momento, fosse tornato giocatore. Probabilmente in quel sinistro magico si è rivisto. Ora quel che gli chiedono i tifosi è di fargli rivedere anche nelle prossime giornate lo stesso, determinato Genoa. SAMPDORIA-GENOA 0-3 (0-1) Sampdoria (3-5-2) : Da Costa 5; Gastaldello 5.5, Palombo 5, Costa 5.5; De Silvestri 5, Bjarnason 5 (1′ st Soriano 5,5), Krstcic 5, Obiang 5.5, Regini 5 (21′ st Sansone 6); Eder 5.5 (31′ st Pozzi sv), Gabbiadini 5.5. (30 Fiorillo , 4 Salamon, 5 Renan, 6 Rodriguez, 7 Castellini, 8 Mustafi, 20 Barillà, 33 Gentsoglu, 79 Gavazzi). All.: Rossi. Genoa (3-5-2) : Perin 6.5; Gamberini 6.5 (23′ st De Maio 6), Portanova 7, Manfredini 6.5; Vrsaljko 7, Biondini 7, Lodi 7.5, Matuzalem 6.5 (20′ st Cofie 6), Antonini 7.5 (27′ st Santana sv); Calaiò 7.5, Gilardino 7. (32 Donnarumma, 53 Bizzarri, 9 Stoian, 18 Fetfatzidis, 26 Centurion, 33 Kucka, 77 Konat‚, 91 Bertolacci, 94 Blaze). All. Liverani. Arbitro : Rizzoli di Bologna 6. Reti : nel pt 9′ Antonini; nel st 5′ Calaiò, 21′ Lodi. Angoli : 6-3 per la Samp. Recupero : 1′ e 3′. Ammoniti : Manfredini, Krstcic, Costa, Soriano, Pozzi e Perin per gioco scorretto, Gilardino per proteste. Spettatori : 34.292. Argomenti genoa sampdoria serie a Leggi i commenti I commenti dei lettori 
