None Leggi i commenti I commenti dei lettori 
None Leggi i commenti I commenti dei lettori 
TUNISI - Il peschereccio italiano Cartagine, in navigazione a 70 miglia dalle coste tunisine, è stato affiancato e dirottato questa sera verso il porto di Sfax (Tunisia) da una motovedetta della dogana tunisina. A bordo si trovano nove marittimi, di cui quattro di Mazara del Vallo (uno è tunisino con nazionalità italiana) e cinque tunisini. E' stato l'armatore del motopesca, Paolo Giacalone, intorno alle 18,40 di venerdì, a informare del fermo del peschereccio la Capitaneria di porto di Mazara del Vallo. La Nave Sirio, della Marina Militare, in navigazione a circa 35 miglia dal peschereccio Cartagine, è stata avvisata via radio dell'accaduto da un secondo peschereccio italiano - il Twenty Two - ed ha mandato in volo il proprio elicottero, dirigendolo verso la posizione del Cartagine per raccogliere informazioni e stabilire un contatto radio. Alle ore 19.30 circa, il motopesca Cartagine è entrato nelle acque territoriali della Tunisia e, nonostante i ripetuti tentativi, l'elicottero della Marina Militare non è riuscito a stabilire un contatto radio con il motopesca e con la motovedetta della dogana tunisina. L'equipaggio del motopesca Twenty Two ha riferito che all'atto del dirottamento, il Cartagine non era intento in attività di pesca. "Bisogna trovare subito una soluzione. In questo modo non si può andare avanti. La nostra marineria è in ginocchio e non può più continuare a subire questi atti", ha dichiarato Giovanni Tumbiolo, presidente del Distretto produttivo della pesca di Mazara del Vallo, dopo avere appreso la notizia del nuovo sequestro. Risaliva a un mese fa l'ultimo sequestro di un motopesca della flotta di Mazara del Vallo da parte delle motovedette tunisine. Argomenti peschereccio sequestrato tunisia mazara del vallo 
UTRECHT - Si è chiusa con successo la lunga caccia al boss della 'ndrangheta Francesco Nirta, condannato all'ergastolo per associazione mafiosa, arrestato in un sobborgo di Utrecht, in Olanda. Il boss  sarebbe stato scovato in un appartamento lussuoso. La polizia olandese è arrivata a lui grazie alle informazioni raccolte  dalla squadra mobile di Reggio Calabria e dallo Sco. Nirta, 39 anni, latitante dal 2007, era inserito  nell'elenco dei 10 latitanti di massima pericolosità. All'operazione ha contribuito anche l'Interpol. Sco e Squadra Mobile erano sulle tracce del latitante da una quindicina di giorni. L'uomo fa parte della famiglia Nirta-Strangio, ma non è coinvolto nella strage di Duisburg , che nel ferragosto del 2007 rappresentò l'epilogo della faida  cominciata quasi  vent'anni prima a San Luca,  nella Locride, tra le  famiglie  Nirta-Strangio e Pelle-Vottari. Francesco Nirta è stato condannato al carcere a vita per un omicidio risalente alla prima faida che ha visto contrapposti i Nirta-Strangio e i Pelle, ovvero l'omicidio di Bruno Pizzata,  il 4 gennaio del 2007, commesso per vendicare la strage di Natale 2006 in cui fu uccisa Maria Strangio e restarono ferite altre cinque persone, tra cui un bambino. Tra i feriti vi erano il marito di Maria Strangio, Giovanni Luca, e il fratello della vittima, ossia lo stesso Francesco Nirta arrestato oggi in Olanda. Argomenti duisburg criminalità organizzata latitanti 'ndrangheta francesco nirta 
None Leggi i commenti I commenti dei lettori 
FACILE esordio dell'Italia ai campionati europei di volley. I ragazzi allenati dal ct Mauro Berruto piegano nettamente la Danimarca 3-0 (25-22, 25-17, 25-15). Sabato alle ore 15 seconda sfida con la Bielorussia. Nel match di stasera i padroni di casa, squadra più giovane del torneo, oppongono poca resistenza. Per l'Italia è l'occasione giusta per prendere confidenza con la manifestazione e mandare sotto rete buona parte della rosa a disposizione. Unico assente Emanuele Birarelli tenuto a riposo precauzionale a causa di un lieve risentimento lombare. In tribuna anche Filippo Lanza, inserito a referto come secondo libero. Nel complesso si vede una buona Italia solo a tratti che colleziona dieci muri complessivi contro i tre danesi (tutti nel primo set) e otto ace (due della Danimarca). Ivan Zaytsev con 15 punti è il top scorer italiano. Per lo "zar" azzurro ci sono tra l'altro due muri e due ace. Al centro Piano e Beretta collezionano otto punti, con il primo bravo a realizzare due ace (stesso numero di servizi vincenti di Savani e Zaytsev) e il secondo più incisivo a muro con tre block vincenti, migliore della sfida. Positivo il ritorno in campo di Kovar che torna sotto rete in maglia azzurra e si fa notare con cinque punti totali. Nella formazione di casa spiccano i 18 punti di Ditlevsen, che da solo tiene a galla i biancorossi. Tipico primo set di rodaggio. L'Italia parte con il braccio corte e a piccoli passi carbura fino a rimettere le cose a posto. La squadra azzurra è brillante solo a tratti, ma basta per regolare una volenterosa Danimarca. In avvio Zaytsev spinge per recuperare  la partenza vigorosa dei padroni di casa e cancella lo svantaggio. Nonostante gli azzurri riescono a trovare i break giusti per andare avanti nel punteggio, i danesi si fanno valere a muro con tre block vincenti contro uno solo dell'Italia. Partenza equilibrata pure nella seconda frazione con la truppa azzurra che non riesce a scrollarsi di dosso la Danimarca. Poi una serie al servizio del giovane centrale Matteo Piano apre la prima voragine. Cresce tanto anche l'altro centrale Beretta che gioca in maniera attenta. L'Italia, messo a giusta distanza il sestetto di casa, comincia la girandola dei cambi. Sotto rete si vedono Kovar e Mazzone. E proprio con un ace di quest'ultimo si chiude il set. Jiri Kovar rimane in campo, sempre al posto di Savani, anche nel terzo periodo. Solo un pizzico di sofferenza in avvio e poi la strada è tutta in discesa con il muro e l'attacco azzurro che fanno la differenza. GLI ALTRI MATCH -Nell'altra partita del girone il Belgio spazza via la Bielorussia grazie a un ottimo muro (dodici vincenti) e una certa costanza in attacco. Miglior realizzatore è Van den Dries (ex San Giustino) con 17 punti. Nel sestetto della Bielorussia in evidenza Akhrem con 13 punti. La prima giornata di gare è ricca di sorprese. La Germania supera nettamente 3-0 la Russia, squadra campione olimpica in carica. Protagonisti della sfida i tedeschi Grozer autore di 21 punti e Fromm con un ottimo il 71 per cento in attacco. Finisce ko pure la Serbia, campione d'Europa in carica. Il colpo è della Slovenia che ottiene un prezioso successo in rimonta 3-1. Avvio scoppiettante per la Finlandia che lascia al palo l'Olanda con un perentorio 3-1. Agli orange non bastano i 18 punti di Klapwijk, mentre i finnici trovano ossigeno nelle giocate di Kunnari e Sivula: per entrambi 15 punti a testa. Kunnari si fa valere in battuta con quattro ace e Shumov con cinque muri vincenti diventa determinante. CALENDARIO PRIMA FASE Pool A (Odense): Belgio-Bielorussia 3-0, Danimarca-Italia. Sabato Bielorussia-Italia (ore 15); Belgio-Danimarca (ore 18); Domenica Bielorussia-Danimarca (ore 15), Italia-Belgio (ore 18). Pool B (Gdansk): Francia-Slovacchia 3-0, Polonia-Turchia 3-1. Sabato Slovacchia-Turchia (ore 17), Francia-Polonia (ore 20); Domenica Turchia-Francia (ore 17), Slovacchia-Polonia (ore 20). Pool C (Herning): Slovenia-Serbia 3-1, Finlandia-Olanda 3-1; Sabato Serbia-Olanda (ore 15), Slovenia-Finlandia (ore 18); Domenica Olanda-Slovenia (ore 15), Serbia-Finlandia (ore 18). Pool D (Gdynia): Russia-Germania 0-3, Repubblica Ceca-Bulgaria; Sabato Germania-Bulgaria (ore 15), Russia-Repubblica Ceca (ore 18); Domenica Germania-Repubblica Ceca (ore 15), Bulgaria-Russia (ore 18). Argomenti volley europei uomini 2013 italvolley Leggi i commenti I commenti dei lettori 
TORONTO - L'azienda canadese BlackBerry, produttrice del celebre smartphone, ha annunciato un radicale piano di ristrutturazione che prevede il licenziamento di 4.500 dipendenti, il 40 per cento della forza lavoro globale dell'azienda. Ieri il Wall Street Journal aveva anticipato la notizia. I licenziamenti, precisa il quotidiano americano, riguarderanno tutte le divisioni del gruppo. Il titolo quotato sul Nasdaq era stato sospeso dalle contrattazioni intorno alle 15 ora locale, le 21 in Italia. Prima dell'alt il titolo era in calo di 25 centesimi, il 2,4%, a 10,27 dollari. La società schiacciata dalla concorrenza - che il 12 agosto scorso ha annunciato di prendere in considerazione varie "alternative strategiche" tra cui la vendita - ha comunicato una perdita al lordo delle tasse nel secondo trimestre fiscale compresa tra i 950-955 milioni di dollari. I ricavi sono stati pari a 1,6 miliardi di dollari incluse svalutazioni per 930-960 milioni di dollari legate alle scorte, conseguenza di "un contesto di business sempre più competitivo che sta pesando sui volumi di blackberry". Gli analisti si aspettavano ricavi per 3,04 miliardi di dollari e una perdita al lordo delle tasse da 143 milioni. Il gruppo riduce inoltre il portafoglio dei suoi dispositivi, da sei a quattro. In merito alla cessione o a partnership, Blackberry sostiene che "il comitato speciale continua a valutare alternative strategiche". La mossa arriva in un periodo di grandi difficoltà per il produttore di smartphone, un tempo leader del mercato. Blackberry cerca infatti di correre ai ripari e di tagliare i costi e poter continuare a competere con Apple e Samsung che in poco tempo hanno eroso il suo business. "Le mosse organizzative che faremo serviranno per continuare ad assicurarci di avere le persone giuste nei ruoli giusti per raggiungere nuove opportunità nell'elaborazione mobile", ha detto un portavoce del gruppo nei giorni scorsi. A marzo - la data più recente in cui sono stati diffusi i dati - Blackberry ha affermato di avere 12.700 impiegati. Solo due anni fa erano 17.000 E la società con sede a Waterloo, nella regione canadese dell'Ontario, controllava il 14% del mercato americano, oggi ne ha meno del 3%. Argomenti blackberry 

None Leggi i commenti I commenti dei lettori 
None Leggi i commenti I commenti dei lettori 
