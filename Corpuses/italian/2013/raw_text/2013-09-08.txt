Dibattito Al Porto Antico, Sala "Sandro Pertini", alle 18 "Il valore della crescita sostenibile: Expo 2015 e la buona Italia delle eccellenze" con Maurizio Martina, Giuseppe Sala, Oscar Farinetti. Coordina Monica Maggioni. Ingresso libero. Ambiente Al Porto Antico, alle 20 "Il valore dell'ambiente: le buone azioni della green economy" con Laura Puppato, Fabrizio Vigni, Edo Ronchi, Giovanni Valentini. Ingresso libero. Sport Al Porto Antico, alle 21 "Lo sport italiano: un nuovo modello" con Graziano Delrio, Franco Chimenti, Alberto Miglietta, Anna Paola Concia. Ingresso libero. Inclusione Al Porto Antico, Spazio "Vincenzo Cerami", alle 19 "Il reddito di inclusione: affrontare le povertà, riconoscere il valore di persone e famiglie". Con Cecilia Carmassi, Cristiano Gori, Lorena Rambaudi, Silvia Costa, Gianni Bottalico. Ingresso libero. 
ROMA - L'Italia di volley femminile perde lo scontro diretto per la testa del girone contro il Belgio 1-3 (25-22, 16-25, 24-26, 18-25) e si complica la vita ai campionati europei in corso in Germania e Svizzera chiudendo al secondo posto. Dopo la sconfitta, per raggiungere i quarti di finale, le azzurre dovranno superare la Polonia martedì nei playoff a eliminazione diretta. Un turno aggiuntivo che aumenta le difficoltà e diminuisce i giorni di riposo. Sono già ai quarti Germania, Russia, Serbia e il sorprendente Belgio. Mentre vengono eliminate Spagna, Svizzera, Bulgaria e Azerbaijan. La squadra allenata da Mencarelli vista contro il Belgio è davvero la brutta copia del gruppo ammirato in altre occasioni. Sotto tono Caterina Bosetti che soffre e Martina Guiggi poco incisiva a muro e attacco. A tenere a galla le azzurre sono le ottime difese di De Gennaro. Male la ricezione che soffre e non favorisce il contrattacco. Il gioco offensivo si mantiene sempre sotto percentuali basse e solo a tratti si vede un'Italia decisa. Diouf 16 punti, Costagrande 13 punti e Arrighetti 10 punti si scambiano il timone nel tentativo di far rientrare in partita la squadra azzurra. I quindici muri del Belgio sono la fotografia del match e di una formazione italiana al di sotto delle attese. In casa belga tutti ad aspettare le prodezze della Van Hecke (10 punti) e invece a fare la differenza ecco una sontuosa Leys 17 punti con la palleggiatrice Dirickx a distribuire bene il gioco. Primo set con l'Italia subito avanti. Per tutto il parziale il Belgio prova ad avvicinarsi ma la squadra allenata da Mencarelli rimane sempre al comando.  A sostenere la squadra soprattutto Valentina Arrighetti e a tratti Costagrande e Diouf. Buona parte del merito pure al libero De Gennaro che in difesa e ricezione dà maggiore tranquillità alla palleggiatrice Signorile. Il Belgio con Van Hecke prova a ridurre la differenza ma non basta. Primo parziale di marca azzurra. Nel secondo set ricompare una brutta Italia. Il Belgio parte bene e gioca una buona pallavolo. La squadra allenata da Vande Broek è ordinata e a muro chiude gli attacchi italiani. L'Italia gioca al buio, sembra un'altra squadra rispetto al promo periodo. Tanti errori e il sestetto azzurro rimane dietro nel punteggio, anche tanto, facendo prendere coraggio alle avversarie. L'attacco belga è inarrestabile, su tutte la Leys: 8 punti con l'89 per cento. Entra in campo Sorokaite per Caterina Bosetti e inizia un tentativo di rimonta. Il Belgio c'è e con muro e difesa spegne le velleità italiane. Il terzo set è quello più equilibrato. Entrambe le squadre hanno l'opportunità di chiudere il parziale a loro favore. L'Italia è troppo discontinua, un vecchio malanno che si trascina dal World grand prix. Il Belgio prosegue la sua onesta partita, senza fare cose eccezionali. La squadra azzurra arranca in attacco e non spinge al servizio. Questo facilita il compito della ricezione e della difesa belga. Nonostante tutto Guiggi e compagne hanno anche un set point per portare a casa il set sfruttato male. Mentre alla prima occasione il Belgio passa a condurre. L'incostanza azzurra prosegue in avvio del quarto periodo. Il set per lunghi tratti si mantiene equilibrato perché anche il Belgio commette qualche errore gratuito di troppo. Però l'Italia nella fase centrale sembra soffrire in ogni fondamentale e subisce un lungo parziale che si rivela incolmabile. Risultati e Classifiche Pool A (Halle): Germania-Spagna 3-0, Turchia-Olanda 3-2. Sabato Germania-Olanda 3-2, Spagna-Turchia 0-3. Spagna-Olanda 0-3, Turchia-Germania 0-3. Classifica. Germania 8 punti, Turchia, Olanda 5, Spagna 0. Pool B (Zurigo): Italia-Svizzera 3-0, Francia-Belgio 3-1. Italia-Francia 3-1, Svizzera-Belgio 0-3. Francia-Svizzera 3-2, Belgio-Italia. Pool C (Dresda) : Azerbaijan-Croazia 0-3, Bielorussia-Russia 1-3. Sabato Azerbaijan-Bielorussia 1-3, Croazia-Russia 1-3. Bielorussia-Croazia 0-3, Russia-Azerbaijan 3-0. Classifica. Russia 9 punti, Croazia 6, Bielorussia 3, Azerbaijan 0. Pool D (Schwerin): Serbia-Bulgaria 2-3, Repubblica Ceca-Polonia 3-2. Sabato Serbia-Rep. Ceca 3-0, Bulgaria-Polonia 1-3. Rep. Ceca-Bulgaria 3-2, Polonia-Serbia 1-3. Classifica. Serbia 7 punti, Repubblica Ceca, Polonia 4, Bulgaria 3. Abbinamento playoff a eliminazione diretta. Martedì. Ad Halle Turchia-Bielorussia, Croazia-Olanda. A Zurigo Repubblica Ceca-Francia, Italia-Polonia. Leggi i commenti I commenti dei lettori 
E' stato portabandiera azzurro a Pechino 2008. E ora Antonio Rossi porta un altro vessillo olimpico: quello di Milano e delle sue speranze. "Non voglio aprire alcuna diatriba con Roma, ma anche Milano ha le sue carte", dice l'olimpionico della canoa, ora assessore allo Sport della Regione Lombardia, nel giorno in cui il premier Enrico Letta riapre a una candidatura per il 2024 e la capitale si dice pronta a rilanciare la sfida. Immediata la mossa del governatore leghista Roberto Maroni: "Le Olimpiadi potrebbero essere una straordinaria occasione per Milano se deciderà di candidarsi. Ne parlerò col sindaco Giuliano Pisapia nei prossimi giorni: gli chiederò di avanzare la candidatura milanese". L'idea è quella di trasformare l'area Expo, già dal 2016, in una cittadella dello sport. "E' qualcosa che serve a Milano e anche alla Lombardia, quanche idea c'è già". Ne è convinto anche Rossi, per anni uno dei simboli dello sport italiano e tre volte oro olimpico della canoa. Ora è pronto a rilanciare con forza le chance a cinque cerchi di Milano aprendo la sfida a Roma e fornendo alla candidatura lombarda un supporto di conoscenze sportive. "Abbiamo un'opportunità con l'Expo del 2015, una serie di infrastrutture da non lasciar sprecate: ne parlavamo in questi ultimi tempi con Maroni - spiega all'Ansa - Sono sincero: così come oggi una candidatura non reggerebbe. Ma con uno stadio e un impianto del nuoto nella zona Expo, le carte sarebbero in regola". Rossi lancia ipotesi ("si parla di uno stadio Inter, si possono verificare le situazioni"), ma vuole essere molto concreto. "Prima di tutto, come sportivo sono felice delle parole del premier Letta - precisa - So che la candidatura la porta il Coni e che a una sfida del genere bisogna andare uniti. Ma, ripeto, anche Milano ha le sue carte". Per la candidatura al 2020 fu Venezia a entrare in competizione con Roma prima della scelta del comitato olimpico. E il dualismo Roma-Milano già si era acceso quando la capitale fece la sua corsa nel 2004. Ora il sogno riparte. E con lui la sfida. 
Quello della Tav Torino Lione "è un esempio virtuoso di come il dialogo con le  popolazioni abbia modificato il progetto iniziale". Il ministro dello Sviluppo,  Maurizio Lupi, arriva a Torino e rovescia la narrazione dei No Tav sulla valle  costretta a subire un'opera che non ha mai discusso: "La Tav è un'opera decisa  che si sta già facendo" spiega il ministro. Dunque chi si opponeva deve alzare  bandiera bianca? "Chi si opponeva - è la risposta - ha oggi il compito molto  importante di vigilare affinché l'opera venga realizzata secondo le premesse,  rispettando i tempi e i costi e operando nella massima trasparenza". "Non c'è  invece spazio - conclude il ministro- per tutti coloro che approfittano della  Torino Lione per mettere in campo comportamenti violenti. I delinquenti sono  fuori da questa discussione e lo Stato li contrasterà con tutti i mezzi a sua  disposizione". Lupi parla così prima dell'incontro convocato alle 18 nella  sede torinese del Pdl di corso Vittorio con gli amministratori locali e i  vertici del partito. Successivamente in Prefettura incontrerà gli imprenditori  valsusini che in questi mesi hanno subito del ritorsioni e le minacce del  movimento contro il supertreno. La tutela degli imprenditori minacciati e le  compensazioni per i comuni interessati dai cantieri della nuova linea  ferroviaria sono stati i due punti al centro del discorso del ministro. "Le  forme di tutela e gli eventuali interventi a sostegno degli imprenditori - ha  spiegato Lupi - saranno decisi dalla task force istituita dal ministero per  seguire il progetto della Torino Lione". Più tardi, all'uscita dalla sede della  Prefettura, il ministro aggiungerà che "lo Stato farà tutto quel che è  necessario per garantire la libertà di impresa anche in val di Susa. So che gli  imprenditori sanno impegnarsi anche nelle difficoltà. Certo è la prima volta che  si pone il tema della tutela e degli eventuali risarcimenti per gli imprenditori  che operano fuori dalle aree del paese tradizionalmente infiltrate dalla  criminalità organizzata". Alla riunione in piazza Castello il clima diventa teso  quando gli imprenditori della valle mettono sul banco degli accusati anche Ltf e  Cmc, la società mista italo- francese che gestisce lo scavo di Chiomonte e la  cooperativa di Ravenna che ha vinto l'appalto. Soprattutto la coop di sinistra è  accusata di non aver tenuto conto a sufficienza delle imprese che operano  sul territorio nell'assegnazione dei subappalti a dimostrazione che non sempre  si coglie la delicatezza della situazione. Il secondo tema è quello delle  compensazioni: "Abbiamo sbloccato 40 milioni di euro per le zone coinvolte dai  cantieri della Torino Lione togliendole dai vincoli del patto di stabilità, dice  Lupi. In prima fila l'onorevole Osvaldo Napoli contesta: "Maurizio, non tutti  quei 40 milioni sono stati svincolati dal patto di stabilità" Fulminea la  risposta di Lupi: "Se i Comuni mi portano sul tavolo interventi immediatamente  cantierabili per 40 milioni, io li svincolo tutti". L'invito è dunque ai sindaci  valsusini "a utilizzare già entro il 31 dicembre" i 10 milioni a disposizione  per il 2013. Opere di compensazione? "Non mi piace chiamarle in questo modo -  dice Lupi - perché le compensazioni si concedono per compensare un impatto  negativo sul territorio. Io penso invece che la Torino Lione come altre grandi  opere possa diventare una occasione per riqualificare le aree interessate dal  progetto". Gli incontri del pomeriggio hanno fatto slittare l'avvio del  dibattito con il ministro Lupi alla festa del Pd di piazza d'Armi. Ma ad  attendere l'arrivo di Lupi per contestare la Torino Lione c'era meno di un  centinaio di militanti No Tav. Argomenti tav torino maurizio lupi 
ROMA - È libero l'inviato della Stampa Domenico Quirico, di cui si erano perse le tracce in Siria dall'aprile scorso. Il giornalista di La Stampa , rapito il 9 aprile mentre si trovava in Siria, è tornato in Italia. E' atterrato a Roma Ciampino poco dopo la mezzanotte. "Ho cercato di raccontare la rivoluzione siriana, ma può essere che questa rivoluzione mi abbia tradito. Non è più la rivoluzione laica di Aleppo, è diventata un'altra cosa, molto pericolosa e complessa", ha detto all'arrivo scambiando alcune parole con i giornalisti presenti. Poi ha continuato: "È come se fossi vissuto cinque mesi su Marte, ho  scoperto che i miei marziani sono malvagi e cattivi. Ho saputo solo oggi  chi è il presidente della Repubblica del mio paese". Hai avuto paura? "Si penso di si. È stata durissima". Come ti hanno trattato? "Diciamo non bene", ha concluso il giornalista, apparso stanco ma in buone condizioni, dopo l'abbraccio con il ministro degli Esteri Emma Bonino che lo ha accolto sulla pista. "Chiedo scusa per avervi fatto preoccupare ma questo è il mio giornalismo". Oltre a Domenico Quirico è stato liberato il cittadino belga Pier Piccinin (rapito con l'inviato della Stampa ), tornato con lo stesso volo dell'inviato della Stampa. "Siamo emozionate e felici. Lo aspettiamo a casa e non vediamo l'ora di abbracciarlo": queste le uniche parole giunte dalla famiglia Quirico dopo che si è diffusa la notizia che Domenico Quirico era stato liberato. "Abbiamo avuto la notizia dal ministro Bonino" ha detto la figlia Eleonora che si trova nella casa di Govone, in provincia di Cuneo, con la sorella Metella e la mamma Giulietta. Quirico ha parlato con la sua famiglia prima di imbarcarsi, dopo la liberazione in Siria. La famiglia lo incontrerà probabilmente a Roma, dove oggi il giornalista è stato ascoltato dalla Procura. Calabresi su Twitter: "Magnifica notizia". "Abbiamo avuto la magnifica notizia da Emma Bonino e Enrico Letta. Sappiamo che hanno già contattato la famiglia. È una notizia magnifica": così il direttore de La Stampa , Mario Calabresi, ha dato la notizia della liberazione del giornalista, postandola subito su Twitter. Che poi ha anche postato la foto di Quirico "con la cravatta di sempre". [[ge:rep-locali:repubblica:66151007]] "Non ho avuto la possibilità di parlare con Quirico" ma "ho parlato con i familiari, che sono emozionatissimi" e "quasi increduli", ha aggiunto Calabresi, intervistato da RaiNews24 . "Immaginate 150 giorni di attesa", ha aggiunto, spiegando che anche in redazione "sono stati cinque mesi onestamente molto faticosi anche perché non sono mancate notizie che circolavano e dicevano che Domenico e altri ostaggi erano stati ammazzati". L'unico contatto a giugno. Il primo giugno le figlie Metella ed Eleonora avevano lanciato un appello attraverso un video che aveva fatto il giro di tv e web del mondo arabo. A giugno il giornalista si era messo in contatto con la famiglia , dicendo di stare bene. Poi più nessuna notizia. [[ge:rep-locali:repubblica:66152429]] Ancora nessuna notizia di padre dall'Oglio. Ancora nessuna notizia, invece, di padre Paolo dall'Oglio . "Non sono tornati a casa tutti, c'è ancora da portare a casa Padre Dall'oglio", ha detto Calabresi, ai microfoni di RaiNews24. Quirinale: "Vivissimo apprezzamento per Farnesina e servizi" .  Il presidente della Repubblica, Giorgio Napolitano, ha espresso  "vivissimo apprezzamento per l'impegno dispiegato dal ministro Emma  Bonino, dal ministero degli Esteri e dai Servizi per il successo di  tutti i delicatissimi passi volti a garantire la libertà di Domenico  Quirico". La soddisfazione di Bonino . "La notizia della liberazione di Domenico Quirico mi riempie di grande gioia e di soddisfazione. Il mio pensiero va prima di tutto ai parenti che potranno finalmente riabbracciare Quirico dopo  tanti mesi e numerosi momenti di ansia". Il ministro degli Esteri, Emma Bonino, che ad agosto si era detta ottimista sulla sorte dell'inviato, ha espresso la sua soddisfazione e ha aggiunto: "Il mio ringraziamento va a chi ha contribuito sostanzialmente al felice esito della vicenda: la Farnesina e la sua Unità di crisi, gli altri apparati dello Stato che insieme hanno con grande determinazione seguito ogni possibile canale per portare a soluzione un caso particolarmente complicato in un contesto ambientale cosi difficile come quello siriano. La liberazione del giornalista è anche una bellissima notizia per tutti i rappresentanti dei media che rischiano la vita sui fronti di guerra per raccontare la verità in situazioni estreme". Letta: "Mai persa speranza". Anche il presidente del Consiglio, Enrico Letta, ha espresso alla famiglia del giornalista della Stampa, al direttore Mario Calabresi e per suo tramite a tutta la redazione la sua più viva soddisfazione. "La speranza non era mai venuta meno e vengono ora coronati dal successo tutti gli sforzi messi in campo per un esito positivo della vicenda". Le reazioni. "Come Governo non abbiamo mai smesso di crederci. Ma la felicità di questo momento è comunque difficile da spiegare. Una felicità che condividiamo con Mario Calabresi, i giornalisti de La Stampa e con tutti gli italiani", ha detto il ministro della Difesa, Mario Mauro . "Finalmente una buona notizia. Un grande giornalista come Quirico ha riacquistato la libertà. Vanno lodate tutte le strutture dello Stato, dalle unità di crisi ai servizi, che hanno lavorato per ottenere questo risultato", ha affermato Fabrizio Cicchitto , presidente della Commissione Esteri della Camera. Il suo paese in festa . Govone in festa per la liberazione di Domenico Quirico. "Siamo felicissimi", dice Giampiero Novaro, primo cittadino del paesino in provincia di Cuneo dove l'inviato della Stampa vive con la moglie e le due figlie. "Per fortuna - aggiunge - tutto si è concluso nel migliore dei modi". Argomenti siria guerra siria domenico quirico 
None Leggi i commenti I commenti dei lettori 

TORINO – Pavel Nedved fa il pompiere: nella settimana che ha visto Antonio Conte criticare apertamente l'operato della dirigenza juventina sul mercato, è il ceco, membro del cda bianconero, a tranquillizzare gli animi. "Credo che ogni tanto ci stia che qualcuno sbuffi e dica delle cose  -  dichiara Nedved  -  d'altro canto, credo che ci sia grandissima sintonia tra Antonio e la società, non vedo nessun problema. Non temo che Conte possa lasciare la Juve a fine anno: non sarebbe giusto affrontare una stagione calcistica dove ti aspettano impegni importanti come campionato e Champions League pensando che l'allenatore potrebbe andare via". "A FINE ANNO VALUTEREMO, COME SEMPRE"  - "Noi dobbiamo esser concentrati sul lavoro che dobbiamo fare durante l'anno, poi è normale che a fine anno, sempre a fine anno, ci si sieda a un tavolo  -  è il pensiero di Nedved  -  Lo abbiamo fatto l'anno scorso e lo faremo di nuovo. E poi faremo le nostre valutazioni, cosa vorrà il mister e cosa vorrà la società Nessuna paura, assoluta tranquillità, consapevoli che siamo davvero forti e possiamo fare davvero molto bene su tutti i fronti". TEVEZ: "CAMPIONATO È PRIMO OBIETTIVO"  - Intanto, Carlitos Tevez si concede una giornata a tutto gas: l'Apache, capace di segnare in tutte e tre le gare ufficiali che hanno visto la Juve impegnata finora, ha assistito da vicino al Gran Premio d'Italia di Formula 1. "Uno lavora tutti i giorni per fare felice i tifosi e sono contento di quello che mi dà la gente, è importante  -  ha detto l'argentino  -  l'Europa? Ora è importante il campionato, è il nostro obiettivo". CACERES KO IN NAZIONALE  - Se a Tevez va tutto a gonfie vele, non si può dire lo stesso per Martin Caceres: il difensore bianconero, impegnato nel match di qualificazione mondiale tra Uruguay e Perù, si è infortunato. Caceres ha preso una brutta botta al ginocchio destro e salterà di sicuro l'altro match in programma con la 'Celeste', quello contro la Colombia. Lo staff medico della nazionale uruguagia si è già messo in contatto con quello della Juventus, per concordare i primi interventi, visto il timore di una lesione del menisco esterno. Argomenti serie a juventus fc antonio conte pavel nedved Leggi i commenti I commenti dei lettori 
