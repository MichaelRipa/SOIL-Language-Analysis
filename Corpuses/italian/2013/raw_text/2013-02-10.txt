ROMA - Tensione a Trigoria dopo la decima sconfitta in campionato. La squadra , rientrata in serata a Fiumicino con un charter, ha trovato il centro sportivo presidiato da una ottantina di uomini delle forze dell'ordine. Malgrado il presidio, una ventina di tifosi hanno espresso tutto il loro malessere all'arrivo dei giocatori. Unici momenti di tensione all'uscita di Daniel Pablo Osvaldo. Il Maggiolino scuro guidato dall'attaccante giallorosso è stato bersagliato non solo dagli insulti dei presenti, ma anche dal lancio di un uovo e qualche sasso. L'italo-argentino è nell'occhio del ciclone da questo pomeriggio, dopo aver tolto dai piedi di Francesco Totti il rigore del possibile pareggio. Lo sciagurato tiro dal dischetto, parato facilmente dal portiere della Sampdoria, ha riportato Osvaldo al centro di polemiche che già da qualche settimana lo vedevano protagonista per le recenti opache prestazioni. L'attaccante, al termine della gara, aveva provato a spiegare il suo gesto: "Volevo dare qualcosa in più alla squadra data la settimana difficile. Sono molto amareggiato ma bisogna guardare avanti, soprattutto dopo ciò che ho commesso e le critiche che riceverò". A qualcuno, evidentemente, queste spiegazioni non sono bastate. Leggi i commenti I commenti dei lettori 
MILANO - E' un Andrea Stramaccioni finalmente sollevato quello che commenta il ritorno alla vittoria dell'Inter contro il Chievo, tre punti che rilanciano in nerazzurri in chiuave Champions: "Si è visto il segnale di una squadra che non è assolutamente morta. Anzi, chi non ha giocato fino ad ora ha fatto vedere la rabbia accumulata in questo periodo. Una prestazione piacevole, con tante occasioni e subendo poco". Unico neo, la partenza: "Siamo stati poco concentrati nel primo tempo, sorpresi soprattutto su palle inattive. Nella ripresa invece molto bravi, più attenti e non ricordo pericoli subiti", ha aggiunto. Il ritorno alla vittoria coincide con il ritorno del tridente Cassano-Milito-Palacio. "I tre davanti ci danno qualità incredibile si sono sacrificati tantissimo. Loro lo sanno perchè sono grandi uomini prima di grandi campioni. Quello che conta e che volevo era lo spirito di squadra ed è stata Inter". Poi Stramaccioni ribadisce: "Il nostro progetto è ambizioso come deve essere per l'Inter. Il cammino è ancora lungo ma stasera la squadra ha dato una risposta importante. Secondo me noi ci siamo, lo spirito giusto, comunque, ci tengo a precisarlo, l'ho visto da parte di tutta la squadra. Oggi, infatti, abbiamo giocato finalmente da Inter" Messo a tacere anche qualche malumore: "Il tifoso dell'Inter è giustamente esigente, noi abbiamo tirato fuori quello avevamo dentro e abbiamo detto a tutti, oggi, che siamo qui e che siamo presenti", ha aggiunto. "La squadra quest'anno ha cambiato molto e ci può stare qualche calo nei risultati. Non ci possono stare però alcune cose viste nelle ultime settimane. Avevamo, infatti, molta rabbia in corpo e l'abbiamo sfogata nel migliore dei modi". La corsa al terzo posto: "Noi favoriti? E' presto per parlarne. Noi dobbiamo concentrarci su un impegno alla volta. Adesso, ad esempio, dobbiamo preparare le sfide di Europa League; poi ci rituffiamo sul campionato, con un occhio di riguardo alla 'amichevole' del 24 febbraio", ironizza  sul derby contro il Milan. Leggi i commenti I commenti dei lettori 
BERLINO - Se il personaggio è scomodo, scabroso, controverso, Isabelle Huppert non ha esitazioni. Mentre è in uscita in Italia Captive di Brillante Mendoza in cui si ritrova a sopravvivere per un anno tra  gli ostaggi dei separatisti islamici nelle Filippine, una storia ambigua  e sporca, a Berlino è una madre superiore con tendenze fortemente  omosessuali in La religieuse di Guillaume Nicloux dal racconto  di Denis Diderot, ambientato in Francia a partire dal 1760. Suzanne  Simonin è una ragazza di 17 anni, ultima di tre sorelle, che i genitori,  per via di brutte condizioni economiche, destinano al convento. Suzanne  è timorata di Dio, ma non sente la vocazione, è curiosa della vita,  vuole la libertà di scegliere. L'onestà con cui afferma la sua  voglia di uscire nel mondo è vista come una ribellione sacrilega da  punire con abusi, soprusi, maltrattamenti vicini alla tortura fisica, in  un contesto in cui in nome della fede la malvagità delle suore non ha  limiti. Finalmente Suzanne riesce ad essere trasferita in un altro  convento, la madre superiora (Huppert) la accoglie con affetto, con  dolcezza. Troppa: le carezze, la richiesta di un bacio, la sorpresa quando si infila nel suo letto per scaldarsi con il calore del suo corpo  superano i confini di una buona accoglienza. Isabelle Huppert ha  letto il libro di Diderot solo in occasione del film e, dice: "Ho  scoperto una storia trasgressiva e un personaggio femminile complesso,  intenso, m appassionato. Ho cercato di evitare il rischio della  caricatura, cercandone tutta la fragilità umana e l'immenso bisogno  d'amore che esplode quando incontra Suzanne. Dio è lontano da lei. Non è  un personaggio scandaloso, a meno che non faccia scandalo la forza di  un sentimento impossibile da controllare". La religieuse è un bel  film, con un'accurata ricostruzione degli ambienti e della grandiosa  spettacolarità dei riti cattolici e, con la Huppert, si arricchisce di  momenti di ironia. "La mia suora è anche buffa già nella descrizione di  Diderot, perché in realtà non è consapevole di quello che fa, non pensa  al bene o al male, il suo comportamento è l'espressione dei sentimenti  che la travolgono. Il suo personaggio e quello di Suzanne che si  ribella in nome della sua libertà di scelta rendono il film molto  moderno. È un messaggio contro tutti gli oscurantismi religiosi che la  Storia non ha cancellato e che ancora oggi devastano parte del mondo. È  un messaggio rivolto soprattutto agli uomini". In un giorno di  protagoniste femminile, c'è anche Gloria , il film cileno di Sebastian  Lelio, con Paulina Garcia magnifica protagonista, una donna di 58 anni,  divorziata, i figli grandi, che sfida l'età e la solitudine concedendosi  incontri casuali che le lasciano solo vuoto e amarezza, finché nella  sua vita entra Rodolfo, anche lui ha una famiglia alle spalle, è tenero,  gentile, romantico. Potrebbe essere il compagno di un futuro insieme, ma  Gloria non riesce a placare il suo profondo spirito di indipendenza in  un film che indirettamente evoca la storia politica del Cile. In  tema di politica, a Berlino è arrivato Ken Loach. "Avevo bisogno di una  vacanza dalla misera realtà del mondo di oggi e ho cercato di ritrovare  il periodo più bello e vitale dell'Inghilterra, quando c'erano ancora  l'umanità e la solidarietà era valori", dice il regista ed è con questa  motivazione che ha realizzato The spirit of '45 , un documentario in  cui, partendo dalla vittoria dei laburisti nel 1945, ricostruisce  attraverso interviste e materiale di repertorio la scelte delle  nazionanalizzazioni delle industrie principali, la nascita dello stato  sociale e del National Health Service. Una realtà che, negli anni dal  '79 al '90, fu cancellata dalle riforme della Thatcher. 
ROMA  - C'è un'Italrugby che non illude, che si conferma. Che continua a vincere, che è in testa al Sei Nazioni. E' la squadra femminile, che dopo aver superato la Francia (13-12) nella gara di apertura ha replicato superando la Scozia (8-0) in un altro match di grandi emozioni. Adesso le azzurre guidano la classifica insieme all'Irlanda e tra due settimane ricevono il Galles. Sono belle vibrazioni, anche considerando che le nostre guardano con attenzione alle Olimpiadi di Rio de Janeiro, dove il rugby (nella versione a sette) è stato finalmente riammesso A Dundee, in una giornata climaticamente impossibile (pioggia e due gradi sotto lo zero), le italiane hanno resistito agli assalti delle padrone di casa e dopo venti minuti di gioco sono passate in vantaggio sfruttando con Veronica Schiavon un calcio di punizione da oltre trenta metri. La reazione delle scozzesi è stata veemente, ma le azzurre hanno tenuto duro grazie anche ad una prestazione straordinaria degli avanti (su tutte i due piloni, Lucia Gai e Awa Coulibaly, che si è infortunata negli ultimi minuti di gioco) e al talento dell'estremo Manuela Furlan, poi eletta "woman of the match". Proprio una lunga fuga lungo la linea dell'out del numero 15, con un intelligente calcio a seguire, ha propiziato la meta di sara Barattin, rapidissa a schiacciare l'ovale. Il resto dell'incontro è ancora coraggio, sofferenza. E vittoria. "Siamo primi? Così dice la classifica", commenta l'allenatore, Di Giandomenico. "Sicuramente la vittoria è positiva. Adesso il Galles,  partita fondamentale. La vittoria è nella costanza di gioco e nella continuità. Anche quando la Scozia ha provato a vincere, stazionando nel nostro campo, non abbiamo mollato. Peccato non aver chiuso la partita prima, nelle due-tre azioni che ci siamo creati al largo. Ma va bene così. Che fatica, ma ne valeva la pena". UOMINI, INGHILTERRA CORSARA A DUBLINO  - Tra gli uomini nell'incontro che ha chiuso la seconda giornata, vittoria dell'Inghilterra a Dublino. Il "XV della Rosa" si è imposto per 12-6 sui padroni di casa dell'Irlanda. SCOZIA  -  ITALIA 0  -  8 (0-3) SCOZIA: 15 Steph Johnston; 14 Lauren Harris (40 Stevens), 13 Annabel Sergeant; 12 Lisa Ritchie (76 Neary); 11 Megan Gaffney, 10 Tanya Griffith; 9 Louise Dalgliesh (63 LAW); 8 Susie Brown, 7 Tess Forsberg; 6 Jade Konkel (63 Lafaiki); 5 Bridget Millar-Mills; 4 Lindsay Wheeler; 3 Tracey Balmer (51 DICKENS); 2 Sarah Quick (63 Mc Leod); 1 Heather Lockhart (70 Mc Kerlie-Xex). All. Findlay. A disposizione: 16 Beth Dickens, 17 Suzanne McKerlie-Hex, 18 Nikki McLeod, 19 Becca Parker, 20 Mary Lafaiki, 21 Sarah Law, 22 Leanne Neary, 23 Lauren Harris.? ITALIA: 15) Manuela Furlan; 14) Michela Sillari; 13) Maria Grazia Cioffi; 12) Paola Zangirolami; 11) Chiara Castellarin; 10) Veronica Schiavon; 9) Sara Barattin; 8) Flavia Severin (76 Arrighetti); 7) Silvia Gaudino; 6)  Michela Este 5) Alice Trevisan;  4) Cristina Molic; 3) Lucia Gai; 2) Melissa Bettoni; 1) Awa Coulibaly. All. Di Giandomenico/Scaglia. A disposizione: 16) Debora Ballarini; 17) Sara Zanon; 18) Marta Ferrari; 19) Ilaria Arrighetti; 20) Giuliana Campanella; 21) Vanessa Chindamo; 22) Michela Tondinelli; 23) Sofia Stefan. MARCATORI : 20 cp Schiavon ver.; II° Tempo: 48 Mt Barattin.? Arbitro: Sherry TRUMBULL (canada)? Note: Tempo piovoso. Temperatura  -  2 gradi. Spettatori 500. Primo Turno: Italia  -  Francia 13-12. Inghilterra  -  Scozia 76-0. Galles  -  Irlanda 10-12. Secondo Turno. Francia  -  Galles 32-0 Irlanda  -  Inghilterra 25-0 Scozia  -  Italia 0-8 Classifica Italia, Irlanda 4 punti, Inghilterra, Francia 2, Galles, Scozia 0 Leggi i commenti I commenti dei lettori 
MILANO - Il destro di Milito che gonfia la rete, il ritorno di Stankovic dopo nove mesi e un oceano di applausi tutti per lui (anche se il pubblico è scarsino: nemmeno 3000 paganti), la vittoria che torna dopo quasi un mese: l'Inter riparte dal Chievo, con un 3-1 ampiamente meritato che in qualche modo annuncia un nuovo varo del vascello nerazzurro, ultimamente in pericolo tra cavalloni e tempeste. Stramaccioni torna alla difesa a 4 e al tridente Palacio-Milito-Cassano, trovando risposte adeguate: solo qualche sbandamento di troppo nella fase iniziale, quando dopo il vantaggio un po' casuale di Cassano (cross da destra che Puggioni trascina in rete malamente) il centrocampo va in sofferenza sui rovesciamenti di fronte finché non arriva il pareggio di Rigoni. Ma da quel momento in poi la recita interista non ha pecche, Handanovic non rischierà mai nulla e gli attacchi funzionano. Sia su calcio piazzato, perché è da un corner che arriva il raddoppio di Ranocchia (26') e il palo di Gargano su punizione (28'), sia su azione manovrata, come quella che porta al 3-1 di Milito a inizio ripresa su assist di un Cambiasso tornato lucidissimo: il controllo e il destro angolato del Principe fanno tornare l'Inter, simbolicamente, a pensare in grande, perché quando segna Milito difficilmente i nerazzurri perdono o pareggiano. E il controllo agevole della gara nel resto del secondo tempo, anzi con tre-quattro occasioni limpidissime per il 4-1 che Puggioni sventa sempre, fanno ben sperare i nerazzurri per il futuro, anche se domenica prossima in casa della Fiorentina troveranno un avversario ben diverso. Purtroppo la serata è stata in parte rovinata dai cori partiti dalla curva interista in più di un'occasione, soprattutto alla fine dei due tempi. Ululati all'indirizzo di Balotelli e l'orrendo "non ci sono negri italiani" che già a Klagenfurt, in una partita amichevole dell'Italia di due anni fa, creò infinite polemiche. Di fatto, gli ultrà interisti hanno riservato a Balotelli lo stesso trattamento che il giocatore subì in alcuni stadi quando militava nell'Inter. Razzismo o enorme stupidità? Il dibattito rimarrà sempre aperto, ma in fondo c'è poco da dibattere: certa gente non può avere diritto di cittadinanza, né in uno stadio di calcio né altrove. INTER-CHIEVO 3-1 (2-1) INTER (4-3-3): Handanovic; Zanetti, Ranocchia, Juan Jesus, Nagatomo; Cambiasso (31' st Stankovic ), Kuzmanovic (40' st Schelotto), Gargano; Palacio, Milito (20' st Alvarez), Cassano. In panchina: Belec, Carrizo, Silvestre, Rocchi, Pereira, Jonathan. Allenatore: Stramaccioni CHIEVO (4-3-1-2): Puggioni; Andreolli, Acerbi, Dainelli, Jokic; Seymour (25' st Luciano), Rigoni, Cofie (19' st Spyropoulos); Hetemaj; Paloschi (32' st Pellissier), Thereau. In panchina: Squizzi, Ujkani, Cesar, Sampirisi, Frey, Vacek, Farkas, Hauche, Papp. Allenatore: Corini ARBITRO : Guida di Torre Annunziata RETI : 2' pt Cassano, 21' pt Rigoni, 26' pt Ranocchia, 5' st Milito NOTE : Serata fredda, terreno in buone condizioni. Spettatori: 37.000 circa. Ammoniti: Rigoni, Ranocchia, Stankovic. Angoli: 6-3 per l'Inter. Recupero: 2'; 4'. Leggi i commenti I commenti dei lettori 
ROMA - E' la prima vera fuga del Psg. Il via libera lo dà il Lille, che vince 3-1 a Lione contro quella che sembrava la rivale più accredidata della squadra di Carlo Ancelotti. I parigini, che venerdì hanno battuto 3-1 il Bastia, adesso sono primi con sei punti di vantaggio proprio sull'OL. Di Chedjou (28'), Balmont (45') e Kalou (50' su rigore) le reti che condannano i padroni di casa, in gol al 57' grazie a un penalty trasformato da Lisandro Lopez. RISULTATI 24a GIORNATA VENERDI' Paris SG          - Bastia             3-1 SABATO St.Etienne        - Montpellier        4-1 Ajaccio           - Bordeaux           1-0 Nancy             - Reims              1-2 Nizza             - Lorient            1-1 Troyes            - Sochaux            0-0 Valenciennes      - Brest              2-1 DOMENICA Evian TG          - Marsiglia          1-1 Rennes            - Tolosa             2-0 Lione             - Lille              1-3 Leggi i commenti I commenti dei lettori 
Quello che domani sarà il suo cinquantunesimo Fe¬stival della canzone. Da più di mezzo secolo Pepè (con il suo vero nome, Giuseppe Staltari, non lo conosce nessuno) approda sulla riviera sanremese, in occasione della kermesse musicale con la sua inseparabile macchina fotografica Guarda le immagini Mentre si prepara per la nuova partenza Pepè fruga tra le migliaia e migliaia di foto del suo sterminato archivio ripercorrendo con la memoria una carriera che è anche uno scampolo di storia dello spettacolo italiano. "Ah, ecco Lucio Battisti  dice  l'ho conosciuto nel '62 ma mica a Sanremo. A Torino quando suonava al Faro, il locale dove si esibiva anche Buscaglione. Aveva un complesso allora. Non se se mangiasse tutti i giorni in quel periodo. Per gli artisti agli inizi è sempre dura. L'ho rivisto poi a Sanremo: cantava in coppia con Wilson Pickett, gran signore, che "Un'avventura". Era già famoso...". Classe 1938, a Torino Pepè arriva quando ha appena 14 anni per ricongiungersi con il padre che dalla Calabria è partito per il nord in cerca di un futuro migliore. E' un ragazzino quando imbraccia la macchina fotografica. "Allora c'erano i fotografi di strada  ricorda  fotografavano i fidanzati incontrati a passeggio. Ho preferito specializzarmi nei locali". Dalla memoria di Pepè riaffiora la Torino degli anni '60, città operaia dove si respira il boom economico che fa nascere locali come "Le Roi" di via Stradella, l'Arlecchino di via San Secondo, il Castellino di corso Vittorio Emanuele, l'Hollywood di corso Regina Margherita. Sono tempi di sfilate di moda e di danza. La discoteca è ancora fantascienza. La musica è tutta rigorosamente live. E i locali di Torino sono una tappa fissa per quelle che presto diventeranno le star della musica leggera. "Ho conosciuto Massimo Ranieri, Iva Zanicchi, Caterina Caselli quando ancora non erano nessuno  rammenta Pepè  Massimo è un grande artista, siamo diventati amici, l'ho fotografato spesso con il padre che gli somigliava come una goccia d'acqua". E' grazie all'amicizia con i cantanti ma anche con quelli che sono i proprietari dei locali come Massimo Messi che gestiva l'Arlecchino, il Castellino e il Moulin Rouge in piazza Carlina che Pepè approda a Sanremo. "Nel frattempo però seguivo anche Miss Italia e tutto il resto  spiega  allora erano tempi più semplici, di certo più ingenui. Non c'erano agenti, né body guard. Nessuno aveva la puzza sotto il naso. Ora invece...". Tra tutti Pepè ricorda soprattutto Claudio Villa. "Un amico vero, quando era a Sanremo, finito di cantare cenavano assieme  dice  ricordo che una sera guardando Tenco mi disse: "Quel ragazzo ha talento, canta bene, è bello. Chissà perché è sempre depresso?". La stessa sera Tenco si sparò". L'unico rimpianto di Pepè è la fine dell'amicizia con Adriano Celentano. "Sempre stati amici poi un giorno sulla spiaggia di Bordighera gli faccio uno scatto. Così, istintivamente. Mi ha preso per la gola e sono finito al pronto soccorso. Siamo in causa, il giudice deciderà a fine mese". 
A seguito dell'intensificarsi delle precipitazioni nevose previste a  partire dal pomeriggio di lunedì 11 febbraio, l'Amministrazione Comunale  in accordo con la Dirigenza Scolastica ha disposto la chiusura delle  scuole a partire dal pomeriggio di lunedì 11. Per tutti gli ordini di  scuola, le lezioni termineranno a fine mattinata. Anche il servizio di  trasporto scolastico sarà modificato per consentire il rientro a casa  anticipato degli alunni del tempo pieno. Comunica alle 23,40, Mirko  Reggiani Vicesindaco 
