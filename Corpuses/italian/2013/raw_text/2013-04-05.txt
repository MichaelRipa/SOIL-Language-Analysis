DAMASCO - Quattro giornalisti italiani sono stati sequestrati nel nord della Siria. Lo ha fatto sapere la Farnesina. Secondo fonti vicine agli attivisti, i quattro sarebbero in realtà solo in stato di fermo, in attesa di conferma che si tratta di giornalisti. Si tratta di un reporter della Rai e di tre freelance. La Farnesina ha precisato di seguire "sin dai primi momenti la vicenda. L'unità di crisi si è immediatamente attivata" ed è in contatto "con i familiari". "Occorre mantenere il massimo riserbo" precisa sottolineando che "l'incolumità dei connazionali resta la priorità assoluta". A bloccare gli italiani è stato un gruppo di ribelli mentre i giornalisti stavano facendo riprese video. Si tratta di Amedeo Ricucci, inviato della Rai (si occupa per la tv pubblica di programmi di approfondimento come Mixer , Professione Reporter , La Storia siamo noi e Tg1 ), di Elio Colavolpe e Andrea Vignali (freelance) e di una giornalista italo-siriana, Susan Dabbous, che collabora con varie testate italiane, tra cui il Foglio . SCHEDA Chi sono i 4 italiani rapiti I  quattro erano entrati in Siria ad Atme, al confine con la Turchia, per  poi essere segnalati a Jabal Turkmen. Sarebbero stati presi nella notte tra giovedì e venerdì. A trattenerli sarebbe stato un  gruppo di ribelli anti-Assad, Jabhat Al Nusra. Si tratta della fazione  islamica più radicale, considerata dagli analisti una vera e propria  rappresentanza locale di Al Qaeda. Fonti vicine ai gruppi di attivisti siriani assicurano che non si tratta di un rapimento ma di un semplice fermo e che la liberazione è prevista entro pochi giorni. "Seguiamo con molta trepidazione la vicenda", fa sapere il segretario generale della Federazione nazionale della stampa italiana (Fnsi), Franco Siddi: "Mettiamo a disposizione della Farnesina tutta la nostra collaborazione, nel riserbo dovuto per garantire l'incolumità dei colleghi. Siamo fiduciosi nel lavoro della Farnesina e nel ritorno alla libertà dei colleghi". Ricucci e la sua squadra erano appena tornati in Siria, come annunciava sul suo blog, per il progetto "Silenzio si muore" ,  un esperimento di giornalismo partecipativo nato dalla collaborazione  con alcuni studenti di San Lazzaro di Savena. Anche Vignali parlava del progetto sul suo blog pochi giorni fa: "Sto preparando il viaggio per questo progetto, del quale faccio parte. Non ne ho parlato, e non ne parlerò molto durante lo svoglimento, perchè sarò molto impegnato a far funzionare tutto". Ricucci ha collaborato anche con Repubblica.it con la serie di video Diario dalla Siria. GUARDA IL VIDEODIARIO Argomenti giornalisti sequestri farnesina siria guerra siria susan dabbous elio colavolpe andrea vignali amedeo ricucci 


Incidente mortale in viale Regione Siciliana, nel sottopasso Pitré. Un motociclista palermitano di 52 anni, Gaspare Bellomo, ha perso la vita dopo essersi schiantato con la sua moto, forse su un'altra auto della quale non ci sarebbero tracce. Ancora sconosciute le cause dell'impatto. Sono i vigili della sezione Infortunistica, appena intervenuti per ricostruire la dinamica, che non escludono il coinvolgimento di altri mezzi. L'incidente è avvenuto intorno alle 21,30. L'uomo è morto sul colpo. Secondo una prima ricostruzione fornita dalla polizia, stava percorrendo la carreggiata centrale in direzione Catania, un tratto di strada tra i più pericolosi e trafficati della città, che è andato in tilt. Appena due ore prima, sullo stesso tratto di strada si era verificato un scontro tra un'auto ed una moto. Ieri sono state ore di superlavoro per i vigili della sezione Infortunistica, al lavoro per altri sei incidenti stradali che hanno provocato code e rallentamenti. Argomenti incidenti stradali palermo 
Nel primo pomeriggio di giovedì i carabinieri della compagnia di Parma hanno arrestato A.J., un 27enne nigeriano già noto alle forze dell'ordine. Lo hanno sorpreso in borgo della Trinità mentre cedeva 6 grammi di marijuana, in possesso del corrispettivo di 70 euro, a due giovani acquirenti del luogo, entrambi segnalati alla Prefettura quali assuntori di stupefacenti. Comparso davanti al tribunale di Parma, è stato condannato ad 1 anno e 10 mesi di reclusione con sospensione della pena. Argomenti spaccio 
DENVER - I timori sono stati confermati dagli esami diagnostici: Danilo Gallinari ha riportato la rottura del crociato anteriore del ginocchio sinistro durante il match di ieri sera, fra Denver e Dallas. A riportare la notizia è la pagina facebook ufficiale del cestista azzurro, che nel campionato Nba veste la maglia dei Nuggets, ormai certi di disputare i playoff. ''Nei prossimi giorni Danilo riprenderà con un lavoro di potenziamento al ginocchio per affrontare di conseguenza l'intervento chirurgico''. SARA' OPERATO, EUROPEI ADESSO PIU' LONTANI - Per l'azzurro si prevede un lungo stop da valutare dopo l'intervento. Ma l'Europeo di settembre con la Nazionale italiana è molto improbabile, visto che si parla di uno stop di circa sei mesi. ''Non sembrava una cosa da poco, però a volte le prospettive cambiano. Io guardo la faccia dei giocatori e lui mi è sembrato subito spaventato, timoroso. Comunque, un paio di anni fa ho visto una situazione simile con Nene': tutto faceva presagire un lungo stop e invece... Speriamo accada la stessa cosa con il 'Gallo'''. Ha commentato a caldo, sull'infortunio al ginocchio sinistro di Danilo Gallinari, il suo allenatore, George Karl. Adesso che la squadra del Colorado ha perso per il resto della stagione, quindi anche per i Play-off, una pedina fondamentale per gli schemi di coach Karl, la situazione è tutt'altro che allegra. LA MAMMA: "DANILO ARRABBIATO MA INFORTUNI CI SONO" - Erano in ansia, nell'attesa dell'esito degli esami medici e della risonanza magnetica, anche il presidente della Fip, Gianni Petrucci, e il ct azzurro, Simone Pianigiani: a settembre ci sono gli Europei in Slovenia e il sì del 'Gallo' a giocarli sembrava quasi scontato. Adesso, invece, è tutto in alto mare, per cause di forza maggiore. A cercare di fare il punto è la madre del giocatore, la signora Marilisa, intervistata da Sky Sport 24. ''Anche un incidente va messo in preventivo nella vita di un atleta - dice - e si affronta. Sono tranquilla, e qualsiasi cosa andrà fatta si fara'. Certo, Danilo è arrabbiato''. IL SOSTEGNO DI DATOME E DELL'OLIMPIA MILANO - Gallinari è stato costretto a uscire a 4'27'' dalla fine del primo tempo, aiutato da Quincy Miller e Timofey Mozgov. Aveva comunque fatto in tempo a mettere il sigillo sul 95-94 finale dei Nuggets contro Dallas, segnando nove punti con 3/7 dal campo e 3/6 dalla lunetta, oltre a un rimbalzo. L'azzurro si è infortunato nel tentativo di evitare la difesa di Dirk Nowitzki. Intanto, al campione dei Nuggets arrivano, via Twitter, i messaggi di solidarietà di tanta gente, come l'altro azzurro targato Nba Marco Belinelli e del trascinatore di Roma, Gigi Datome. Non poteva mancare nemmeno il sostegno di tutta l'Olimpia Milano: ''Tieni duro Campione, che il recupero sia velocissimo. Milano è con te''. Quindi, tanto affetto, sperando che il 'Gallò si rimetta in piedi prima possibile e torni a mettere il pallone dentro a un canestro. Argomenti basket nba danilo gallinari denver nuggets Leggi i commenti I commenti dei lettori 

Di Michele stende il Bari in quaranta secondi. Il gol lampo dell'ex  attaccante del Lecce basta e avanza alla Reggina per spezzare la serie  positiva dei biancorossi, che dopo sei risultati utili consecutivi  accusano una pericolosa battuta d'arresto. La squadra di Torrente  subisce il sorpasso da parte dei calabresi ed al termine di questa  giornata di campionato potrebbe ritrovarsi nuovamente in zona play out.  Troppo accademica la prestazione del Bari, non quello che serviva per  uno spareggio salvezza. La differenza l'ha fatta la rabbia della  Reggina, che neppure messo piede in campo ha sbloccato il risultato con  il temuto Di Michele, che ha insaccato a porta vuota dopo che Barillà ha  superato uno dopo l'altro Ristovski e Dos Santos. Ci sarebbe stato  tutto il tempo per recuperare, ma i biancorossi hanno pagato la scarsa  vena degli attaccanti, con Tallo, Ghezzal e Iunco quasi mai pericolosi.  Soprattutto dopo l'intervallo, ci si aspettava una reazione più feroce,  ma il Bari, nonostante la supremazia territoriale, non ha mai saputo  cambiare marcia, neppure dopo gli innesti di Fedato e Bellomo. Brutta  battuta d'arresto, che dimostra come per la salvezza ci sia ancora molto  da soffrire. 
