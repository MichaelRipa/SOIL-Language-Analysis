None Leggi i commenti I commenti dei lettori 
NAPOLI - "Sono soddisfatto perché abbiamo vinto facendo giocare ragazzi che non erano scesi in campo, ora sappiamo di avere a disposizione una rosa molto vasta e mi fa piacere". Tre vittorie in tre partite e la consapevolezza di avere un organico di qualità: Rafa Benitez si tiene stretto il 2-0 inflitto all'Atalanta, pur cambiando 6/11 rispetto alla sfida con il Chievo. "Non siamo soltanto 11, siamo una rosa: tutti devono sentirsi importanti. Non guardo la classifica, è importante avere la mentalità vincente vista oggi ma i campionati si vincono alla 38esima giornata, non ora. Manca ancora tanto tempo". HO TANTE SOLUZIONI  - L'aver tenuto a riposo diversi titolari non ha impedito di centrare il risultato: Benitez spiega le sue scelte iniziali. "Hamsik ha iniziato in panchina ma se gioca 30′ e la squadra vince siamo soddisfatti tutti. Callejon ha movimenti diversi rispetto agli altri trequartisti, è una soluzione in più. Oggi abbiamo affrontato una squadra che non ci ha dato spazi, avere Marek e Josè mi permette anche di cambiare in corsa in situazioni del genere. Nessuno può garantire che con un'altra formazione sarebbe andata diversamente, dovevo fare aggiustamenti dopo le Nazionali e dare fiducia al gruppo. Rischiamo un eccesso di entusiasmo? Dobbiamo capire che qualche partita potrà non andare bene, l'importante sarà avere i tifosi al nostro fianco anche nei momenti difficili, per dare convinzione a questi ragazzi". HIGUAIN: FELICE PER IL PUBBLICO  - Due gol in campionato, il primo al San Paolo, pesantissimo: Gonzalo Higuain regala una vittoria importante al Napoli ed è al settimo cielo per il rendimento della sua nuova squadra. "Sono molto contento, per i tre punti e per la gioia di questa gente. Sta andando tutto al meglio, siamo soltanto all'inizio ma ci fa piacere essere partiti bene. La testa della classifica? Dobbiamo rimanere tranquilli, pur essendo consapevoli dei nostri mezzi e del lavoro che stiamo facendo: quello che conta è continuare così e fare felice la gente di Napoli". Argomenti ssc napoli serie a rafael benitez Leggi i commenti I commenti dei lettori 
TORINO - Giampiero Ventura alla fine di Torino-Milan che ha visto i rossoneri pareggiare al 97′ tra le polemiche, è una furia nei confronti del direttore di gara, Massa di Imperia. "Credo che non sia stato corretto. Avevamo il cambio pronto e lo avevamo già chiesto in precedenza. Ma anche ammesso che non vuoi far fare il cambio, non puoi non accertarti del perché il giocatore sia a terra (dice riferendosi all'infortunio di Larrondo, ndr)". GUARDA LA SINTESI DI TORINO-MILAN RABBIA E RAMMARICO - "Il Torino meritava la vittoria, aveva attaccato per 90 minuti, il 2 a 0 ci stava addirittura stretto  -  ha aggiunto il tecnico granata -. C'è rammarico, perché non abbiamo vinto, ma anche per l'episodio del cambio. La settimana scorsa a Bergamo il goal era irregolare e ce l'hanno detto anche nella riunione con gli arbitri, mentre stasera questo episodio... Noi oggi abbiamo 4 punti, ma se ne avessimo avuti 9 nessuno avrebbe nulla da ridire. Mi spiace soprattutto per i giocatori. E' un gruppo positivo, con tanti giovani, abbiamo possibilità di crescere ulteriormente e di ritagliarci uno spazio. Una prestazione come quella di questa sera con i tre punti ci avrebbe dato grande autostima". Cerci era arrabbiato per la sostituzione: "Cerci avrebbe voluto rimanere in campo altri 5 minuti, ma iniziavamo a non sfruttarlo più e iniziava ad essere stanco. Comunque è stato bravissimo a chiudere gli spazi oltre che a creare palle goal". Argomenti torino fc serie a gian piero ventura Leggi i commenti I commenti dei lettori 
TORINO - Tanto rammarico, ma soprattutto, tantissime polemiche all'Olimpico di Torino dove il Milan, sotto di due reti, agguanta il pareggio (2-2) contro gli uomini di Ventura solo nei minuti finali al termine di una partita giocata malissimo e dominata dai padroni di casa. A scatenare la rabbia del Torino sono i due gol milanisti. Il primo nato da un'azione confusa viziata da una presunta posizione di fuorigioco di Balotelli e da una gamba tesa ai danni di Padelli proprio dello stesso attaccante rossonero. Il secondo per un rigore (netto) procurato da Pasquale ai danni di Poli, ma scaturito da una mancata sostituzione di Larrondo, infortunatosi nell'azione precedente, che ha mandato su tutte le furie Giampiero Ventura e tutto l'Olimpico. C'è, quindi, tanto rammarico per una gara che fino all'86′ era messa in cascina grazie alle reti nella ripresa di D'Ambrosio e Cerci. Il Milan, dunque, resta un tabù per i piemontesi che non battono i rossoneri dall'1-0 firmato Lucarelli nel 2001. GUARDA LA SINTESI DI TORINO-MILAN RABBIA E RAMMARICO GRANATA - Un pareggio beffardo che si somma alla sconfitta immeritata di Bergamo nella seconda giornata e che offusca in parte il bel gioco e il carattere messi in mostra contro il Milan. A sentire Ventura, ai granata è stato fatto un torto enorme quanto un grattacielo. La realtà dei fatti è che i suoi uomini si sono fatti prendere dalla foga e dall'agonismo nel confuso tentativo di difendersi nel finale dai disperati tentativi del Milan. Il rigore regalato da Pasquale in pieno recupero ne è la prova lampante. Del merito, quindi, va dato al Torino per la grandissima partita svolta questa sera, merito a Ventura per la ragnatela con cui è riuscito a imbrigliare le giocate dei vari Balotelli, Kakà e Montolivo, merito ai tifosi che hanno trasformato l'Olimpico in una vera e propria bolgia. Resta, però, il rammarico per non aver saputo gestire bene la gara nel momento in cui il Milan attaccava più per la forza della disperazione che per logica calcistica. MILAN INGUARDABILE SALVATO DA EPISODI - Brutto da vedere, senza arte né parte, il Milan esce dall'Olimpico con tanti dubbi e poche certezze. A quattro giorni dall'esordio nella fase a gironi di Champions contro il Celtic, i rossoneri devono fare i conti con una condizione mediocre e con i tanti infortuni ai quali si è aggiunto anche Riccardo Montolivo. Il ritorno di Kakà non è stato come se lo aspettavano tutti in casa Milan. Il brasiliano è stato per tutta la sera marcato a uomo da Vives, ma va detto che è stato l'unico dei quattro attaccanti scesi in campo (nel conto c'è anche Matri) a provare a dare un po' di movimento a un reparto offensivo apparso sterile e sotto tono. La fortuna di Allegri si chiama Poli. L'ex Samp è l'uomo in più in questo inizio di stagione e anche oggi ha contribuito a far parlare di sé dando il là all'azione che ha portato al gol Muntari e procurandosi il "rigore delle polemiche" con cui Balotelli ha chiuso il match. IL MATCH - Il primo tempo scivola via senza grandi emozioni. Giusto una conclusione per parte dalla distanza di Vives e Montolivo, per il resto Abbiati e Padelli svolgono lavoro di normale amministrazione e la gara si gioca soprattutto a centrocampo dove i granata danno qualcosa in più sul piano della velocità e della grinta. Nella ripresa il Torino riparte da dove aveva finito nel primo tempo e al 2′ va in vantaggio con un destro di D'Ambrosio dagli 11 metri. Sotto di un gol, il Milan continua a subire il carisma dei padroni di casa che, con compostezza, contengono le sortite rossonere colpendo in contropiede al 26′ con Cerci lanciato a tu per tu con Abbiati da Immobile. La risposta ospite è affidata a Balotelli sul quale, però, si esalta Padelli. All'86′ la svolta del match con Muntari che infila l'estremo granata dal limite quasi in maniera grottesca (la palla rotola lentamente in porta col n.1 di casa preso in controtempo). In pieno recupero Pasquale atterra ingenuamente Poli in area e manda Balotelli dal dischetto. SuperMario dagli undici metri (dopo 3′ di nulla tra proteste e infortunio di Larrondo) spiazza Padelli riportando il Milan a tre punti da Juventus e Inter (a 5 dal Napoli capolista, ndr). TORINO-MILAN 2-2 (0-0) Torino (3-5-2): Padelli 6,5, Glik 6.5, Bovo 6.5, Moretti 6, Darmian 6, Brighi 6.5, Vives 6.5, El Kaddouri 6, D'Ambrosio 6.5 (35′ st Pasquale 5), Cerci 7 (31′ st Larrondo sv, 48′ st Farnerud sv), Immobile 6,5. (23 Gomis, 32 Berni, 19 Maksimovic, 29 Scaglia, 4 Basha, 63 Bellomo, 69 Meggiorini). All.: Ventura Milan (4-3-2-1): Abbiati 5, Zaccardo 5, Zapata 5.5, Mexes 5.5, Emanuelson 5.5, Montolivo 5.5 (45′ Poli 6.5), De Jong 6, Muntari 5.5, Kakà 6 (25′ st Birsa 5.5), Balotelli 5.5, Robinho 5 (13′ st Matri 5.5). (1 Amelia, 35 Coppola, 21 Constant, 33 Vergara, 24 Cristante, 23 Nocerino). All.: Allegri Arbitro : Massa Reti : nel st 2′ D'Ambrosio, 26′ Cerci, 42′ Muntari, 52′ Balotelli (rig.) NOTE: Angoli: 4 a 4. Recupero: 1′ e 4′. Ammoniti: Zapata, El Kaddouri, Poli per gioco scorretto, Glik per proteste. Spettatori: 26 mila circa. Argomenti torino fc milan ac serie a Leggi i commenti I commenti dei lettori 
Un commerciante è stato ferito in sera a Bagheria durante una rapina da 600 euro in un supermercato. In sei hanno assaltato il "Jolly market" di via Copernico all'orario di chiusura. I rapinatori sono entrati nel negozio a volto scoperto e armati di pistola, sorprendendo il titolare e la moglie. Il proprietario del market ha reagito ai rapinatori e uno dei banditi lo ha colpito alla testa con il calcio della pistola. L'uomo ha perso i sensi cadendo a terra e riportando un trauma cranico non grave. I rapinatori hanno arraffato 600 euro dalla cassa e sono scappati. Il ferito è stato accompagnato in ospedale. Indaga la polizia. Argomenti bagheria rapina 
NAPOLI - "Il Napoli ha meritato di vincere perché ha segnato, il loro predominio territoriale ce lo aspettavamo". Stefano Colantuono analizza con serenità il ko del San Paolo: la sua Atalanta ha tenuto bene fino al gol di Higuain. "Ci siamo comportati bene fino alla rete dell'1-0, avevamo concesso poco, Consigli aveva respinto bene l'unica conclusione pericolosa, di Pandev. Abbiamo sfruttato male le situazioni di ripartenza, potevamo fare male nei momenti in cui il Napoli era scoperto, visto che portano molti uomini in avanti. La spinta del San Paolo, abbinata alla forza del Napoli, ci faceva pensare a un inizio difficile: abbiamo respinto i loro assalti colpo su colpo, purtroppo non siamo stati in grado di creare pericoli con l'ultimo passaggio". OBIETTIVO SALVEZZA  - Il tecnico nerazzurro fa i complimenti a Denis, autore di una prova di grande sacrificio. "Le punte, così come i giocatori che agiscono da numeri 10, nel calcio di oggi devono dare una mano e avere la corsa di un centrocampista. German è stato bravo e si è reso pericoloso in zona gol, ha fatto quello che deve fare per una squadra come la nostra. Come primo step per noi quello che conta è la salvezza, se arriverà in tempo utile per cercare altri obiettivi tanto meglio: l'importante è mantenere la categoria, dobbiamo consolidarci in Serie A per poi provare a pensare in grande, abbiamo una struttura societaria solida e questo è un gran bel punto di partenza. Oggi abbiamo lanciato un ragazzo giovane come Baselli, che non ha risentito dell'emozione dell'esordio: siamo questi e dobbiamo andare avanti con applicazione e concentrazione". Argomenti atalanta serie a stefano colantuono Leggi i commenti I commenti dei lettori 
None Leggi i commenti I commenti dei lettori 
NAPOLI - Sarà anche una banalità, ma la differenza la fanno i campioni. L'Atalanta tiene finché può, con l'arguzia tattica di Colantuono e l'applicazione feroce dei suoi ragazzi. Poi arrivano i palloni sporchi in area, manna dal cielo per chi nei 16 metri ha costruito la sua carriera. Gonzalo Higuain è il sospiro di sollievo del Napoli dopo più di un'ora di sofferenza, è l'uomo che trasforma in gemma un rimpallo, è la leadership di classifica solitaria, anche se c'è da attendere Fiorentina e Roma e le giornate di campionato alle spalle sono soltanto tre. Dal San Paolo esce con l'amaro in bocca l'undici orobico, messo benissimo in campo e capace di rispondere colpo su colpo a una squadra costruita per ben altri obiettivi. LA GARA NON DECOLLA  - La sfida delle maglie inedite  -  padroni di casa in mimetica, ospiti in un alquanto inusuale divisa a bande verticali giallonere  -  è caratterizzata dai cambi di formazione: Benitez modifica 6/11 della squadra vittoriosa al Bentegodi prima della sosta (fuori Maggio, Britos, Zuñiga, Behrami, Callejon e Hamsik, dentro Mesto, Cannavaro, Armero, Dzemaili, Mertens e Pandev), Colantuono ripone in soffitta il 4-3-3 e sceglie un assetto più conservativo, con Bonaventura a ridosso di Denis e una difesa praticamente a 5. Gli azzurri si piazzano nella metà campo avversaria, al 4′ una punizione di Mertens trova Dzemaili solo a centro area: l'elvetico anticipa l'uscita incerta di Consigli, colpo di testa a lato. L'Atalanta, almeno in avvio, riparte con estrema parsimonia ma quando lo fa riesce a rendersi pericolosa. Sinistro di Cigarini all'11′  -  controlla in due tempi Reina  -   e destro di Denis un minuto più tardi, su cross di un ispirato Del Grosso: stesso epilogo, presa sicura dell'ex Liverpool. Il match sembra pronto a decollare, Pandev impegna severamente Consigli al 13′ dopo una bella azione sull'asse Dzemaili-Insigne. Gli orobici prendono bene le misure, il macedone cerca di scardinare il fortino al 26′, mancino di poco a lato: è l'ultimo brivido di un primo tempo che vede giganteggiare i difensori nerazzurri, guidati da uno Yepes particolarmente attento. IL COLPO DEL CAMPIONE  - L'avvio di ripresa restituisce occasioni con gli interessi: Insigne calcia debolmente dopo 50″, Denis spara con convinzione sul capovolgimento di fronte ed esalta i riflessi di Reina, al 4′ si fa vivo Higuain, con un mancino alto. Come nella prima frazione, i nerazzurri si sistemano dopo qualche sbandamento e tornano a chiudersi ermeticamente, con un sinistro sporco di Pandev come unica minaccia. Servono i campioni e se ne accorge anche Benitez, che ne aveva tenuti due in panchina. Dentro Callejon e Hamsik, fuori Mertens e Pandev: è un altro Napoli. L'inserimento dello slovacco basterebbe per mettere in ansia qualsiasi retroguardia, al 26′ Stendardo legge male l'attacco partenopeo, è un suicidio. Insigne trova Hamsik a centro area, Higuain si muove prima ad uscire dai 16 metri e poi ad attaccare lo spazio: Yepes tiene in uno contro uno ma il pallone scappa via, al "Pipita" non pare vero. Destro a giro nell'angolino alla sinistra di Consigli, gli ospiti si disuniscono e Cigarini riesce nella singolare impresa di farsi espellere con due interventi in cui non tocca nemmeno l'avversario: Insigne nel primo tempo e Callejon nella ripresa devono saltare per evitare la foga di uno degli ex di giornata, Rocchi non può che mostrare la via dello spogliatoio al regista. La ciliegina sulla torta la mette "El Calleti": ancora Insigne a pescare il riferimento nel cuore dell'area, il taglio di Higuain porta via un difensore, Brivio deve stringere e Dzemaili di tacco pesca Callejon, che apre il mancino e fa 2-0. Il finale è pura accademia, "El Pipita" va vicino al tris in azione personale ma il suo l'aveva già fatto abbondantemente in precedenza: il Napoli, almeno per le prossime 15 ore, sarà solo in testa alla classifica. Il modo migliore per avvicinarsi alla super sfida con il Borussia Dortmund. NAPOLI-ATALANTA 2-0 (0-0) Napoli (4-2-3-1): Reina 6.5; Mesto 6, Cannavaro 6.5, Albiol 6, Armero 6; Dzemaili 6 (40′ st Radosevic sv), Inler 6; Insigne 6.5, Pandev 5.5 (21′ st Hamsik 6), Mertens 5.5 (14′ st Callejon 6.5); Higuain 7. (Colombo, Rafael, Britos, Fernandez, Maggio, Zuñiga, Behrami, Zapata). All.: Benitez Atalanta (5-3-1-1): Consigli 6.5; Raimondi 6, Stendardo 5 (34′ st Livaja sv), Yepes 7, Lucchini 6, Del Grosso 6.5 (21′ st Brivio 5.5); Carmona 6, Cigarini 5, Baselli 6; Bonaventura 6 (14′ st Moralez 5.5); Denis 6.5. (Sportiello, Canini, Nica, Brienza, Gagliardini, Kone, Migliaccio, De Luca, Marilungo). All.: Colantuono Arbitro : Rocchi di Firenze Reti : 26′ st Higuain, 36′ st Callejon Ammonito : Callejon per comportamento non regolamentare Espulso : Cigarini per doppia ammonizione Recupero : 1′ e 3′ Argomenti ssc napoli atalanta serie a Leggi i commenti I commenti dei lettori 
None Leggi i commenti I commenti dei lettori 
TORINO - Massimiliano Allegri tira un sospiro di sollievo al termine della sfida pareggiata col Torino. I suoi ragazzi sono riusciti a rimontare due gol in un finale disperato e ricchissimo di polemiche. "Era una partita che era persa a 5 minuti dalla fine, ma i ragazzi sono stati bravi a crederci. Ci siamo trovati di fronte un buon Toro, bravo in contropiede e a colpirci proprio con questa arma  -  ha aggiunto -. Dovevamo avere più pazienza. Bravi, comunque Cerci e Immobile a metterci in difficoltà in contropiede". GUARDA LA SINTESI DI TORINO-MILAN KAKA' POSITIVO - Allegri prova a dare una spiegazione valida alle difficoltà avute oggi dal suo Milan. "Forse sono legate al nuovo modulo, dobbiamo trovare più equilibrio. Fino a due settimane fa giocavamo in maniera diversa, così diventa più difficile in fase difensiva. Siamo troppo leggeri come squadra, infatti in fase difensiva abbiamo subito 5 goal in 3 partite e non va bene. Un giudizio su Kaka'? Era tanto che non giocava, ha giocato una buona partita, ha dato molto, non si è risparmiato". Allegri ha provato a ricostruire l'episodio del calcio di rigore: "La palla è uscita e abbiamo battuto velocemente, anche per evitare che il Torino perdesse altro tempo con la sostituzione. Sono cose che succedono, ma è normale che il Torino si senta deluso visto che a 4 minuti dalla fine era avanti di due goal". ORA LA TESTA AL CELTIC - Mercoledì un'altra partita importante in Champions contro il Celtic: "Mancherà anche Montolivo, ma affronteremo queste partite come abbiamo sempre fatto". La manovra è migliorata con in campo Matri e Poli. "Balotelli ha bisogno di un giocatore vicino, che può essere Pazzini e Matri. Certe partite si possono giocare con due attaccanti, altre no. Dobbiamo sgravare responsabilità a Mario e per fargli trovare più spazi". Argomenti serie a milan ac massimiliano allegri Leggi i commenti I commenti dei lettori 
