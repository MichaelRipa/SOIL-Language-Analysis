Appuntamento su Fox, da questa sera, con “Homeland”, serie scritta da Howard Gordon e Alex Gansa, che nel breve spazio di due stagioni ha conquistato critica e pubblico: la storia dell'agente della CIA Carrie Mathison, geniale analista affetta da disturbo bipolare, e della sua ossessione non solo professionale per Nicholas Brody, ex marine passato al nemico dopo otto anni di prigionia in Iraq, ha appassionato gli spettatori e regalato ai protagonisti Claire Danes e Damian Lewis diversi premi prestigiosi, tra cui il Golden Globe e l'Emmy Award. Un successo tale da portare perfino Barack Obama a esprimere il suo apprezzamento per la serie, come ha confermato la stessa attrice protagonista, che è stata ospite alla Casa Bianca: “Il presidente mi ha detto: mi piace molto la tua serie. Ma chissà se l'ha veramente mai vista...”. IL FOTORACCONTO DELLA PRIMA PUNTATA La popolarità della serie è talmente manifesta da aver convinto anche la stessa CIA a incontrare, a fine settembre, gli attori e gli autori di “Homeland” nel suo quartier generale a Langley, in Virginia: “Durante la nostra a gita mi è sembrato quasi di essere tornata ai tempi del liceo” ha dichiarato la Danes, che ha rivelato: “C'era un lungo tavolo pieno di agenti della Cia e poi c'eravamo noi, seduti proprio di fronte, come se fossimo pronti a scoprire i nostri giochi. Loro non potevano dirci niente, in realtà. E noi non potevamo dire loro niente del nostro show. Che genere di conversazione avremmo potuto mai avere?”. Alex Gansa, showrunner della serie, è rimasto molto colpito dall'incontro, riflettendo sul fatto che tra realtà e finzione non ci sono poi grandi differenze: “Entrambi costruiamo set. Entrambi interpretiamo ruoli. Ed entrambi facciamo brainstorming: loro sulle operazioni, noi sulle storie delle puntate”. Non stupisce dunque che ci sia una certa attesa per la terza stagione di “Homeland”, che questa volta affronterà dall'interno le paranoie e le paure del popolo americano, mettendo in discussione la CIA stessa: all'inizio della serie, che in America ha debuttato lo scorso 29 settembre, ritroviamo i personaggi esattamente 58 giorni dopo il tragico evento con cui si è conclusa la serie precedente, ovvero l'attentato terroristico ai danni proprio di Langley, quartier generale della CIA. L'attentato nel cuore della sicurezza americana ha fatto perdere credibilità all'agenzia, che rischia di essere chiusa prima ancora di potersi riprendere dalla perdita di duecento e più dipendenti. Il grande assente della terza stagione è Brody: fuggito con l'aiuto di Carrie subito dopo l'attentato, il marine ha fatto perdere le sue tracce ed è considerato il responsabile principale dell'attentato, divenendo di fatto il ricercato numero uno d'America. Nella fuga Brody lascia dietro di sé altre macerie oltre a quelle di Langley: la figlia Dana (Morgan Saylor) e la moglie Jessica (Morena Beccarin). Alla CIA invece Saul (Mandy Patinkin), capo e mentore di Carrie, prende il comando del Centro Antiterrorismo e, per ridare immediata credibilità all'agenzia, sceglie una linea dura. “Carrie non è mai stata più isolata e infelice, alienata” - aveva raccontato Claire Danes parlando della terza stagione, che secondo l'attrice sarà: “Sempre più dark”. Argomenti homeland sky claire danes damian lewis 
WASHINGTON - "Sembra che sia possibile fare passi avanti sul fronte del debito e dello shutdown". Lo ha detto il portavoce della Casa Bianca, Jay Carney. Una dichiarazione che arriva dopo una telefonata tra Barack Obama e il presidente della Camera, il repubblicano John Boehenr. I due hanno deciso di continuare a tenere i canali aperti per negoziare per scongiurare il default degli Usa il 17 ottobre quando sarà superato il tetto del debito di 16.700 miliardi. Carney ha sottolineato però che il presidente non considera sufficiente l'innalzamento del debito per sole sei settimane, come proposto dai Repubblicani, perchè così facendo "saremmo di nuovo allo stesso punto tra meno di due mesi". Per Obama serve un periodo più lungo e il presidente non vuole che il default sia utilizzato dal Gop come una minaccia per ottenere modifiche al testo del bilancio e quindi la fine dello 'shutdown' (la chiusura delle attività federali non essenziali) giunto all'11esimo giorno. Insomma, ancora nessun risultato concreto, ma almeno sostanziale cambio di clima. La Cnn sintetizza così la situazione: "Nessun passo avanti, se non nei toni". Il New York times: "Nessun accordo, ma la proposta repubblicana ha cambiato il clima", e il Washington Post: "Nessuna intesa ma timidi progressi dopo i colloqui Obama-Gop". Intanto arriva una dichiarazione della Casa Bianca alla vigilia dell'incontro tra Barack Obama e Enrico Letta il prossimo 17 ottobre: "Il presidente Barack Obama e il premier Enrico Letta hanno stabilito un rapporto stretto e una collaborazione molto produttiva sin dal giorno in cui il primo ministro s'è insediato". E ancora: "Il presidente Usa Barack Obama apprezza le intuizioni del premier Enrico Letta per quanto riguarda i problemi dell'economia europea. I due sono d'accordo sull'importanza di creare nuovi posti di lavoro e in particolare per i giovani disoccupati in entrambi i Paesi". Argomenti default shutdown shutdown usa john boehner barack obama jay carney 
ROMA - Stavolta la presa di posizione Ue arriva dopo pochissime ore dalla notizia del nuovo naufragio nel canale di Sicilia . "La nuova tragedia avvenuta nel Mediterraneo dimostra come sia sempre più urgente lanciare una grande operazione Frontex di soccorso e ricerca nel Mediterraneo, da Cipro alla Spagna", dice il commissario Ue per gli Affari interni Cecilia Malmstrom. "Senza azioni concrete le espressioni di solidarietà restano parole vuote", ha aggiunto Malmstrom che due giorni fa era a Lampedusa con Letta, Alfano e Barroso per rendere omaggio alle vittime dell'Isola dei Conigli e ha sentito - come gli altri - i fischi e le urla della popolazione esasperata . Quindi l'invito pressante ai Paesi membri "perché rendano immediatamente disponibili le risorse necessarie per definire i dettagli dell'operazione Frontex". "E' la nuova drammatica conferma di una situazione di emergenza e della necessità di operare anche a livello europeo", ha invece detto il premier italiano Enrico Letta, che subito dopo la tragedia ha sentito i ministri interessati. Il premier - fanno sapere da Palazzo Chigi - resta determinato a porre con forza il tema dell'immigrazione sul tavolo del prossimo vertice Ue in programma a fine mese. Insomma, il governo italiano non vuole più aspettare. E Letta ha già contattato il presidente del Consiglio Ue, von Rompuy. Il premier italiano ha avuto anche l'appoggio del capo di governo di Malta. Stavolta, tra Roma e La Valletta, nessuna tensione. I due Paesi hanno collaborato nei soccorsi, come nell'accoglienza dei sopravvissuti. Argomenti naufragio a lampedusa naufragi mediterraneo Leggi i commenti I commenti dei lettori 
COPENAGHEN - Finisce 2-2 ma stavolta non si parli di biscotto. Il boccone anzi che i danesi devono mandare giù è di quelli amarissimi. Del resto, Morten Olsen ha avuto dai suoi solo briciole nel girone disputato nella terra di Amleto. In termini di emozioni il match è un susseguirsi di situazioni, prima il vantaggio italiano, poi il pareggio e il sorpasso, con tanti brividi davanti a Buffon. Ma la Danimarca finisce la benzina e l'Italia è spietata in pieno recupero, trovando con ostinazione il pareggio. Magia di Osvaldo. Gli azzurri (Balotelli neanche in tribuna, guarda la partita dall'albergo per un attacco influenzale) nel primo tempo lasciano l'iniziativa alla Danimarca, come è nella logica delle cose. Chi deve fare la partita è chi è ancora in stato d'ansia, a maggior ragione quando gioca in casa. La squadra di Morten Olsen infatti sembra costruita per fare male solo in ripartenza, quando attacca a difesa schierata diventa prevedibile e facilmente controllabile. Il solo Krohn Dehli sembra aver ereditato, per esempio, qualche giocata alla Laudrup. Gli altri sono ligi alle disposizioni tattiche di Olsen. L'Italia ha dalla sua i nervi distesi, tutti tranne Ranocchia che si porta dal club uno stato d'ansia palese quando deve organizzare la manovra da dietro. Gli occhi azzurri sono puntati sul solo pericolo pubblico, Bendtner, Chiellini lo controlla alla grande. La Danimarca pressa e attacca, ma è l'Italia a pizzicare l'avversario. Ci sono striscioni che non dimenticano il "biscotto" che ci escluse dall'Europeo 2002: Svezia-Danimarca 2 a 2... Thiago Motta non fa rimpiangere Pirlo. Al reparto centrale offre una ragnatela intelligente e tranquilla. Montolivo agisce appena avanti a lui e ne segue l'esempio. Al 28' dopo un paio di scorribande a destra chiuse dai cross di De Silvestri e di Candreva frenati da Andersen, arriva il gol capolavoro di Osvaldo. Stop a seguire su pennellata di Thiago (sembra uno schema parigino... per Ibrahimovic), scatto e tiro nell'angolino. Superbo. L'Italia è una delizia, controlla il gioco avversario, senza patemi. Ma in chiusura di tempo arriva un sorprendente pareggio, con Bendtner che svela un limite strutturale: si prende gol spesso e volentieri sul secondo palo. Orgoglio del gigante. C'è tutta la rabbia di Bendtner nella metamorfosi danese. E c'è la crescita esponenziale a centrocampo di Eriksen. E c'è il calo fisico, più che giustificato, dell'asse Thiago Motta-Montolivo. Non cambia il copione dell'assalto danese alla porta di Buffon, le azioni sono insistite sulla fascia, ma senza un ritmo insostenibile. Eppure l'Italia arretra, per venti minuti subisce l'assalto, fatica moltissimo, non riparte più, viene salvata dai pali sulla punbizione del Pirlo danese, Eriksen, che scavalca la barriera con Buffon impietrito. E in mischia sul bolide dell'avanzato Boilesen che trova la traversa e un rimpallo da flipper che grazia la nostra difesa. Quando finalmente torniamo a risollevare la testa e ci ripresentiamo nella metacampo avversaria, un pallone perso da Candreva, trova la migliore combinazione possibile per i padroni di casa, passando dai piedi sapienti di Eriksen alla giocata di Krohn Dehli, il migliore dei suoi, che alza un nuovo pallone per la "schiacciata" del pivottone che nella Juventus faceva il fantasma. Balzaretti soverchiato, arriva il 2 a 1, il Parken stadium esplode. Ma i danesi hanno finito il carburante. E Osvaldo non ci sta a voler ricordare il suo gol più bello in azzurro come un contentino. Eccolo, il Pablo ripudiato dalla Roma. Eccolo che muove palla in area, accentrandosi e scaglia un pallone basso verso Andersen. Quello delle favole? Per gli azzurri sì. Il ginocchio magico di Aquilani spiazza l'estremo, getta nello sconforto la Danimarca, più lontana ora dai playoff qualificazione. L'Italia si ridesta e si salva. E' uno scampato pericolo, ma per valori tecnici assoluti è giusto così. Resta solo da attendere la partita di martedì con l'Armenia per la certezza di essere tra le teste di serie a Brasile 2014. DANIMARCA-ITALIA 2-2 (1-1) Danimarca : Andersen, Zimling (80' Andreasen), Bjelland, Agger, Boilesen, Jacobsen, Kvist, Eriksen, Krohn-Dehli, Braithwaite (46' Larsen), Bendtner (82' Makienok). Ct: Morten Olsen. Italia (4-3-2-1): Buffon; De Silvestri, Chiellini, Ranocchia, Balzaretti; Thiago Motta, Montolivo (80' Gilardino), Marchisio (68' Aquilani); Candreva, Diamanti (77' Cerci); Osvaldo. Ct: Cesare Prandelli. Arbitro : Lannoy (Francia) Reti : 28' e 91' Osvaldo; 46' e 79' Bendtner. Ammoniti : Zimling, Bjelland, Boilesen e Bendtner. Recupero : 0' e 3'. Argomenti mondiali brasile 2014 nazionale italia Leggi i commenti I commenti dei lettori 
None Leggi i commenti I commenti dei lettori 
COPENAGHEN - Alberto Aquilani è onesto nell'analizzare il suo gol che ha regalato il pari in extremis all'Italia a Copenaghen: "Per loro è stata una beffa, ma nel calcio ci sta. A volte ti capita di prendere gol al 90', questa volta è toccato a noi segnarlo. Sicuramente è stato un gol fortunoso, almeno nel gesto. Osvaldo è stato bravo a trovare il mio ginocchio, altrimenti la palla andava fuori". Il giocatore commenta poi la partita: "E' stata una partita difficile, si sa che su questi campi è sempre complicato giocare, anche perché con i 3 punti loro si giocavano la chance di andare avanti. Noi stavamo meglio e forse abbiamo preso gol quando non lo meritavamo, ma alla fine il pareggio ci sta" aggiunge il centrocampista azzurro che non vuol pensare alla convocazione tra i 23 che andranno in Brasile. "Io sono contento di far parte di questo gruppo e per ora va bene così, poi il campionato dirà quali saranno le scelte del mister" afferma Aquilani. "La strada è parecchio lunga e c'è tanta concorrenza e questo è un bene per il calcio italiamo che siamo in tanti che ci giochiamo un posto a centrocampo. Ben vengano questi problemi per il mister". Sulle condizioni di Mario Balotelli: "E' influenzato o così mi è stato detto. Io non l'ho visto, era in camera e non è venuto nemmeno a mangiare". Aquilani smentisce che l'attaccante del Milan possa avere dei problemi: "Io l'ho trovato bene. Ha avuto un problema muscolare e si è fermato dopo il primo giorno, ma l'ho visto motivato". Sul calo mentale nei frangenti finali del primo tempo che è costato il gol del pareggio di Bendtner, spiega: "Forse pensavamo che era finito il primo tempo e volevamo andare negli spogliatoi sull'1-0 - dice -. Loro potevano segnare solo così, su una palla alta con Bendtner che è bravo a colpirla. Mi ha impressionato, ha fatto due gol ed è stato il giocatore più forte". Protagonista della serata del Parken è stato Pablo Daniel Osvaldo, ora al Southampton, ma che non dimentica il campionato italiano: "La Roma in testa? Mi fa tanto piacere, ho lasciato un sacco di amici, quello spogliatoio un po' mi manca a livello umano, mi fa piacere e spero che continuino così". L'attaccante però non ha alcun rimpianto per la sua scelta. "Non mi sono pentito, mi mancano gli amici che avevo lì, nonostante quello che si è detto io dentro spogliatoio stavo benissimo ma con il Southampton siamo secondi a pari punti con il Chelsea, stiamo andando bene. Lì sicuramente ho trovato un altro ambiente, ho ricevuto affetto dall'inizio,  il calcio lo vivono in un'altra maniera. A fine partita torniamo a piedi...". Sulla Nazionale invece Osvaldo, tra i più positivi oggi, spiega: "Ogni volta che vengo chiamato in causa cerco di fare del mio meglio - ha evidenziato - io sono a dispozione del mister, sono felicissimo di far parte di questo gruppo. In questo momento sono sereno e tranquillo, cerco di lavorare e dare il meglio, i risultati si vedranno. Il codice etico? In Nazionale devi dare l'esempio. Dobbiamo sempre comportarci bene - ha ricordato Osvaldo - anche se io e Mario abbiamo carattere un po' particolare". "E' stato bellissimo ritornare in Nazionale, una fortissima emozione, bellissimo rivestire la maglia azzurra, un grandissimo orgoglio". Non lesina i superlativi Federico Balzaretti, tornato in Nazionale dopo un anno di assenza. Il difensore della Roma, però, si prende tutte le colpe per i due gol messi a segno dall'uomo che aveva in marcatura. "I gol di Bendtner sono forte più demerito mio che bravura - ammette - E' giusto dirlo. Potevo marcarlo meglio, soprattutto nel primo, dove potevo sfruttare le mie possibilità nel colpo di testa. Mi dispiace aver preso questi due gol. Il fluidificante giallorosso, poi, spiega che Prandelli non ha avuto bisogno di caricare molto la partita perché l'importanza di vestire la maglia azzurra conta molto per questo gruppo. "Non ne ha avuto bisogno, perché quando si viene in Nazionale non si può non essere motivati. Mai nessuno ha tirato la gamba indietro e tutti hanno giocato al 100%. Da questo punto di vista il mister può essere contento". Per Thiago Motta il Mondiale in Brasile sarà speciale: "Manca ancora tanto e io devo fare una grande stagione con il Psg e poi cercare di arrivare in forma per il Mondiale - spiega l'italobrasiliano - Non è speciale solo per me, lo è per tutta la squadra". Il suo Psg continua a crescere intanto. "Siamo una grande squadra con tanti campioni, manca pochissimo per essere al livello di formazioni come Bayern, Barcellona, Real Madrid e la stessa Juve, siamo sulla strada giusta e lo abbiamo dimostrato anche nell'ultima gara di Champions League con il Benfica". Infine una battuta sull'Inter e sulla trattativa tra Moratti e Thohir. "Non ho seguito tanto la vicenda, ma credo che Moratti sappia meglio di chiunque altro di cosa ha bisogno la società, spero che alla fine vada tutto bene". Argomenti mondiali brasile 2014 nazionale italia alberto aquilani pablo daniel osvaldo Leggi i commenti I commenti dei lettori 
None Leggi i commenti I commenti dei lettori 
COPENAGHEN - L'Italia non deve pensare solo a difendere. Quando lo fa diventa vulnerabile. Ecco la chiave della partita con la Danimarca secondo Cesare Prandelli: "Abbiamo sofferto soprattutto all'inizio del secondo tempo, per venti minuti abbiamo pensato solo a difendere. Questa squadra invece è abituata a giocare, e se perde la sua peculiarità diventa vulnerabile". Il ct però p soddisfatto: "Non sono assolutamente deluso, questa squadra ha personalità ed  orgoglio. Quando abbiamo ripreso a giocare abbiamo avuto delle opportunità su un campo difficile, dove la Danimarca ha dato anche di più di quello che poteva perché era costretta a vincere. Il risultato è giusto". Buffon e compagni hanno però avuto un calo di attenzione durante la sfida: "Ci sono dei tempi particolari in cui non dobbiamo abbassare la concentrazione. Dopo 35 minuti molto buoni ci siamo abbassati dieci metri, concedendo alla Danimarca di giocare per le sue punte. Comunque, abbiamo palleggiato discretamente bene, trovato profondità con la palla a terra e un'occasione importante con Marchisio, anche se siamo stati fortunati sui pali presi dai danesi, ma solo da palle inattive". Per quanto riguarda i singoli, Prandelli spende elogi per due giocatori in particolare: "Osvaldo? Ha fatto un  gol ed un'ottima prestazione, quando c'è la serenità le qualità  emergono. E Thiago Motta non è una sopresa: questi giocatori hanno  dimostrato di tenere alla maglia". Il grande assente al Parken era Balotelli: "Ha avuto un po' di febbre, speriamo di recuperarlo per martedì: a Napoli troveremo un'altra quadra agguerrita (l'Armenia, ndr), tutte hanno la possibilità di finire al secondo posto ma noi vogliamo terminare imbattuti nelle qualificazioni". Ora la nazionale torna a Firenze per preparare l'ultima partita del girone, contro l'Armenia, quella che potrebbe dare la certezza di andare al Mondiale da testa di serie. "Ma avete visto, ha battuto la Bulgaria: anche questo non è avversario da sottovalutare". Il trasferimento a Napoli domenica sera, poi nella mattinata di lunedì la mattinata di allenamento e testimonianza a Quarto, sul campo anti-camorra. Per la partita del San Paolo, Prandelli aspetta notizie sulla febbre di Balotelli  ma anche Insigne - idolo di casa - e Verratti. Il ct torna a parlare della possibilità che la Nazionale vada ad allenarsi a Lampedusa, nella serata di una nuova tragedia di immigranti: "Le notizie le abbiamo sapute prima della partita. Ho detto che la Nazionale è disponibile ma non penso posso fare molto. Bisogna dare assistenza ai disperati, che in quanto tali sono pronti a tutto. E' come Italia - conclude il mister azzurro - che dovremo fare qualcosa in più". Argomenti mondiali brasile 2014 nazionale italia cesare prandelli Leggi i commenti I commenti dei lettori 
