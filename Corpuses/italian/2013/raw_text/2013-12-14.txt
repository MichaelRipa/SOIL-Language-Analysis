"Bundu è un buon pugile ma è vecchio, lo batterò". Le parole della vigilia di Lee Purdy, britannico 26enne di belle speranze, non fanno una piega. Purtroppo per lui però, il 39enne italiano originario della Sierra Leone si dimostra anche parecchio più forte, infliggendogli una autentica lezione di pugilato e confermandosi campione d'Europa dei pesi welter. Bundu probabilmente disputa il miglior match della sua carriera dal record ancora immacolato (30 vittorie, 2 pareggi, nessuna sconfitta), chiudendo il match prima del limite quando il dodicesimo ed ultimo gong sta per suonare. Mancano sette piccolissimi secondi, una eternità per Purdy, estenuato da una infinita serie di colpi e provvidenzialmente fermato dall'arbitro. Un kot a spazzare via i rischi - peraltro pochi visto l'andamento del match - che quando si combatte fuori casa aleggiano sempre nel punteggio. Sul ring di Londra, Bundu mette in pratica il match perfetto. Merito quasi tutto suo, anche se una piccola percentuale la assegnamo a Purdy, non un mostro di intelligenza pugilistica, monotematico nella sua azione afissiante, tutta grinta ma poco ragionata. Di ben altra pasta il nostro pugile, leggermente più basso del suo avversario ma capace di trovare sempre i colpi dalla media distanza: montanti, ganci, serie continue, manca solo l'ingrediente della potenza altrimenti l'incontro finirebbe con largo anticipo. Unici momenti di rischio quando l'italiano accetta il corpo a corpo, lasciando spazio a qualche velleità dell'inglese, dotato di buon pugno. Purdy rimane aggrappato in qualche modo al match fino al giro di boa, poi Bundu sale di intensità denontando anche una grande condizione atletica, fino a chiudere i conti all'ultima ripresa. Una serie devastante e Purdy va giù, si rialza con orgoglio ma quei sette secondi che lo separano da una sconfitta ai punti sono insormontabili. Alla fine l'inglese, distrutto, non riesce neanche a restare sul ring per il verdetto, mentre intorno al risuona il classico grido (Bundu Bumaye, mutuato dal famoso Ali-Foreman) dei tifosi fiorentini (città d'adozione di Bundu) e di Cisterna (dove vive) giunti in Inghilterra. Prospettive. Bundu meriterebbe di combattere per il mondiale: il parterre è proibitivo (da Mayweather a Marquez, a Pacquiao), ma il conto in banca subirebbe una impennata. Se resta nel comunque curatissimo giardino europeo, interessante derby in vista contro Gianluca Branco, altro 'vecchio' della boxe italiana. Argomenti boxe pugilato leonard bundu Leggi i commenti I commenti dei lettori 
CATANIA  - Andrea Mandorlini, tecnico del Verona, è soddisfatto dopo il punto conquistato dalla sua squadra a Catania. 0-0 il risultato finale al Massimino. "UMILTA' E SACRIFICIO"  - "Se non metti umiltà e spirito di sacrificio, su questi campi perdi  -  ha spiegato il tecnico gialloblù a Sky Sport -. Abbiamo avuto uno spirito positivo e siamo stati umili dietro e non ti nascondo che nel finale potevamo anche vincere la partita. Forse era troppo, però siamo contenti, non abbiamo perso, non abbiamo preso gol e la nostra classifica è buona". Mandorlini ha ribadito: "Abbiamo sofferto, lo spirito è quello giusto però la troppa paura di perderla alla fine non ci ha permesso di vincere". "SPIRITO GIUSTO"  - Il punto fuori casa finalmente rilancia una squadra che finora lontano dal Bentegodi aveva spesso ceduto il passo: "Abbiamo perso con le prime quattro squadre che stanno davanti a noi in classifica  -  ha spiegato Mandorlini -. Oggi se non avessimo avuto lo spirito giusto, perdevamo. Siamo stati bravi, in casa abbiamo un atteggiamento diverso, i numeri lo dicono ma va bene così". "ITURBE FANTASTICO"  - E su Iturbe, ha aggiunto: "E' un giocatore fantastico. Alle volte si assenta un po', però è un giocatore che ha delle qualità incredibili. Deve imparare di più a giocare di squadra". Interpellato sull'infortunio di Moras ha detto che è stata "Una forte contusione al malleolo. Vedremo nei prossimi giorni". Infine una domanda su Sean Sogliano, oggi ds del Verona che pare nelle mire del Milan: "Sean è bravo, vede cose prima degli altri perché arriva dal nostro ambiente. Quello che sarà il futuro lo sa solo lui", ha concluso Mandorlini. Argomenti hellas verona serie a andrea mandorlini Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
CATANIA  - Il tecnico del Catania, Gigi De Canio, non può essere soddisfatto dopo lo 0-0 dei suoi in casa contro il Verona. Gli etnei, sempre ultimi in classifica, hanno comunque conquistato un punto dopo tre sconfitte. "E' MANCATO IL GOL" -  "E' mancato il gol, purtroppo  -  ha detto De Canio a Sky Sport -. Sono rammaricato perché credo che la partita di questa sera abbia dimostrato che con il recupero dei suoi calciatori il Catania può essere diverso, pur non essendo al meglio della condizione. Lo spirito dimostrato credo sia la strada da seguire per risalire questa classifica così difficile". De Canio sulla motivazione della squadra ha aggiunto: "E' la prima volta che abbiamo buona parte del gruppo al completo. Abbiamo ancora da recuperare Almiron, lo stesso Bergessio, Bellusci. Siamo sulla buona strada e ho detto ai ragazzi nello spogliatoio che questo è lo spirito che ci deve animare e con un pizzico di determinazione riusciremo a compiere l'impresa". "GRAZIE AL CLUB PER LA FIDUCIA"  - Sulla fiducia del presidente Pulvirenti nei confronti del gruppo, De Canio ha aggiunto: "Devo ringraziare la società per la fiducia accordatami. Significa che c'è ancora gente nel calcio che vede il lavoro svolto e che sa fare ragionamenti più logici. Essendoci allenati con il gruppo al completo, qualcosa abbiamo prodotto. Come ho detto già prima, con la maggiore fiducia credo che sarà un'impresa possibile". "MERCATO? SPERIAMO"  - Sulla possibilità che arrivi qualcuno durante il mercato a gennaio, De Canio ha aggiunto: "Alla nostra squadra forse mancano oltre che i gol del nostro attaccante (Bergessio, ndr) anche quelli degli altri giocatori. Probabilmente dovremo vedere se sul mercato ci saranno delle possibilità di trovare calciatori che ci potranno aiutare". Argomenti catania calcio serie a luigi de canio Leggi i commenti I commenti dei lettori 
CATANIA  - Dopo tre sconfitte consecutive, il Catania torna a fare punti in casa. Purtroppo per De Canio e i suoi, è solo uno quello conquistato contro il Verona. Gli etnei hanno dominato per tutto il primo tempo senza però concretizzare le tante azioni offensive. Merito della difesa ospite e del portiere Rafael. Secondo tempo più equilibrato invece, colpa anche della stanchezza. CATANIA ARREMBANTE  - De Canio schiera un 4-3-3 con Frison in porta, difesa a quattro con Peruzzi, Legrottaglie, Spolli e Alvarez; in mezzo al campo c'è Guarente. Attacco affidato a Castro, Leto e Barrientos. Mandorlini, privo dell'infortunato Jorginho, risponde col medesimo modulo: in difesa torna Cacciatore, mentre Moras rimpiazza Gonzalez. Romulo avanza a centrocampo e insieme a lui ci sono Donati e Halfredsson. In attacco Iturbe, Toni e Juanito Gomez. Panchina per l'ex rossoazzurro Martinho. Parte forte il Catania che colleziona corner e al 3' trova Rafael pronto su un bel tiro da fuori di Izco. Il Verona soffre, gioca a ritmi bassi e il centrocampo non fa il filtro che Mandorlini vorrebbe. CI PENSA RAFAEL  - Così il Catania non rischia niente e può attaccare. Grossa chance al minuto 18: assist di Barrientos e tiro di Leto in area, da ottima posizione, a botta sicura. Rafael respinge. Quindi arriva in corsa Peruzzi che però conclude sul fondo. Al 34' è ancora il portiere gialloblù a salvare i suoi dallo svantaggio: punizione di Barrientos e Alvarez sfiora la palla di testa, nell'area piccola, ma Rafael è pronto e respinge. Il Verona non reagisce e subisce le iniziative rossoazzurre che spesso vengono interrotte da Moras e Maietta, sempre attenti. L'unico break scaligero lo vediamo al 43' con uno scambio tra Toni e Gomez, ma Juanito viene fermato in area per offside. FINALMENTE VERONA  - Il Verona che inizia il secondo tempo è il medesimo visto nei primi 45' solo per quanto riguarda gli uomini. Perché lo spirito è invece diverso e finalmente i gialloblù decidono di provare a offendere per non subire più così pesantemente le iniziative dei padroni di casa. Iturbe viene spostato sulla sinistra dove trova più spazio contro Peruzzi. Al 6' lo stesso Iturbe batte una punizione, in area Gomez devia verso la porta ma è Toni a respingere sul fondo, davanti alla porta. Due minuti dopo ci prova da fuori Halfredsson, non trovando la porta di un nulla. EQUILIBRIO  - Il Catania, sorpreso dall'inizio di ripresa ospite, si scuote e al 9' Castro va sul fondo ma in area non trova compagni pronti alla deviazione vincente. I tecnici iniziano a fare le sostituzioni di rito e la partita diventa equilibrata. Il Catania prova ancora a sfondare, ma trova la densità difensiva scaligera che spesso e volentieri intercetta le verticalizzazioni siciliane. Restano da segnalare alcuni spunti di Castro da una parte e di Iturbe dall'altra, ma i portieri corrono rischi minimi. Catania-Verona 0-0 (0-0). Catania (4-3-3): Frison 6, Peruzzi 5,5 (45′ st Monzon sv), Legrottaglie 6,5, Spolli 6,5, Alvarez 6, Izco 6, Guarente 5,5, Plasil 6, Barrientos 6,5 (38′ st Keko sv), Leto 5,5 (30′ st Bergessio sv), Castro 6,5. (21 Andujar, 35 Ficara, 5 Rolin, 24 Gyomber, 33 Capuano, 7 Tachtsidis, 20 Freire, 23 Boateng, 32 Petkovic). All.: De Canio 6.5. Verona (4-3-3): Rafael 7, Cacciatore 5,5, Moras 7 (33′ st Marques sv), Maietta 6,5, Agostini 6, Romulo 5,5, Donati 5,5 (39′ st Laner sv), Hallfredsson 6, Iturbe 6, Toni 5,5, Gomez 5 (23′ st Donadel 6). (31 Mihaylov, 12 Nicolas, 13 Bianchetti, 3 Albertazzi, 16 Rubin, 30 Donadel, 6 Martinho, 26 Sala, 7 Longo, 8 Cacia). All.: Mandorlini 5,5. Arbitro: Damato di Barletta. Angoli: 6-1 per il Catania. Recupero: 0′ e 5′. Ammoniti: Izco e Toni per gioco scorretto, Alvarez proteste. Spettatori: 15.872 (paganti 5.410, abbonati 10.462), incasso 48.393 euro. Argomenti hellas verona catania calcio serie a Leggi i commenti I commenti dei lettori 
ROMA  - Sassari sbanca il Palasavelli di Montegranaro per 88-69 nell'anticipo della 10/a giornata di serie A e, in attesa di vedere Siena e Brindisi in campo rispettivamente contro Roma e Pistoia, sale solitaria in vetta alla classifica. Continua il trend positivo della Grissin Bon in versione casalinga. Con un Kaukenas in più nel motore e sospinta da White e Bell, i reggiani hanno facilmente la meglio su una Cremona (93-75) che certo non aveva messo in preventivo di iniziare sul parquet di Reggio Emilia la sua risalita. SASSARI PASSA A MONTEGRANARO - Serata da dimenticare per Montegranaro che di fatto ha subito il gioco dei sardi, privi di Travis Diener, in tutte e quattro le frazioni. Prima frazione in salita per i gialloblù che finiscono sotto di 8 punti (7-15) lasciando agli ospiti margine per mettere a segno una strategia in attacco che non lascia scampo ai padroni di casa. Inutili i tentativi di recupero che, solo quando mancano 2′ alla sirena, danno respiro al pubblico locale grazie ad una tripla di Collins (22-25) che restituisce entusiasmo ai locali, ma che dura poco. La prima frazione finisce 22-28. Nella seconda, la squadra di casa riacquista mordente e riesce quasi ad azzerare la distanza (31-33 al 15′), ma Sassari si riprende fino a confondere totalmente i ragazzi di coach Recalcati (33-46 al 18′). Seconda sirena: 33-48. Al rientro dalla pausa i sardi continuano a non mostrare alcun segno di cedimento e riescono a prendere il largo (62-45 al 28′) mettendo in difficoltà i marchigiani, mai in partita. Sul parquet sangiorgese Sassari gioca da sola e a fatica i veregrensi provano ad argianre l'emorragia di punti. Terzo parziale: 53-72. Nell'ultima frazione i locali continuano senza esito il tentativo di tenere testa ai sardi che chirurgicamente affondano il colpo. Al 35′ la situazione sembra sprofondare con i locali sotto di 20 lunghezze (59-79) e ormai completamente sbaragliati dalla formazione di Sacchetti, rasseganti oramai ad un esito scontato. REGGIO EMILIA NON SBAGLIA, PRIMA AMARA PER PANCOTTO - La Grissin Bon difende subito con grande intensità, Cremona non trova un varco e dopo 4′ è sotto 11-0. Reggio continua a macinare gioco e al 6′ il tabellone indica 19-6 per i padroni di casa, con White e Bruner in evidenza. A quel punto, però, qualcosa si inceppa nei meccanismi biancorossi: attacchi frettolosi e contropiedi concessi rimettono in corsa il team di Pancotto (esordio amaro per il niovo tecnico dei lombardi), che sigla un contro break di 9-0 firmato Spralja, prima che una 'bombà di Ndoja, a pochi secondi dalla conclusione del parziale, fermi il punteggio sul 21-20 pro Reggio. Nel secondo quarto c'è più equilibrio, gli attacchi hanno la meglio sulle difese, ma i ragazzi di Menetti hanno maggiore verve e sull'asse Bell-White mettono insieme un piccolo tesoretto di punti: 32-25 al 4′. Bottino che si incrementa per merito di un Bell scatenato che, da solo, sospinge i suoi al +11 (40-29) quando mancano tre minuti all'intervallo lungo, cui le squadre giungono sul 48-39 per i reggiani. In avvio di ripresa la Vanoli rimane negli spogliatoi, mentre la Grissin Bon, sull'asse White-Silins, costruisce un parziale di 13-3 in poco più di tre minuti, che permette a Cinciarini e compagni di prendere il volo (61-42). Pancotto chiama time-out, ma con scarso esito, e quando Tripkovic commette un ingenuo antisportivo su Bell sul finire del tempo, il canestro di Silins nell'azione seguente fissa lo score sul 71-52 per la Grissin Bon. All'inizio dell'ultimo quarto Reggio 'uccide' la partita con due 'bombè targate Filloy-Antonutti che la spingono al +23; il resto del match è pura accademia. SUTOR MONTEGRANARO-BANCO DI SARDEGNA 69-88 (22-28, 33-48, 53-72) SUTOR MONTEGRANARO: Cinciarini 2, Sakic 8, Mayo 16, Tessitore, Rossi, Lauwers 2, Campani 11, Mazzola 8, Mitrovic 5, Skeen 10, Collins 7. Allenatore: Recalcati. BANCO DI SARDEGNA SASSARI: M. Green 6, Fernandez, C. Green 8, Devecchi 2, Johnson 10, Sacchetti 14, Diener Drake 18, Vanuzzo 6, Tessitori 6, Thomas 18. Allenatore: Sacchetti ARBITRI : Martolini, Biggi, Borgioni NOTE: Tiri liberi: Sutor 7/9, Banco 11/18. Nessun uscito per 5 falli. GRISSIN BON REGGIO EMILIA-VANOLI CREMONA 93-75 (21-20, 48-39, 71-52 ) GRISSIN BON REGGIO EMILIA: White 20, Filloy 3, Brunner 14, Antonutti 7, Bell 24, Frassinetti, Mussini, Kaukenas 9, Cervi, Silins 9, Pini ne, Cinciarini 7. Allenatore: Menetti VANOLI CREMONA: Woodside 11, Jackson 9, Kelly, Ndoja 5, Rich 15, Marchetti 4, Tripkovic 8, Rossi ne, Fiorentini ne, Spralja 20, Kalve 3. Allenatore: Pancotto. ARBITRI: Cerebuch, Bettini, Morelli NOTE Tiri liberi: Reggio Emilia 10/11, Cremona 20/22. Nessun uscito per 5 falli. Argomenti basket reggio emilia basket sassari basket cremona basket montegranaro basket Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
