"Eravamo tanti Tony, ai tempi: lui, io, Renis, Santagata. Adesso ce n'è uno in meno, ed era tra i più bravi". Tony Dallara quasi non crede che Little Tony sia morto davvero: "Ma è sicuro che non sia un errore?". Purtroppo no. "Che peccato, è stato uno dei grandi urlatori della canzone italiana dei primi anni Sessanta, un Elvis Presley italiano". Un paragone che si fece per tanti allora: lui, ma anche lei, Celentano, Bobby Solo. "I due veri Elvis italiani erano lui e Bobby. Little Tony più rock, anche se con una forte vena melodica, mentre Bobby era più sul lato romantico. Little invece me lo ricordo quando rifece a modo suo Rock around the clock di Bill Haley. Anzi, fu quella canzone, assieme ad altre cover del primo rock americano, a renderlo celebre, quando io ero già famoso con Romantica , Ghiaccio bollente e Come prima. D'altronde era più giovane di me di cinque anni". In seguito siete mai stati rivali? "Macché, pensi che di persona ci conoscevamo appena. Lo stimavo moltissimo, e credo che ricambiasse. Ci siamo incrociati in qualche studio televisivo, ma ognuno dei due vedeva l'altro da lontano. Provarono a montarla la rivalità, ma avevamo stili diversi e vivevamo anche lontani, io a Milano, lui a Roma, il gioco non funzionò". Qual è la canzone di Little Tony che le piace di più? "La sorprenderò, dopo quello che ho detto, ma era una canzone del suo lato più romantico, Profumo di mare , che fu la sigla del telefilm Love boat. Semplicemente irresistibile. E gli portò di nuovo successo anche ad anni di distanza dal boom degli abnni Sessanta" Come aveva fatto a conservare per così tanto tempo la popolarità? "Non si era mai negato. Era un generoso, pronto ad andare in tv quando lo chiamavano, e a girare l'Italia con una sua band che regalava spettacolo anche al di là delle canzoni. È un altro pezzetto della musica italiana che se ne va". Argomenti musica little tony 
"Siamo a meno del metà del cammino ma siamo molto felici di aver vinto questa gara due. Vogliamo continuare così ed arrivare alla finale che a questo punto penso che ci meritiamo. Il pubblico ci sta dando una spinta fondamentale e questo è molto bello". Il presidente Claudio Toti ha commentato così la vittoria dell'Acea Roma in gara due di semifinale scudetto sulla Lenovo Cantù, 74 a 68. Partita difficile perché dopo pochi minuti del primo quarto, nei quali l'Acea stava giocando bene con buona alternanza di soluzioni offensive tra lunghi ed esterni, a Gigi Datome sono stati fischiati due falli che ne hanno compromesso la permanenza in campo. Uscito il capitano dal campo e rallentata la sua azione, Roma ha subito la maggior tranquillità di Cantù nell'attacco a difesa schierata e soprattutto non ha trovato più la via del canestro con la facilità iniziale. Prova ne sia che tra l'ultimo canestro su azione del primo quarto (12 a 9 di Datome) ed il primo su azione del secondo quarto sono passati più di cinque minuti, nei quali l'Acea ha trovato punti solo dalla lunetta. Però nel secondo quarto la squadra romana si è esaltata nei minuti centrali perché Gani Lawal si è esibito in una serie di stoppate con recupero che hanno lanciato azioni in velocità di Taylor e compagni, al punto che Roma ha recuperato qualche punto degli 8 che aveva di svantaggio, arrivando anche a meno due. Esaurita però questa spinta Roma si è fermata e Cantù ne ha approfittato per riallungare e con 7 punti di Ragland e 2 di Aradori ha chiuso la seconda frazione avanti di 8, 34 a 42. Nel terzo periodo è cambiato tutto: Datome è tornato in campo ed ha fatto valere la sua classe; Lawal ha ripreso il controllo dei rimbalzi e nel finale di tempo Czyz ha dominato l'area canturina siglando un parziale che sembrava definitivo, 21 a 8, per il più 5 di Roma, 55 a 50. E la musica pareva continuare così anche nel quarto periodo, almeno all'inizio con Datome, Lawal e Datome a segno a ripetizione: 62 a 53. La partita poteva essere indirizzata verso la vittoria di Roma perché l'inerzia della stessa era nelle mani dei giocatori di Roma. Ma qui è subentrata la variabile impazzita, impersonata dalle palle perse di Jordan Taylor. Tanto più sanguinose quanto il fatto che sono arrivate ogni volta che Roma poteva dare il colpo decisivo alla gara. Cantù ha ripreso vigore, ha risposto con canestri su canestri a queste "follie" romane e ad un minuto dal termine Mazzarino ha addirittura segnato il canestro del vantaggio, 67 a 68. Finalmente Taylor ha trovato un passaggio giusto per Lawal e la difesa di Cantù ha successivamente commesso due falli che hanno mandato in lunetta lo stesso Taylor e Bobby Jones che hanno segnato i liberi della sicurezza. La serie si sposta a Cantù dove si giocherà gara tre mercoledì sera e gara 4 venerdì. Gara 5 (eventuale) domenica 2 giugno a Roma, gara 6 (eventuale) il 4 giugno a Cantù e l'eventuale gara 7 decisiva, il 6 giugno a Roma. 
E' morto questa sera a Roma Little Tony. Il cantante - che aveva 72 anni ed era originario di Tivoli, in provincia di Roma - era malato di tumore ai polmoni. Il decesso è avvenuto a Villa Margherita, dove era ricoverato da tre mesi. I funerali si svolgeranno giovedì al Divino Amore. "Addio Cuore Matto", così i Negramaro salutano su twitter il cantante. 
Ballottaggi in 14 municipi su 15 nelle elezioni municipali della capitale. Soltanto nel municipio XII (già XVI) Cristina Maltese (centrosinistra) ha sfondato il muro del 50 per cento di appena 17 punti decimali, quanto basta però ad evitare il secondo turno e diventare già ora minisindaco. In tutti i quartieri i ballottaggi vedono protagonisti i candidati delle coalizioni di centrodestra e centrosinistra con i secondi in vantaggio 13 volte su 15. Nel 2008 si finì al ballottaggio in 9 municipi degli allora 19 in cui era suddiviso il territorio comunale: II, IV, VII, VIII, XII, XIII, XVIII, XIX, XX. Al Municipio I (il mega territorio che racchiude gli ex I e XVII, Centro storico e Prati) la sfida al ballottaggio vede di fronte Sabrina Alfonsi (centrosinistra, in netto vantaggio al 47,7%) e Sergio Marchi (centrodestra che si attesta sul 28,38%). Al Municipio II (già II e III) la presidente uscente Sara De Angelis (centrodestra con il 33,2% dei voti) andrà al secondo turno con Giuseppe Gerace (centrosinistra) in vantaggio con il 44,33%. Un altro presidente uscente, quello del Municipio III (già IV) Cristiano Bonelli (centrodestra ora sul 31,23%) parte dietro lo sfidante Paolo Marchionne (centrosinistra al 45,04%). Al Municipio IV (già V) Emiliano Sciascia (centrosinistra) si attesta sul 46,68% e andrà al ballottaggio con Giovanni Ottaviano (centrodestra) al 28,4. Al Municipio V (già VI e VII) il presidente uscente Giammarco Palmieri (centrosinistra) ha toccato quota 47,38% che non basta ad evitare il ballottaggio con Maurizio Politi (centrodestra che si attesta sul 26,96%). Al Municipio VI (già VIII) non sfonda il minisindaco uscente Massimiliano Lorenzotti (centrodestra) che con circa il 31,1% andrà con ogni probabilità al secondo turno con Marco Scipioni (centrosinistra) in vantaggio a circa il 37,24%. Al Municipio VII (già IX e X) la presidente uscente  Susanna Ana Maria Fantino (centrosinistra ora al 46,35%) si sfiderà con Fulvio Giuliano (centrodestra) al 27,17. All'VIII (già XI) il presidente uscente Andrea Catarci è accreditato al 49,32% e per un soffio andrà al ballottaggio sarebbe con Andrea Baccarelli (centrodestra) al 25,39. Al Municipio IX (già XII) secondo turno certo per scegliere tra Paolo Pollak (centrodestra) al 33,51 e Andrea Santoro (centrosinistra) in vantaggio con il 39,21%. A Ostia, Municipio X (già XIII), è avanti Andrea Tassone (centrosinistra) con il 42,51% ma sarà di certo ballottaggio con Cristiano Rasi (centrodestra) al 28,83. Al Municipio XI (già XV) secondo turno tra Francesco Smedile (centrodestra) al 28,59% e Maurizio Veloccia (centrosinistra) con il secondo in consistente vantaggio sul primo al 44,30%. Al Municipio XIII (già XVIII) il presidente uscente Daniele Giannini (centrodestra) con il 37,66 è di poco sotto a Valentino Mancinelli (centrosinistra) al 39,47. Stesso discorso per un altro uscente Alfredo Milioni che al Municipio XIV (già XIX) partirà al ballottaggio con il 32,87%, una percentuale inferiore a quella dello sfidante Valerio Barletta (centrosinistra) al 42,20. Infine il Municipio XV (già XX): il presidente uscente Gianni Giacomini (centrodestra) è avanti al 45,22 ma andrà al ballottaggio con Daniele Torquati (centrosinistra) al 30,67. Argomenti municipi comunali 2013 
ROMA - E' morto Little Tony. Il cantante aveva 72 anni e da tempo era malato di tumore. Si è spento nella clinica Villa Margherita di Roma, dove era ricoverato da tre mesi. I funerali si svolgeranno giovedì presso la chiesa del Divino Amore. Antonio Ciacci, questo il vero nome di Little Tony, è stato uno degli artisti più celebri della musica leggera italiana, fra i primi a rinterpretare, in chiave italiana, il rock'n'roll, passione che gli fece conquistare l'appellativo di "Elvis Presley italiano". Portò al successo canzoni come Riderà e Cuore Matto . Con un look, per l'epoca, rivoluzionario: ciuffo cotonato, giacche frangiate, cinturoni come quelli di Elvis. E una formidabile passione per le auto sportive. Gli inizi giovanissimo, grazie a una famiglia di musicisti: il padre, cantante e fisarmonicista, uno zio chitarrista e due fratelli, Enrico e Alberto, rispettivamente chitarrista e bassista. La gavetta nei paesi dei Castelli Romani, nelle balere e nei teatri d'avanspettacolo. L'INTERVISTA: TONY DALLARA: "ERA UN GENEROSO" [[ge:rep-locali:repubblica:59794780]] Nel 1958 il trasferimento in Inghilterra, insieme ai fratelli, su sollecitazione di un impresario inglese, Jack Good, che lo nota durante uno spettacolo al Teatro Smeraldo di Milano. In Inghilterra nasce il gruppo Little Tony and his brothers. La scelta del nome, racconterà Ciacci negli anni successivi, fu ispirata da Little Richard. La band riscote un successo inaspettato che li trattiene all'estero per alcuni anni. E' in quel periodo, alla fine degli anni Cinquanta, che la band produce numerosi singoli come Lucille , Johnny B. Good , Shake rattle and roll . Alcuni suoi brani entrano a far pate della colonna sonora di alcni film, da Blue Monday a Il gangster cerca moglie , da Che tipo rock a I teddy boys della canzone . Little Tony torna in Italia e, nel 1961, partecipa al Festival di Sanremo, in coppia con Adriano Celentano. La canzone è 24 mila baci : arriverà al secondo posto. Ma diventerà un delle più popolari di quegli anni. Sono anche gli anni delle canzoni per i film, 5 marines per 100 ragazze , Rocco e le sorelle , Nerone '71 , La bella americana e Pugni pupe e marinai . Ma il primo, vero successo disografico per lui arriva nel 1961 con Il ragazzo col ciuffo che lo porta in cima alla classifica. Non va altrettanto bene con So che mi ami ancora , portata al Cantagiro nel '62. Meglio l'anno dopo, nel 1963, quando ottiene il secondo posto con Se insieme a un altro ti  vedrò (scritta da suo fratello Enrico) e incide con successo T'amo e  t'amerò già presentata da Peppino Gagliardi; in questo periodo inizia  anche la sua carriera di attore, in numerosi musicarelli. Torna a Sanremo nel 1964 con Quando vedrai la mia ragazza e ottiene un buon successo  estivo con N on aspetto nessuno , portata al Cantagiro, e col retro La  fine di agosto . Per il vero trionfo bisogna aspettare il 1966, quando partecipa al Cantagiro con Riderà . La  canzone non vincerà la manifestazione, ma venderà oltre un milione di  copie. [[ge:rep-locali:repubblica:59796615]] Da quel momento la strada è tutta in discesa. Sarà un boom anche la sanremese Cuore matto , prima in classifica e poi fra i primi posti per dodici settimane consecutive. Nel 1968 la quarta partecipazione a Sanremo con Un uomo piange solo per amore mentre in autunno spopola a Canzonissima dove lancia Lacrime e La donna di picche . Dopo il successo di Bada bambina (anche questa portata a Sanremo) Little Tony fonda una propria etichetta, la "Little Records", con cui esce E diceva che amava me / Nostalgia e nel 1970 c'è il grande successo, di nuovo a Sanremo, di La spada nel cuore (composta da Carlo Donida), che conquista il quinto posto finale, in coppia con Patty Pravo. Se gli anni Sessanta lo proittano nella storia della canzone italiana, alla metà degli anni Settanta la sua parabola sembra arrestarsi. Nel 1974 è di nuovo a Sanremo con Cavalli e a Saint Vincent, semifinalista di "Un disco per l'estate" con Quando c'eri tu . Nel 1975 incide l'album Tony canta Elvis , in cui rende omaggio al suo idolo, interpretandone vari classici. Negli anni successivi parteciperà a trasmissioni televisive di revival riproponendo un personaggio che il pubblico non ha mai smesso di amare. Negli anni Ottanta, insieme a Bobby Solo e Rosanna Fratello, forma il supergruppo Ro. Bo. T. (dalle loro iniziali) che riscuote un certo successo. Nel 1981 incide Profumo di mare , celebre sigla della serie televisiva Love Boat . [[ge:rep-locali:repubblica:59799941]] Fra il 2000 e il 2001 conduce un varietà su Canale 5, I ragazzi irresistibili , insieme a Maurizio Vandelli, Rita  Pavone e Adriano Pappalardo. Nel 2003 torna a Sanremo e in coppia con Bobby Solo presenta Non si cresce  mai . Viene colpito da un infarto nel 2006, durante un concerto a Ottawa. Nel 2008 partecipa di nuovo al Festival di Sanremo col  brano Non finisce qui . [[ge:rep-locali:repubblica:59799942]] Argomenti musica little tony 
A Viterbo si va al ballottaggio. Al secondo turno la sfida tra il sindaco uscente Giulio Marini (centrodestra) e Leonardo Michelini (centrosinistra). Quest'ultimo ha ottenuto  12.542 voti pari al 35,85%, mentre il primo cittadino uscente ne ha totalizzati 8.807pari al 25,17%. Entrambi sono sostenuti da quattro liste: per Marini quelle di Pdl, Fratelli d'Italia, Ego sum leo e Civica per Viterbo ; per Michelini sono schierati Pd, Sel, Oltre le mura e Lista civica dei diritti per Viterbo . Dopo di loro l'esponente di Viva Viterbo , Filippo Rossi, con l'11,14%.     Il tetto del 30% sfondato alle politiche di tre mesi fa dal Movimento 5 Stelle sembra un ricordo: per Gianluca De Dominicis solo il 5,73%.     Seguono Gianmaria Santucci (FondAzione, 4,84%), Chiara Frontini (Rotta in comune e Viterbo 2020, 4,64%), Andrea Scaramuccia (La Destra, 3,35%), Marco Prestininzi (Rifondazione comunista, 1,57%), Renzo Poleggi (La mia Tuscia, 1,21%) a parimerito con Diego Gaglini (CasaPound, 1,21%), Daniere Cario (Solidarietà cittadina, 1,05%), Michele Bonatesta (Insieme per il territorio, 0,93%) Giovanni Adami (Fiamma tricolore, 0,36%) e Ugo Biribicchi ( Viterbo che lavora, 0,20%).    Tra le varie liste, primeggia il Pd con il 21,34%, poi il Pdl con il 17,45%. Al terzo posto per ora si piazzano i Fratelli d'Italia con il 9,33%. Argomenti viterbo comunali 2013 
