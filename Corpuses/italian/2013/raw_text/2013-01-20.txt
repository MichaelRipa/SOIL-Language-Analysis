ROMA - Il terzo posto resta lontano 10 punti, ma Zdenek Zeman non perde la consueta calma, mostrando di credere ancora nella qualificazione in Champions League. "Abbiamo giocato contro un'ottima squadra, facendo molto bene per mezzora, poi si è fatta sentire la stanchezza a centrocampo", il tecnico analizza il pari della Roma con l'Inter.  "I ragazzi non hanno recuperato al meglio dopo la partita con la Fiorentina - spiega - Peccato, perchè nella prima mezzora e anche nel finale abbiamo avuto due occasioni con Piris. La partita è stata giocata con meno ordine e non al meglio, ma è stata giocata". "Abbiamo giocato meglio stasera che a Milano, dove vincemmo. Lì l'Inter ci ha creato molti più problemi rispetto ad oggi". Sul terzo posto: "Continuo a dire che bisogna giocarsela ancora, ci sono tante partite da fare e non ci sentiamo fuori. Poi dobbiamo dimostrarlo sul campo". La difesa continua a crescere: "Marcos e Castan hanno fatto molto bene. Balzaretti difendeva meno e Piris ogni tanto va in confusione". Tachtsidis ha commesso parecchi errori: "Ha sbagliato tre-quattro palle facili, ma entrare a freddo non è mai facile, succede". Leggi i commenti I commenti dei lettori 
ROMA - "Monti non è l'uomo giusto per guidare l'Italia". E' quanto titola il Financial Times on line in un editoriale di Wolfang Munchau: "ll suo governo ha provato a introdurre riforme strutturali modeste, annacquate fino alla irrilevanza macroeconomica. Ha promesso riforme, finendo per aumentare le tasse. Ha iniziato come tecnico ed è emerso come un duro politico". E sul calo dello spread, il Ft è netto: "Molti italiani sanno che è legato a un altro Mario, a Draghi". Leggi i commenti I commenti dei lettori 
ROMA - La quarta giornata di ritorno del massimo campionato di volley ristabilisce le gerarchie con la Bre Banca Cuneo che scavalca Modena e torna quarta e le prime tre Trento, Macerata e Piacenza vittoriose e ormai stabilmente davanti. La sopresa arriva dall'anticipo del sabato dove Casa Modena cade a Castellana Grotte e scivola al quinto posto. Mentre nelle partite della domenica, tutte concluse con il punteggio di tre set a zero, c'è poco equilibrio. Situazione di evidente superiorità nei match delle due capolista Itas e Lube rispettivamente contro San Giustino e Ravenna, invece più combattute alcune fasi, soprattutto nel secondo parziale, della vittoriosa trasferta della Copra a Vibo Valentia. Il successo di Cuneo contro Latina arriva al termine di un terzo set da guinness dei primati chiuso sul 40-38. Alza bandiera bianca la Marmi Lanza Verona che in casa viene travolta dalla Sir Safety Perugia ottima sesta forza. Poco più di un allenamento per l'Itas Diatec contro l'Altotevere San Giustino. Dopo lo stop a Modena di una settimana fa, Trento riprende a correre. I campioni del mondo dominano in ogni fondamentale e con il trio Kaziyski (mvp del match, autore di 14 punti), Juantorena e Stokr, entrambi 12 punti, dominano la sfida. Al centro comanda la coppa trentina Djuric e Birarelli sempre più affidabile. Un ottimo viatico in vista della decisiva sfida di ritorno in Champions league in programma mercoledì sera al PalaTrento opposta alla Dinamo Mosca. Contro gli umbri una prestazione portata a casa in un'ora e dieci minuti di gioco con un buon 58 per cento in attacco, nove muri e dieci ace. "Volevamo tornare immediatamente alla vittoria e ci interessava farlo attraverso una buona prestazione, ci siamo riusciti pienamente  -  dice nel post partita Radostin Stoytchev  -  Sono piuttosto contento di quanto espresso dalla mia squadra in una partita che poteva riservare delle insidie perché la nostra testa è proiettata alla gara di mercoledì contro la Dinamo Mosca. Abbiamo servito piuttosto bene, mi fa piacere rivedere Kaziyski e Juantorena su buoni livelli di qualità e continuità. Siamo, però, consci che contro la Dinamo bisognerà giocare in maniera molto differente e limitare ancira di più i nostri errori". Macerata vince la quinta partita di fila. Qualche problema solo nel primo set quando la Cmc, dopo una bella rimonta, non sfrutta a dovere la palla del set ball. Poi la superiortà tecnica dei campioni d'Italia viene a galla. Per l'occasione l'allenatore Alberto Giuliani propone Lampariello nel ruolo di libero per far rifiatare Henno in vista della gara di ritorno di Champions league contro il Resovia fissata per mercoledì sera. Torna opposto titolare Starovic top scorer con 15 punti, due ace e 67 per cento in attacco. A riposo Simone Parodi nel giorno della sua 200esima partita in A. Migliore della sfida Kooy con 13 punti, 69 per cento in attacco, due muri e un prezioso 71 per cento in ricezione. Piacenza sbanca a Vibo in un'ora e 37 minuti di gioco. I calabresi inanellano la quinta sconfitta consecutiva e perdono la spensieratezza che li aveva caratterizzati nel girone di andata. La battuta (nove ace) e il muro (dieci muri) degli emiliani spianano la strada al successo della formazione ospite con Simon (14 punti), padrone del centro della rete, e Zlatanov (17 punti) e Fei (19 punti) importanti punti di riferimento offensivi per il palleggiatore De Cecco. In casa giallorossa dal primo minuto in campo Badawy per Kaliberda, ma il peso offensivo cade sulle spalle di Urnaut (13 punti) e Klapwijk (18 punti). Dopo circa un mese di assenza del PalaBreBanca, Cuneo torna a giocare in casa e a vincere davanti ai propri sostenitori. I piemontesi piegano un'Andreoli Latina che entra nel vivo del match solo nel terzo e decisivo set. Per il resto la squadra allenata dal professor Prandi soffre le alchimie tattiche di coach Piazza che, con Mastrangelo ancora assente, inventa sempre soluzioni diverse: al centro si vedono Sokolok e Ngapeth e gli uomini dalla panchina vengono alternati in campo. Un gioco di squadra che finora ha fatto risalire i gialloblù al quarto posto in graduatoria a due punti dal terzo occupato da Piacenza. Migliore della serata con 16 punti Earvin Ngapeth, atleta imprevedibile e dotato di buona tecnica. Sedici punti è pure il bottimo di capitan Wout Wijsmans determinante nel lungo e interminabile terzo set. Una Casa Modena diversa rispetto a una settimana fa quando aveva mandato al tappeto la capolista Trento. Nell'anticipo la truppa allenata da coach Lorenzetti crolla sotto i colpi di una volitiva Castellana Grotte. I pugliesi, finalmente convinti del proprio potenziale a disposizione, sfoderano una prestazione super con l'ottima regia del giovane Falaschi e un attacco positivo con l'opposto Sabbi autore di 26 punti e un notevole 62 per cento di positività. Strepitoso pure Yosifov con 19 punti, quattro muri e il 93 per cento di realizzazione offensiva. Casa Modena poco continua ottiene un bottino di 22 punti da Celitans ma non sufficienti a scardinare le certezze dei padroni di casa. E proprio l'allenatore Gulinelli non nasconde l'entusiasmo per l'impresa: "Devo fare i complimenti ai ragazzi perché hanno reagito da grande squadra a una settimana difficile. Siamo riusciti a dimostrare a noi stessi che possiamo giocare alla pari con le grandi squadre. Dobbiamo, però, dimostrare continuità già nella prossima trasferta contro la Marmi Lanza Verona". "Il nostro è un campionato strano  -  ribadisce il coach dei pugliesi  -  facciamo fatica con le squadre alla nostra portata e riusciamo a ben figurare contro le grandi. Queste vittorie, però, danno morale e fiducia". E proprio la Sir Safety Perugia (sesta solitaria in classifica) espugna Verona al termine di una partita durata un'ora e dodici minuti dominata sin dalle prime battute dalla squadra umbra. Per quanto riguarda le prestazioni individuali ottimo Edgar e il mattatore Petric autore di 22 punti (5 muri, un ace e 59 per cento in attacco). Nella Marmi Lanza Verona migliore dei suoi il giovane Fedrizzi con 12 punti. Risultati della quarta giornata di ritorno. Castellana Grotte-Casa Modena 3-1 Itas Diatec Trentino-Altotevere San Giustino 3-0 Bre Banca Cuneo-Andreoli Latina 3-0 Lube Macerata-Cmc Ravenna 3-0 Tonno Callipo Vibo Valentia-Copra Elior Piacenza 0-3 Marmi Lanza Verona-Sir Safety Perugia 0-3. Classifica. Itas Diatec Trentino, Lube Macerata 37 punti, Copra Piacenza 31, Bre Banca Cuneo 29, Casa Modena 27, Sir Safety Perugia 26, Andreoli Latina 23, Tonno Callipo Vibo Valentia 20, Castellana Grotte 14, San Giustino 11, Marmi Lanza Verona 8, Cmc Ravenna 7. Leggi i commenti I commenti dei lettori 
ROMA - Grazie ad un gol di Zlatan Ibrahimovic al 43' del primo tempo, il Psg espugna Bordeaux e ritrova la vetta. Agganciato a quota 42 il Lione, ma i parigini sono comunque in testa per una differenza reti migliore rispetto all'OL. Una gara difficile per la capolista, con i giocatori turbati dalla scomparsa in un incidente stradale di Nick Broad, uno dei vice di Carlo Ancelotti. Il Psg aveva chiesto, non ottenendolo, il rnvio della gara. Da segnalare l'arrivo al quarto posto del Nizza, passato 2-0 a Lille con  le reti di Civelli al 77' e con il 16enne Maupay all'85' RISULTATI 20a GIORNATA VENERDI' Lione               - Evian TG               0-0 SABATO Sochaux             - Reims                  1-0 Marsiglia           - Montpellier            3-2 Ajaccio             - Valenciennes           1-1 Brest               - Saint-Etienne          0-1 Lorient             - Troyes                 3-2 Tolosa              - Nancy                  2-1 DOMENICA Bastia              - Rennes                 0-2 Lille               - Nizza                  0-2 Bordeaux            - Paris SG               0-1 Leggi i commenti I commenti dei lettori 
ROMA - Stramaccioni non butta via il pareggio ottenuto sul campo di una buona Roma. "La Roma ha fatto i primi 20 minuti veramente bene poi ho visto una buonissima Inter che è cresciuta con l'andare della partita, il pareggio è giusto, considerando che davanti avevamo qualche assenza che si è fatta sentire. Siamo sempre stati vivi e la presenza di due attaccanti più Guarin era il segnale che volevamo fare la nostra partita". RINUNCIA A CAMBIASSO - L'emozione si è fatta sentire per il ritorno all'Olimpico. "Sarei bugiardo se dicessi il contrario - spiega Stramaccioni - sono una persona semplice e certe cose mi toccano". Il tecnico interista ha poi spiegato la rinuncia a Cambiasso. "Per noi è importante, ma oggi ho voluto optare per una coppia con maggiore corsa per fronteggiare quella della Roma, serviva questo e penso che Zanetti e Gargano abbiano fatto bene. Guarin leader? Non penso che si diventi leader all'Inter in poco tempo, ci sono giocatori importanti e lui sta dimostrando di diventarlo, lui è uno dei nostri trascinatori". E su Sneijder non si sbilancia, malgrado gli dicano che è ufficiale: "Aspetto di parlare con il presidente, penso che o dentro o fuori l'importante che si sia concluso". IL DOPO SNEIJDER - Adesso si guarda al futuro. "Questa era una squadra nata per giocare con due mediani e Sneijder, normale che adesso avendo perso Wes e avendo cambiato modulo manchi un centrocampista centrale, ma o arriva uno che ci faccia fare un salto di qualita', altrimenti mi tengo stretti quelli che ho. Perché Livaja e non Rocchi? Tommaso non era al 100% ed aveva giocato in Coppa e volevo un giocatore forte per dare tempi di inserimento a Palacio". Leggi i commenti I commenti dei lettori 
ROMA - Roma-Inter si chiude con un nulla di fatto. All'Olimpico, infatti, giallorossi e nerazzurri pareggiano 1-1 con gol nel primo tempo di Totti su rigore e di Palacio. Risultato che non serve a nessuna delle due:  alla Roma, che doveva approfittare del pari della Fiorentina per avvicinare l'Europa League; all'Inter che aveva bisogno dei tre punti per tornare a ridosso della zona Champions. Alle fine l'1-1 lascia l'amaro in bocca a entrambe le formazioni che non muovono la propria classifica e non soddisfa neanche il pubblico dell'Olimpico, che non risparmia bordate di fischi. ROMA SPRECONA, L'INTER RINGRAZIA - A incidere sulla partita sicuramente i supplementari di Coppa Italia che sia l'Inter, sia la Roma hanno dovuto affrontare in settimana. A favorire la stanchezza ha sicuramente contribuito un primo tempo dai ritmi elevatissimi. Ora le due big si affronteranno nuovamente all'Olimpico tra tre giorni per l'andata della semifinale di Coppa. I padroni di casa hanno sprecato tantissimo, soprattutto nella ripresa, ma alla fine il pareggio resta un punto di partenza dopo i due ko di fila di questo 2013. Tra gli ospiti migliore in campo Guarin. Il colombiano ha provato a velocizzare un attacco privo del suo Principe e poco incisivo negli ultimi 20 metri, senza trovare grande collaborazione. Goicoechea, in serata non particolarmente positiva, alla fine non è mai stato impegnato seriamente. Bene anche il giovanissimo Livaja. IL MATCH - Primo tempo vibrante all'Olimpico dove Roma e Inter attaccano senza sosta da una parte all'altra. Nella prima mezz'ora meglio i giallorossi che trovano il vantaggio al 21' grazie a un generosissimo rigore concesso da Orsato e realizzato da Totti (punita più la platealità della scivolata di Ranocchia in area che il fallo in sé. Il replay, infatti, mostra come sia Bradley a colpire il nerazzurro nel tentativo di evitare il contatto). Nel finale di tempo, però, gli ospiti prima colpiscono un palo con Livaja, poi trovano il meritato pareggio con Palacio lesto nell'infilare Goicoechea su un traversone basso di Guarin. Nel mezzo due conclusioni dal limite di Osvaldo fuori dallo specchio della porta. Nella ripresa la Roma sembra inizialmente pagare più dell'Inter i 120' di Coppa Italia e spesso va in affanno sulle accelerazioni nerazzurre e sulla pressione a centrocampo. Le occasioni migliori, però, capitano sui piedi dei padroni di casa. Prima Osvaldo, lanciato a tu per tu con Handanovic, si allunga il pallone al momento del tiro permettendo all'ex Udinese di intervenire (bravo in seconda battuta su Totti), poi Piris  da dentro l'area di rigore non inquadra la porta per ben due volte nel giro di pochi minuti, quindi Lamela dal limite trova l'ottima risposta di Handanovic. L'Inter è tutta in due conclusioni imprecise da fuori di Livaja e Guarin. Roma-Inter 1-1 (1-1) Roma (4-3-3): Goicoechea 5.5, Piris 6, Marquinhos 6.5, Castan 6.5, Balzaretti 6.5, Bradley 6.5, De Rossi 6.5 (1' st Tachtsidis 6), Florenzi 6 (23' st Perrotta 6), Lamela 7, Osvaldo 6, Totti 6.5 (36' st Destro sv). (1 Lobont, 24 Stekelenburg, 27 Dodò 29 Burdisso, 7 Marquinho, 11 Taddei, 15 Pjanic). All.: Zeman Inter (3-4-1-2): Handanovic 6.5, Ranocchia 6, Chivu 6, Juan Jesus 6, Nagatomo 5.5 (12' st Obi 5.5), Zanetti 6, Gargano 6.5 (39' st Mudingayi sv), A. Pereira 5.5, Guarin 7, Livaja 6.5 (29' st Rocchi sv), Palacio 6.5. (27 Belec, 77 R. Di Gennaro, 6 Silvestre, 17 Mariga, 19 Cambiasso, 24 Benassi, 41 Duncan, 42 Jonathan, 82 Bessa). All.: Stramaccioni Arbitro : Orsato di Schio Reti : nel pt, 22' Totti su rigore, 46' Palacio. NOTE : Angoli: 6 a 2 per l'Inter. Recupero: 1' e 3'. Ammoniti: Ranocchia per fallo da rigore su Bradley, Lamela, Osvaldo, De Rossi, A. Pereira, Chivu, Juan Jesus e Rocchi per gioco falloso. Spettatori: 42.052 paganti. Leggi i commenti I commenti dei lettori 
Incidenti e momenti di tensione nel corso di Aversa Normanna-Salernitana, partita valida per il campionato di Lega Pro conclusasi con la vittoria dei granata per 1-0. Tutto ha avuto inizio dopo il gol del granata Montervino, al 39esimo del primo tempo, la cui esultanza smodata sotto la tribuna dove erano assiepati i tifosi di casa ha acceso gli animi. Nell'intervallo tra il primo e il secondo tempo sono scoppiati i tafferugli, con un fitto lancio di oggetti tra le due fazioni divise dalle forze dell'ordine. A farne le spese tre carabinieri che sono rimasti contusi. Le forze dell'ordine sono intervenute facendo ricorso all'uso dei lacrimogeni. Due ultrà della Salernitana sono stati denunciati per possesso di fumogeni. I tifosi salernitani e la terna arbitrale a fine partita hanno lasciato lo stadio scortati dalla polizia. Il deflusso dallo stadio è avvenuto senza ulteriori incidenti. 
ROMA - Più che ai fini concreti visto l'enorme vantaggio della capolista, da parte delle due madrilene, si è trattato di una reazione simbolica al primo ko del Barcellona, sconfitto sabato a San Sebastian. Il Real Madrid ha letteralmente dominato il Valencia la Mestalla. Grazie ad uno strepitoso primo tempo la formazione di Josè Mourinho vince per 5-0 con le doppiette di Ronaldo e Di Maria e il sigillo di Higuain. Vince anche l'Atletico Madrid, che però deve registrare un infortunio alla coscia sinistra del bomber Radamel Falcao. I colchoneros piegano il Levante grazie alle reti di Adrian e Koke, riducendo a 8 punti lo svantaggio dal Barcellona. Il Real invece è addirittura a -15. RISULTATI 20a GIORNATA VENERDI' Espanyol           - Maiorca               3-2 SABATO Granada            - Rayo Vallecano        2-0 Real Sociedad      - Barcellona            3-2 Getafe             - Siviglia              1-1 Malaga             - Celta de Vigo         1-1 DOMENICA Osasuna            - Deportivo La Coruna   2-1 Valladolid         - Saragozza             2-0 Atletico Madrid    - Levante               2-0 Valencia           - Real Madrid           0-5 LUNEDI' Real Betis         - Athletic Bilbao      ore 21.30 Leggi i commenti I commenti dei lettori 
Pierluigi Bersani, Nichi Vendola, Pierferdinando Casini, Antonio Ingroia, ma anche Giulio Tremonti, Lorenzo Cesa e Teodoro Buontempo: il collegio laziale si conferma anche a questa tornata elettorale come uno dei più prestigiosi del Paese, quello in cui i big dei partiti principali si sottopongono al giudizio delle urne. E all'elenco manca ancora almeno un protagonista, il Pdl, che è al lavoro per completare gli elenchi dei candidati. C'è tempo fino a domani, 20 gennaio, alle 20. Ma nel Lazio c'è anche la carica degli ex consiglieri regionali, che cercano il ''grande salto'' sulla scena nazionale, forti del loro consenso ben radicato sul territorio. Una strategia obbligata, per il centrosinistra, dopo il veto posto dal candidato governatore Nicola Zingaretti al bis alla Pisana nel segno del rinnovamento, alla luce dello scandalo della gestione dei fondi dei gruppi consiliari del Pdl e dell'Idv. Per il Pdl, invece, probabilmente saranno ammesse alcune deroghe, i recordman di preferenze nelle province. Oggi alla Corte d'appello di Roma, intanto, si sono presentati già alcuni dei partiti maggiori. A partire dal Pd. Guida la lista Lazio 1 Pierluigi Bersani, ma ci sono anche Enrico Gasbarra, Stefano Fassina, Matteo Orfini e Paolo Gentiloni. A guidare Lazio 2 Donatella Ferranti e Giuseppe Fioroni. Al senato i democratici schierano Piero Grasso, Luigi Zanda e Ignazio Marino. Sel, invece, dopo Vendola, mette il responsabile nazionale Lavoro Massimiliano Smeriglio. Capolista al senato per i centristi è Pierferdinando Casini, alla Camera Lazio 1 Paola Binetti, a Lazio 2 Lorenzo Cesa. I montiani schierano come capolista alla Camera Mario Marazziti. Antonio Ingroia è capolista alla Camera per Rivoluzione Civile, mentre Giulio Tremonti guida la lista del senato della Lega. Teodoro Buontempo è capolista alla Camera per La Destra, mentre al Senato c'è Roberto Buonasorte. Ma accanto ai big nazionali, ecco la pattuglia dei regionali, che dalla Pisana cercano un biglietto per Montecitorio e Palazzo Madama. Al senato i Pd Francesco Scalia, Claudio Moscardelli e Bruno Astorre (consiglieri regionali uscenti) sono in buona posizione. Più indietro la compagna di banco Daniela Valentini. Per Montecitorio c'è Marco Di Stefano. Passando a Sel, Filiberto Zaratti, ex consigliere ed assessore correrà per la Camera. Nella lista di Ingroia c'è Fabio Nobile, consigliere uscente di Fds. Tornerà con ogni probabilità a Montecitorio Luciano Ciocchetti, Udc, ex vicepresidente della Regione, mentre Aldo Forte, consigliere e assessore, è secondo in Lazio 2. La Destra schiera capolista al senato Roberto Buonasorte, oggi alla Pisana, e l'assessore alla Casa Teodoro Buontempo sarà invece a capo delle due liste di Montecitorio. E il Pdl? Ancora nulla di certo. Antonio Cicchetti, reatino, punta un posto in Lazio 2 mentre non è ancora certo il destino del presidente uscente del consiglio regionale Mario Abbruzzese, ciociaro, e Francesco Battistoni, viterbese, il consigliere che denunciò l'allora capogruppo Franco Fiorito, innescando l'inchiesta e lo scandalo dei Fondi Pdl. E' però più quotata una loro riconferma al Consiglio regionale, vista anche la ressa per i seggi, non tantissimi ma blindati, per Camera e Senato. Potrebbe rischiare di non rientrarci neanche Renata Polverini, ma per lei - l'ipotesi che circola - potrebbero aprirsi le porte del parlamento come capolista di Grande Sud. In ultimo, è stata presentata alla Corte d'appello di Roma, per il Senato, la lista ''No alla chiusura degli ospedali'', capolista Ottavio Pasqualucci. La lista è apparentata con i movimenti 'Viva l'Italia', 'Dimezziamo gli stipendi ai politici' e 'Grilli parlanti'. Per la poltrona di governatore della Regione potrebbe esserci anche Alfonso Luigi Marra che correrebbe per la lista "No alla chiusura degli ospedali". Candidatura che dovrebbe essere ufficializzata nei prossimi giorni. In campo ci dovrebbe essere anche la "Rete dei cittadini" con il proprio candidato alla presidenza Pino Strano. 
