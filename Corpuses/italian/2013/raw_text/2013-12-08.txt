None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO  - Terzo pareggio consecutivo e occasione sprecata in chiave terzo posto. Walter Mazzarri non ha gradito la prestazione della sua Inter nel posticipo della 15/a giornata contro il Parma. Si tratta del terzo pareggio consecutivo e domenica c'è il Napoli al San Paolo. "Quando abbiamo iniziato quest'annata c'era da togliere dei retaggi del passato, poi abbiamo fatto delle cose straordinarie e ci vuole l'abitudine a stare a certi livelli. Non è spiegabile come siamo entrati nei primi minuti, troppi giocatori diversi dal solito. E' la responsabilità di dover sempre vincere, perché sei l'Inter". ATTENZIONE AI PARTICOLARI - "Quando abbiamo preso il cazzotto abbiamo avuto bisogno di 10′-15′ per entrare in campo, la partita è iniziata in salita e poi è difficile  -  dice il tecnico nerazzurro ai microfoni di Sky Sport -. Abbiamo fatto delle buone cose, poi dopo che andiamo in vantaggio ci abbassiamo contro una signora squadra come il Parma. Bisogna avere attenzione per i particolari, ma lasciamo ancora punti per strada. Al contempo, pero', diamo continuità ai risultati in un momento in cui c'è da riflettere su alcune situazioni. Va bene cosi', non perdere è comunque importante. In altre partite meritavamo di piu', ora pensiamo alla prossima". SU ALVAREZ ERA RIGORE - "Sul 3-2 abbiamo fatto vedere il nostro calcio, poi ci siamo rilassati". Quello su Alvarez "per me era rigore netto. L'arbitro lo può dare o no, a noi non ne danno mai, ma è un momento cosi', per me è una spinta netta. Poi magari qualcuno dice che ci poteva stare o meno, non è un problema, non ci si può attaccare a un episodio, ma sappiamo che certi episodi cambiano l'inerzia della partita, come un gol sciocco. Non dobbiamo attaccarci a questo, però il rigore c'era". E ora l'Inter andrà in casa del Napoli, il passato recentissimo di Mazzarri: "Ma per me tutte le partite sono uguali, io le preparo tutte allo stesso modo". Argomenti serie a inter walter mazzarri Leggi i commenti I commenti dei lettori 
Finisce con l'abbraccio degli azzurri al loro coach, Demis Cavina, sull'orlo dell'esonero una settimana fa dopo la quarta sconfitta consecutiva e di nuovo in sella grazie alla prima vittoria esterna del campionato. L'Expert espugna Brescia e mette fine al periodo più difficile dell'anno con una prestazione di cuore e difesa. "Questa vittoria è un sollievo, una goduria, una scarica di adrenalina anche per le prossime settimane", le parole del coach al termine. Sui due punti c'è la firma in calce di Kyle Weaver, 26 punti e 8 rimbalzi. In cronaca, Cavina manda in campo Black, Valentini, Weaver, Allegretti e Brkic. Ottima partenza degli azzurri con Allegretti e Black (11-15) ma Brescia è attenta a non far scappare i partenopei restando a contatto al 10' con il punteggio di 18-20. Quattro punti di fila di Malaventura e il canestro di Black portano Napoli sul 22-30, massimo vantaggio, ma un parziale di 9-0 dei padroni di casa ribalta il punteggio (31-30). All'intervallo è 37-39. Nella ripresa s'illumina Kyle Weaver, che mette a segno 7 punti consecutivi per il +6 Expert (44-50) al 25'. Brescia ricuce ancora lo strappo, poi è equilibrio fino al termine. Nell'ultimo minuto Brkic impatta a quota 67, subendo anche fallo, ma non realizza il tiro libero: è overtime. Qui Napoli è super con Weaver e Malaventura, poi la tripla di Valentini fa calare il sipario sul match del Pala San Filippo. "L'abbraccio con tutti i ragazzi al termine della partita è stato il momento più bello della stagione - ha dichiarato Cavina -. Hanno avuto l'atteggiamento giusto e difeso molto bene, peccato per il primo tempo dove abbiamo concesso troppo ma è stata splendida la nostra reazione. E' un successo che assume ancor più valore considerando la caratura di Brescia, seconda in classifica". 
Crisi, lavoro, diritti, sanità e welfare. In versione regionale, il futuro del go¬verno di piazza Castello. Torino e il Piemonte hanno voluto scegliere: «Chi nutriva dubbi dovrebbe averli fugati: il popolo del Pd esiste», dice il segretario regionale dei democratici Gianfranco Morgando, fino a notte nella sede di via Masserano, dove i risultati si seguono in diretta mangiando un trancio di pizza al termine di una giornata impegnativa che ha mobilitato oltre tremila volontari. Prima del commento sul verdetto delle urne, Morgando sottolinea il dato che riguarda la partecipazione: «Il popolo del Pd non solo esiste, ma ha capito il senso di un partito che crede nel significato della partecipazione». Un risultato al di là delle aspettative per Renzi «ben oltre le previsioni», dice il segretario regionale, che dopo un lungo periodo di silenzio poco tempo fa ha fatto la sua dichiarazione di voto per il sindaco di Firenze. «Quella che ci arriva dagli elettori è una domanda di rottura e di cambiamento alla quale il nuovo segretario è chiamato a rispondere con grande spirito di responsabilità», conclude Morgando che già g uarda all’incontro con il vincitore per averlo al fianco dei piemontesi nella battaglia per la fine dell’esperienza di governo regionale targata Lega. Il segretario provinciale Fabrizio Morri mette l’accento sul mandato di fiducia avuto dagli elettori e riporta al centro il tema del governo regionale: "Con questa grande partecipazione i torinesi e i piemontesi ci hanno detto che le nostre battaglie per affrontare la crisi e per arrivare il più presto possibile allo scioglimento del consiglio regionale piemontese e alla fine di questa legislatura per il rinnovo del governo sono giuste". Nel complesso un’ottima prova di democrazia, chiude il segretario provinciale. Piero Fassino scopre l’esito del voto a tarda sera, al termine del concerto dei vigili del fuoco al quale non ha voluto mancare: "Il trionfo di Renzi dimostra che questa candidatura ha intercettato la domanda di rinnovamento e riscatto che c’è nel Paese e lo si capisce anche dal risultato di Civati. Se si sommano i consensi dei due si arriva oltre l’80 per cento, a dimostrazione che queste primarie segnano davvero una svolta nella politica". Fra i renziani della prima ora il sindaco di Nichelino Pino Catizone registra la forte volontà di discontinuità: "Centocinquantamila votanti in Piemonte con un segnale chiaro: cambiare la pagina. Anche nel Piemonte 2 Renzi vince in modo nettissimo". Sul fronte Cuperlo, l’assessore comunale Enzo Lavolta, capolista nel collegio 2 di Torino, aspetta di avere un quadro esaustivo per fare il primo commento: "A Torino il risultato era piuttosto prevedibile, nel mio collegio Cuperlo ha raggiunto il 19 per cento, a Torino sud il risultato ha privilegiato Civati. Nel complesso speravamo in uno o due punti in più in città. L’unico dato vero che ha segnato un po’ di novità è un travaso degli ultimi giorni di consensi da Cuperlo a Civati, che ha raccolto adesioni in elettori vicini a Sinistra e libertà". Nel gruppo dei sostenitori di Pippo Civati, i dati vengono seguiti con attenzione fino alla fine. Daniele Viotti, capolista a Torino 1, è soddisfatto: "Siamo sicuramente soddisfatti sulla Regione, dove il ciclone Matteo Renzi era imbattibile e su un territorio dove i sostenitori di Cuperlo erano molto strutturati. Il nostro è un risultato di grande importanza in questo contesto, sopra la media nazionale". Argomenti reazioni primarie 
MILANO  - E' un Roberto Donadoni soddisfatto quello che al termine di Inter-Parma parla ai cronisti. "Venire a San Siro, fare tre gol e creare tante occasioni importanti non è da poco. Abbiamo concesso qualcosa  -  ha sottolineato il tecnico dei ducali  -  siamo stati superficiali nei gol subiti, ma l'atteggiamento della squadra è sempre positivo, passando attraverso il gioco per creare e mettere in difficoltà l'avversario. Ce la siamo giocata bene ed un po' di dispiacere c'e', potevamo vincere". GIOCARE COSI' ANCHE CON LE PICCOLE - Un pari contro una delle big farà bene anche al morale, oltre che alla classifica: "Questo risultato può avere un significato diverso solo se si capisce che dovremo avere lo stesso atteggiamento anche contro le meno forti. Solo se matureremo in questo senso, un risultato così avrà ancora più importanza, perché ci fa avere una dimensione superiore da mantenere anche in partite e con avversari diversi". Nessuno del suo Parma lo ha veramente sorpreso fino a questo punto della stagione: "Possono balzare agli occhi i sei gol di Parolo, un ragazzo di una generosità e volontà impressionante, un atteggiamento confermato anche dalla rete di stasera. Cassano sta facendo bene, anche se stasera non ha giocato la sua miglior partita, perché veniva da un problema al naso. Può giocare prima punta, ma è in grado di ritagliarsi in campo un ruolo giusto, così come un uomo esperto come Marchionni, che ha, pero', perso qualche pallone in occasione delle loro ripartenze". Argomenti serie a parma calcio roberto donadoni Leggi i commenti I commenti dei lettori 
BOLOGNA - Renzi ha espugnato la regione "rossa". Il sindaco di Firenze ha preso infatti il 71%, qualche punto percentuale sopra alla media nazionale: Renzi ha 'asfaltato' la via Emilia, che fino a qualche mese fa, per lui, sembrava piena di ostacoli. In Regione i votanti sono stati 406.897. Secondo quanto comunicato dal Pd Emilia Romagna, sui 907 seggi, Matteo Renzi ha ottenuto 288.014 preferenze (71%); Gianni Cuperlo è arrivato a 61.422 consensi (15,2%); Pippo Civati ha avuto 56.069 voti (13,8%). Gli 89 delegati spettanti all'Emilia Romagna nell'Assemblea nazionale, che si svolgerà a Milano domenica prossima, dunque sono così ripartiti: 63 per la mozione Renzi, 14 per quella di Cuperlo e 12 delegati per Civati. Segui Repubblica Bologna su Facebook e Twitter Per Gianni Cuperlo il risultato di Bologna e dintorni è uno  dei più deludenti, complice anche la percentuale di consensi raccolta da Pippo Civati, un  risultato comunque in linea con la media nazionale. Matteo Renzi vince a Bologna , sebbene con una percentuale lievemente più bassa rispetto al dato nazionale. Secondo i dati definitivi diffusi dal partito nella Federazione bolognese (ovvero la provincia, escluso l'Imolese) hanno votato 97.966 persone. Renzi ha preso 62.973 voti (64,5%), Cuperlo 18.197 (18,6%) e Civati 16.402 (16,8%). VAI ALLO SPECIALE Le reazioni . "La vittoria di Renzi è molto chiara e indiscutibile. Anche a Bologna e in Emilia Romagna. Ora sosterremo lealmente il suo lavoro", dichiara il deputato di Bologna Andrea De Maria , capofila dei cuperliani in città, che promette anche di difendere "sempre l'unità del Pd ma non rinunciando a far vivere ancora di più nel partito quei valori di giustizia sociale e di dignità che sono stati alla base della nostra campagna congressuale". Per il renziano Benedetto Zacchiroli il risultato ha messo in evidenza "una discrasia tra militanti ed elettori". Ma col voto di ieri, "abbiamo riportato le cose in asse", afferma a Radio Tau, mandando un chiaro messaggio al segretario Pd Raffaele Donini. "Se uno è un politico vero, di razza, prende atto del voto popolare - sottolinea Zacchiroli - Donini sa benissimo che non sono voti inquinati, sono voti del Pd che serviranno per andare a vincere. La linea è quella di Renzi ora, non può essere l'altra, di Cuperlo, perchè è perdente: non arriva neanche al 20%". Quindi Donini, insiste Zacchiroli, trarrà le conseguenze. Il sindaco di Ravenna Fabrizio Matteucci , che al giro nei circoli aveva votato Cuperlo e ieri ha scelto Renzi, suona la sveglia al partito: "Questa volta noi del Pd ci possiamo risparmiare quei noiosissimi dibattiti post-voto. Renzi ha stravinto, Civati ha preso quel che doveva, Cuperlo ha perso nettamente perchè lui è ottimo, ma chi ha concepito la sua candidatura ha sbagliato ancora". Argomenti primarie pd primarie gianni cuperlo pippo civati matteo renzi 
