Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo Leggi i commenti I commenti dei lettori 
INIZIATIVE Scienza al Cassini Per il ciclo "Le parole della scienza, della letteratura e dell'arte", alle 17.45 nell'Aula Magna del Liceo Cassini di via Galata, conferenza inaugurale con Claudio Bartocci, professore di fisica matematica all'Università di Genova, sul tema "Punto: oggetto o concetto? Realtà o finzione?". Nero "Nero: la paura e l'eleganza", alle 17.15 a Palazzo Ducale, Società di letture e conversazioni scientifiche. Interviene Stefano Zuffi. Ingresso libero. Poemirò Alle 18 a Palazzo Ducale, Munizioniere, rassegna  curata da Claudio Pozzani, che ricostruisce con letture e proiezioni la storia del rapporto di Mirò con la poesia. Antiqua Mostra mercato di arte antica. Fiera di piazzale Kennedy. Ore 14-20, ingresso libero. LIBRI Sangue dell'anima Alle 18 il Circolo Sertoli, in via Sertoli 11b interno 9, presenta il libro di Michele Branchi "Il sangue dell'anima". Ingresso libero, seguirà buffet. NOTE E SAPORI Party "I Real(ly) love to Party", evento creato da Lanterna Eventi, dalle 18.30 alle 3 a M. Cafè Mentelocale Palazzo Reale, via Balbi 8. Vernissage Al Bistrot di via Nino Bixio 10 r, dalle 19 aperitivo e musica con dj Igor. Ingresso con consumazione. Caribe Nel locale di Corso Italia 3, dalle 22 discolatina con la "Fiesta Cubana" e dj Angelito. Ospiti i ballerini William Valdes, Tito Calderon ed Emmanuel Figuera. Ingresso con consumazione. Experience Experience blues band in concerto Da Erasmo a Voltri in via Don Giovanni Verità 2 G r, dalle 22. Ingresso con consumazione. Enjoy the blues Al Count Basie Jazz Club di vico Tana, dalle 22 open jam session. Ingresso libero con tessera Arci. MOSTRE Spazio 23 "Conversazioni fotografiche", vico dietro il Coro della Maddalena. Orario: 10-13 17-19. Casa mare Frank Gaudliz, "Casa mare, il salotto buono dell'Europa sudorientale". Castello D'Albertis, Corso Dogali 18. Orario: 10-17. Light, Flow, Threshold The Project: Unimediamodern Contemporary Art, Palazzo Squarciafico, piazza Invrea 5b. Opere di Mauro Panichella. Orario: 15.30-18.30. Appunti colorati Fogli di viaggio e grandi tele di Alfonso Clerici. Galleria Or, piazza Marsala 12 r. Orario: 16.30-19.30. La grande onda Al Galata Museo del Mare di "La Grande Onda. Omaggio ad Hokusai. 63 artisti interpretano un capolavoro dell'arte giapponese", a curata di Adelinda Allegretti. Orario: 10-19. Mirò A Palazzo Ducale "Mirò! Poesia e luce", una rassegna dell'opera di Joan Miró (1893-1983): oltre 80 lavori mai giunti prima nel nostro Paese. Ore 10-19. Biglietto intero: 13 euro. Mc Curry A Palazzo Ducale mostra dedicata a Steve McCurry, con oltre 200 foto. Ore 10-19. Biglietto intero: 12 euro. 
VERCELLI - E' un nuovo caso di una donna uccisa dal suo uomo: Donika Xhafa, albanese, 47 anni, è stata trovata morta in pieno centro  ( mappa ) a Vercelli, uccisa con quattro colpi di pistola. L'assassino è il suo compagno, Raffaele Vorraro, 59 anni di Calliano (Asti). Una donna, testimone dell'accaduto, ha raccontato che l'uomo le ha sparato un primo colpo dalla sua auto,  poi è sceso per finirla con altre 3 colpi. L'uomo, dopo essere scappato, si è consegnato ai carabinieri di Asti. Ha detto che l'omicidio è arrivato alal fine di una lite, per "futili motivi" e di aver perso la testa. Poi si è presentato al comando provinciale dell'Arma con un legale, l'avvocato Roberto Caranzano. L'uomo è stato interrogato dai militari e dagli uomini della squadra mobile della questura di Vercelli, al fine di capire il reale movente del delitto e recuperare l'arma. Argomenti femminicidi 
DUBLINO - L'ex attivista dell'Ira Dolours Price è stata trovata morta nella sua casa di Dublino. Lo ha reso noto la famiglia. Sulla morte della Price che ha scontato 7 anni di carcere perchè ritenuta responsabile della bomba al tribunale Old Bailey di Londra nel 1973, sono in corso indagini della polizia in attesa dei risultati dell'autopsia, procedura di routine - ha spiegato la polizia irlandese - in caso di morte improvvisa. La Price originaria di Belfast, 61 anni, era stata condannata per il suo ruolo nell'attacco contro il tribunale Old Bailey (in cui morì una persona per attacco cardiaco) al carcere a vita con la sorella Marion e Gerry Kelly (oggi rappresentante del Sinn Fein al parlamento dell'Irlanda del nord). Trasferita in un carcere in Irlanda, dopo un lungo sciopero della fame durato oltre 200 giorni, era stata rilasciata nel 1981 per motivi di salute. E' stata uno dei pochi membri di spicco della Ira a parlare del suo passato di attivista nel corso di una serie di interviste con l'American University di Boston College. 
Manuela Repetti, coordinatrice Pdl per la provincia di Alessandria, è ricoverata in ospedale a causa di un malore. La parlamentare, 47 anni, compagna dell'ex ministro Sandro Bondi, candidata al Senato in Piemonte per il partito di Berlusconi, si è sentita male e si è recata all'ospedale di Novi Ligure, dove vive, da dove è stata poi trasferita in quello di Alessandria. "Si conferma il ricovero dell'onorevole Manuela Repetti - recita una nota stringata dell'Azienda ospedaliera - presso la nostra struttura di Cardiologia. Allo stato attuale le sue condizioni cliniche sono buone e sono in corso gli accertamenti del caso per il corretto iter diagnostico-terapeutico. Ulteriori aggiornamenti - informa l'azienda ospedaliera - saranno forniti nella giornata di domani". 
MILANO - Sono le vendite del sistema operativo Windows ad avere sostenuto i risultati trimestrali di Microsoft, che ieri dopo la chiusura di Wall Street ha pubblicato utili in calo ma migliori delle stime e ricavi in crescita ma leggermente sotto quanto il mercato si aspettava. L'assenza di indicazioni future non ha però convinto gli analisti, che nell'after-hours hanno penalizzato il titolo, arrivato a cedere il 2% circa dopo una seduta incolore (+0,07% a 27,63 dollari). Nel secondo trimestre fiscale terminato lo scorso 31 dicembre, il colosso del software ha messo a segno utili per 6,38 miliardi di dollari, in calo del 3,7% contro i 6,62 miliardi dello stesso periodo dell'anno prima. A pesare sono state le performance negative delle divisioni business e intrattenimento che, nell'ordine, includono il pacchetto office e la console per videogiochi xbox (di cui, nel periodo, non sono state lanciate nuove versioni). In termini di utili per azione, microsoft ha registrato 76 centesimi di dollaro dai 78 centesimi di un anno prima. Il risultato è appena superiore alle attese del mercato, ferme a 75 centesimi. Quanto ai ricavi, la società con sede a Redmond ha toccato quota 21,46 miliardi di dollari, meglio dei 20,89 miliardi dell'anno prima ma peggio delle stime degli analisti di 21,6 miliardi. Il rialzo del 2,7% del risultato è legato al rafforzamento del core business del sistema operativo Windows. La divisione ha visto ricavi balzare su base annuale del 24% a 5,88 miliardi di dollari. Il periodo considerato è quello che include per la prima volta le vendite di Windows 8 e del tablet surface, che hanno fatto il loro debutto sul mercato lo scorso ottobre e hanno contribuito a un +11% nei ricavi della divisione windows. Quanto a Windows 8, il gruppo ha detto di avere venduto 60 milioni di licenze. Non sono stati invece forniti i dati delle vendite del tablet di casa Microsoft. 

Nell’eterna lotta tra Madonna e Lady Gaga per la supremazia nel pop contemporaneo, Stefani Joanne Angelina Germanotta strappa lo scettro alla signora Veronica Louise Ciccone. Almeno per quanto riguarda il rapporto con i fan. Perché non è da tutti i protagonisti delle top ten mondiali chiamare giovani seguaci a realizzare un progetto grafico su misura. Lady Gaga, che è un’abile trasmettitrice di valori artistici rivisitati in chiave mainstream e «promozionale» (dalla pop art alla body art), lo ha fatto e la scelta è caduta su una ragazza di Livorno, Maddalena Carrai, 21 anni. Allieva della “Libera accademia di belle arti” di Firenze dove segue i corsi di linguaggi multimediali tenuti da Andrea Mi (noto dj e «agitatore culturale» di Firenze), studia graphic design. Gaga stessa ha voluto che alcuni suoi disegni «arredassero» il villaggio dedicato ai fan che segue la popstar nel suo tour, attualmente in Nord America. Così, sono stati trasformati in pannelli di quattro metri per quattro, collocati in un punto d’incontro di proseliti e la zona dove si esibiscono i dj; in più, sue idee sono state sviluppate nella realizzazione di bandiere, di un dirigibile, di un bus galleria d’arte legato alla Born brave foundation, presieduta da Gaga che aiuta ragazzi in difficoltà. LA GALLERY Ovvio: tutto è accaduto grazie al web. «Io sono spesso collegata a Littlemonsters, il social network di Gaga al quale possono accedere solo i fan iscritti. Più che pensieri si postano immagini, foto, e io da sempre ci appiccico virtualmente i miei disegni, che di solito piacciono molto. Nella home page c’è una classifica generale dei post e io spesso sono ai vertici». Succede che i suoi disegni — ritratti di Gaga tra Art nouveau, Klimt (sua grande passione), pop art e fumetto — vengano condivisi da un ragazzo in contatto con Marla Weinhoff, art director della cantante, membro della Haus of Gaga, la factory di sapore warholiano che mette insieme tutte le menti grafiche e visive che lavorano con Gaga. La Weinhoff (che ha collaborato con Jean Baptiste Mondino, Jennifer Lopez, Madonna, Beyonce, Versace) lascia commenti incensatori sui disegni di Maddalena «tanto che ad un certo punto ho deciso di scriverle una mail allegando alcuni lavori. Tanto non risponderà, pensavo. E invece...». Già, invece sì: la Weinhoff non solo intavola un rapporto epistolare con Maddalena, ma le chiede se vuole provare a realizzare delle tavole per il «Born This Way Ball Tour», che sarebbe partito da lì a qualche mese. Lei ci prova: evvai. «Assunta». «Mi sono state chieste immagini che richiamassero lo stile gipsy anni Settanta, con riferimenti hippy. Il soggetto doveva essere una Lady Gaga trasfigurata: una figura che ricordasse lei, ma non le somigliasse esattamente, cosa che fa parte del mio modo di lavorare. Mi piace ritrarre musicisti, ma più che alla verosimiglianza cerco di riportare sulla carta il loro messaggio, ciò che sono dentro». Marla passa i suoi disegni a Gaga, che non risparmia complimenti e suggerisce alcune sue idee, tipo l’inserimento di frasi all’interno delle tavole. Di più: le viene fatto firmare un contratto, «tra le clausole c’era quella che non avrei potuto parlare prima del 14 gennaio, la data d’inizio del tour nordamericano. Sono stata pagata. La cifra l’ho formulata io. E pensare che in Italia il lavoro artistico giovanile è gratis di default». Sarà anche un atteggiamento promozionale, ma ce ne fossero in Italia di artisti che si mettono in gioco così nell’arena dei fan. Il 25 febbraio, intanto, Maddalena sarà a Washington: «Lady Gaga mi aspetta dopo lo spettacolo. Biglietto del concerto gratis. Il viaggio me lo pago io, ma ne vale la pena». Anche perché quest’insolita e prestigiosa datrice di lavoro di una giovane e incredula fan livornese «è la molla che mi fa disegnare. Ogni volta che sento la sua musica, provo l’urgenza di realizzare una tavola, vagando nelle epoche, negli stili, nei materiali. È arrivato il momento che la ringrazi». 
