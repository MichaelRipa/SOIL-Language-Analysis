None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
TORINO SIRIGU 6 - Non può nulla sulla rete di Barella. Il resto è ordinaria amministrazione. Si innervosisce nel finale quando Calvarese non gli fischia un carica DE SILVESTRI 6.5 - In area vince tutti i contrasti aerei e quando Farias prova a giocarsela col fisico lo sovrasta senza troppi sforzi. NKOULOU 6.5 - Preciso, ordinato. Nel finale spedisce in angolo un pallone vagante sulla linea di porta dopo il mancato fischio di Calvarese sulla carica ai danni di Sirigu. MORETTI 6.5 - Ha il suo bel da fare con Diego Lopez che col passare dei minuti inserisce una punta dietro l'altra. Non si scompone e alla fine contribuisce al successo. ANSALDI 7 - E' il migliore in campo. Il gioco granata il più delle volte passa dai suoi piedi. Suo l'assist del pareggio di Iago Falque. Ci prova anche da fuori, ma con troppa velleità. ACQUAH 5.5 - Si vede che non è al 100%. Il suo apporto in mezzo al campo non è quello dei giorni migliori. (Obi 7- Entra e spezza in due una partita ancora in bilico. Suo il gol vittoria, sfiora altre due reti). VALDIFIORI 6 - Cresce col passare dei minuti. Lavora molto in fase di interdizione poco in quella propositiva, ma fa il suo e Sinisa non si lamenta. BASELLI 6.5 - Mihajlovic lo ripropone nel suo ruolo naturale di mezzala e dai suoi piedi nasce l'azione del 2-1. Nel finale spreca un calcio di rigore in movimento. IAGO FALQUE 6.5 - Si muove, combatte e trova lo spazio giusto per la rete del pareggio. Ammonito, nel finale si innervosisce un po' e Mihajlovic lo chiama in panchina per evitare rossi inutili (Berenguer sv). BELOTTI 6 - Mihajlovic ha bisogno di lui e il Gallo risponde presente nonostante la forma non ottimale. Non segna, ma si danna fino all'ultimo per mettere il proprio zampino sulla gara. Sarà una coincidenza, ma il Toro ritrova il successo proprio col suo rientro in campo. LJAJIC 6.5 - Primo tempo da 8. Ispirato, innesca con una bellissima giocata il gol del momentaneo pareggio, ma nella ripresa si perde in ghirigori e cala fisicamente. Allo scadere Calvarese ferma il gioco per fallo in area granata, non rendendosi conto che lui stava andando da solo in porta. Sfortunato. CAGLIARI RAFAEL 5 - Incolpevole sulla rete di Iago Falque, ha molte colpe sul vantaggio di Obi, perché non copre bene sul primo palo, poi l'ex Inter segna a porta vuota. ROMAGNA 5.5 - Prova a limitare i danni fermando come può Ljajic, ma a volte si smarrisce ( GIANNETTI sv) ANDREOLLI 6 - Respinge tutto quello che può respingere. Le reti subite non sono colpa sua CAPUANO 5.5 - Ha sulla testa il pallone del possibile 2-2, ma lo sbaglia mandato a lato su calcio d'angolo. FARAGO' 6 - Galoppa sulla fascia e mette spesso in crisi gli esterni granata. I suoi cross sono velenosi, ma Pavoletti non ne sfrutta nemmeno uno. BARELLA 6.5 - Bravissimo a seguire e credere in Farias quando il brasiliano si invola in contropiede verso la porta di Sirigu. Lo stop e il tiro sono un appello a Ventura. Esce per far spazio a Sau nel tentativo di recuperare la partita, ma forse era meglio vederlo ancora in campo ( SAU 5.5 - Non punge) CIGARINI 6 - A lui il compito di smistare palloni in mediana. Con l'uscita di Barella cala vistosamente, e non solo fisicamente. PADOIN 5 - Delude e incide davvero poco. Il pallone dalle sue parte non è mai al sicuro. ( MIANGUE 5.5 Si fa subito notare con un'ammonizione). JOAO PEDRO 5 - In ombra. Quello della mezzala non è il suo ruolo e si vede. Quando Lopez lo sposta al fianco di Cigarini si perde definitivamente. PAVOLETTI 5.5 - Innesca il contropiede di Farias che poi porta al gol dello 0-1, ma in area perde quasi tutti i contrasti aerei. FARIAS 6 - Corre, inventa e favorisce il momentaneo vantaggio di Barella. E' lui l'unica luce dell'attacco sardo. Argomenti cagliari calcio torino fc serie a Leggi i commenti I commenti dei lettori 
None Leggi i commenti I commenti dei lettori 
ROMA - Il cambio della guardia al vertice del girone A, con il sorpasso del Livorno ai danni della Robur Siena crollata in casa, ma anche l'agonia del Modena, ormai a un passo dall'esclusione dal campionato, nel girone B, e la possibilità per il Lecce - capolista del gruppo C - di allungare sulla concorrenza in caso di affermazione nel posticipo. Ecco le principali indicazioni emerse dall'11esimo turno di serie C, che si conclude appunto lunedì sera con Lecce-Cosenza dopo quattro giorni intensi di sfide. MONZA SBANCA SIENA, LIVORNO RINGRAZIA E VOLA IN TESTA - Nel girone A clamoroso tonfo casalingo della Robur Siena, che all"Artemio Franchi' perde l'imbattibilità stagionale per mano di un Monza risoluto, vincitore a sorpresa grazie alle reti di D'Errico e Giudici e all'autogol di Sbraga. Ne approfitta prontamente il Livorno, che si sbarazza con un tris (Murilo, Doumbia e Vantaggiato) della Pro Piacenza riportandosi in vetta. E' un inizio di campionato di altissimo livello per la squadra di Sottil: unica imbattuta del raggruppamento, miglior attacco, seconda miglior difesa e terza vittoria consecutiva. E sabato prossimo sarà big match fra labronici e bianconeri... PISA AGGANCIA OLBIA AL 3° POSTO, LUCCHESE RIMONTA CARRARESE - Perde la chance di farsi sotto l'Olbia, schiantato 3-0 dall'Arzachena nel derby sardo (Sanna, rigore di Curcio e La Rosa i marcatori) e raggiunto a quota 20 dal Pisa: l'impenetrabile difesa nerazzurra resta inviolata anche allo stadio "Garilli" di Piacenza (0-0, decimo risultato utile di fila), i gol subiti sono appena 3 e l'ultimo a battere il portiere Petkovic è stato Fanucchi al 15′ del derby con la Lucchese, l'8 ottobre. Se Arezzo e Viterbese termina in parità (1-1, Razzitti per i laziali risponde a Moscardelli) proprio i rossoneri di Giovanni Lopez sono protagonisti di un derby emozionante con la Carrarese di Silvio Baldini: sotto 0-2 dopo venti minuti al 'Porta Elisa' (Andrei e Tavano), rimontano con una doppietta di Arrigoni e siglano il sorpasso decisivo a inizio ripresa con Fanucchi. Gli altri due derby del Granducato sorridono a chi è impegnato in casa. Il Pontedera ha la meglio in rimonta sul Gavorrano con Corsinelli e Pesenti, che nel giro di cinque minuti ribaltano il vantaggio ospite di Brega, mentre la Pistoiese supera 1-0 il Prato con un gol in pieno recupero di Surraco. GIANA ERMINIO BLOCCA ALESSANDRIA - Una doppietta di Gonzalez (il secondo su rigore) non basta all'Alessandria per tornare alla vittoria sul campo della Giana Erminio (Bruno e Perna colpiscono): finisce 2-2, grigi ancorati alla zona retrocessione. Girone A, 11/a giornata: Piacenza-Pisa 0-0, Arezzo-Viterbese 1-1, Arzachena-Olbia 3-0, Giana Erminio-Alessandria 2-2, Livorno-Pro Piacenza 3-0, Lucchese-Carrarese 3-2, Pistoiese-Prato 1-0, Pontedera-Gavorrano 2-1, Siena-Monza 0-3. Riposa: Cuneo. Classifica: Livorno 26 punti; Robur Siena 24; Olbia e Pisa 20; Viterbese 19; Monza 18; Arzachena e Carrarese 16; Lucchese 15; Arezzo, Piacenza e Pistoiese 14; Giana Erminio 10; Alessandria, Cuneo e Pontedera 9; Pro Piacenza 7; Prato 6; Gavorrano 4. NON SI GIOCA MODENA-PADOVA: CANARINI VERSO L'ESCLUSIONE - Nel girone B è il dramma del Modena a prendersi i riflettori: contro il Padova arriverà un altro 3-0 a tavolino, l'esclusione dal campionato è sempre più vicina. Un torneo che in questo raggruppamento non vede ancora una squadra capace di tirare la volata alle altre. La graduatoria è molto fluida e cambia praticamente ogni settimana. La capolista virtuale è proprio la squadra di Bisoli: 9 match disputati e tre punti a tavolino in arrivo che valgono quota 22. A 21 punti (in 10 match) sbuca il Renate di Cevoli, che dopo tre pareggi torna alla vittoria sbancando 2-0 Bassano del Grappa grazie a Finocchio e Mattioli. FERMANA BLOCCA PORDENONE, SAMB NON NE APPROFITTA - Ben tre gli 0-0 di giornata. Uno di questi vede protagonista l'ex capolista Pordenone, che a Fermo resiste per oltre un'ora in dieci uomini dopo il rosso a Stefani al 35′ e strappa un punto che però non basta ai "ramarri" di Colucci a mantenere il comando solitario della classifica. Reti inviolate anche in Mestre-Ravenna e Sambenedettese-Fano: la Samb (19 punti in 10 partite) in particolare si mangia le mani perché con una vittoria avrebbe a sua volta scavalcato il Pordenone. A 18 ecco Bassano e Albinoleffe, reduce dal pari interno col Teramo (Barbuti per gli abruzzesi replica Giorgione). GUBBIO E SUDTIROL VINCONO, 1-1 TRIESTINA-SANTARCANGELO - Due preziosi 1-0 in casa rilanciano Gubbio e Sudtirol (il match winner è Fink) in chiave salvezza a discapito rispettivamente di Reggiana (paga a caro prezzo l'autorete di Manfrin) e Vicenza. Una rete a testa, infine, sabato sera fra Triestina e Santarcangelo, con botta e risposta nel primo tempo fra Acquadro e Moroni. Girone B, 11/a giornata : Albinoleffe-Teramo 1-1, Bassano-Renate 0-2, Fermana-Pordenone 0-0, Gubbio-Reggiana 1-0, Mestre-Ravenna 0-0, Modena-Padova non disputata, Sambenedettese-Fano 0-0, Sudtirol-Vicenza 1-0, Triestina-Santarcangelo 1-1. Riposava: Feralpisalò. Classifica: Pordenone e Renate 21 punti; Sambenedettese 20; Padova* 19; Albinoleffe e Bassano 18; Mestre 17; Feralpisalò 16; Sudtirol e Vicenza 15; Fermana e Triestina 14; Teramo 12; Gubbio 11; Ravenna 10; Reggiana 9; Santarcangelo 6; Fano* 5; Modena**(-1) -1. * = 1 partita in meno REGGINA METTE KO CATANIA, LECCE-COSENZA IN POSTICIPO LUNEDI' - Nel girone C, in attesa dell'esito del posticipo televisivo di lunedì che vedrà impegnato al "Via del Mare" il Lecce primo della classe contro il Cosenza reduce dalla prima vittoria della gestione Braglia, cambiano le inseguitici dei salentini di Fabio Liverani. Il Catania incappa infatti nella seconda battuta d'arresto di fila, venendo beffato al 95' sul terreno della Reggina: è una doppietta di Bianchimano a lanciare i calabresi di Maurizi rendendo inutile il momentaneo pari di Curiale per la formazione di Cristiano Lucarelli. Uno stop che fa scivolare gli etnei al quarto posto, con il rischio di ritrovarsi a -7 dal Lecce se dovesse fare bottino pieno. MONOPOLI E SIRACUSA NEI PANNI DI INSEGUITRICI - Ad inseguire la capolista ora c'è dunque il Monopoli di Tangorra, che con una rete di Paolucci fa bottino pieno sul terreno della Paganese, sempre più in fondo alla graduatoria. Sulla terza poltrona si porta invece il Siracusa, che con una segnatura di Catania piega la Virtus Francavilla, altra compagine che ha cominciato in modo positivo la stagione. Tutto ciò mentre risale il Trapani, che rifila tre schiaffi a domicilio al Bisceglie portandosi in scia al Catania: Marras, Murano ed Evacuo firmano il blitz degli uomini di Calori in terra pugliese che consente di riportarsi a ridosso del treno che conta. Risale anche la Juve Stabia, regolando il Rende grazie a Paponi, mentre il derby siciliano è appannaggio della Sicula Leonzio, che mette in ginocchio l'Akragas con le marcature di D'Angelo e Bollino. IN BIANCO CATANZARO-ANDRIA E FONDI-CASERTANA - Terminano in bianco sia Catanzaro-Fidelis Andria che il delicato testa a testa salvezza fra Racing Fondi, rilanciato da due affermazioni di fila, e una Casertana che stenta ad ingranare. Girone C, 11/a giornata : Bisceglie-Trapani 0-3, Catanzaro-Fidelis Andria 0-0, Juve Stabia-Rende 1-0, Paganese-Monopoli 0-1, Racing Fondi-Casertana 0-0, Reggina-Catania 2-1, Sicula Leonzio-Akragas 2-0, Siracusa-Virtus Francavilla 1-0, Lecce-Cosenza (lunedì 30 ore 20.45). Riposava: Matera. Classifica: Lecce 23 punti; Monopoli 22; Siracusa 20; Catania 19; Trapani 18; Matera(-1) e Reggina 16; Juve Stabia e Virtus Francavilla 15; Rende 14; Bisceglie, Catanzaro* e Sicula Leonzio* 12; Akragas e Racing Fondi 9; Casertana e Cosenza 8; Fidelis Andria e Paganese 7.  * = 1 partita in meno Argomenti serie c Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
