
VERONA CARACCIOLO 5 Di fatto a uomo su Icardi, non lo molla un istante. Anche troppo: sull’1-0 dovrebbe lasciarlo a Heurtaux VERDE 6 Movenze e istinto da dribblomane, ma non combina granché. Meglio in ripiegamento BESSA 5 Rimane a cuocere nella trequarti, mai fa respirare la squadra. CERCI 5.5 Condizioni atletiche molto più che discutibili, almeno guadagna il rigore. INTER HANDANOVIC 5 Assiste per quasi un’ora, poi la fesseria del fallo da rigore su Cerci VECINO 7 Energico, è ovunque e a testa alta. Anche una traversa di testa al 18’ st BORJA VALERO 6.5 Dinamismo palpabile. E il primo gol nerazzurro. ICARDI 5 Una di quelle sue partite anonime, in cui lo cercano poco e si immalinconisce. Arbitro Gavillucci 6 Salvato dal Var sul rigore per il Verona, che non aveva visto Leggi i commenti I commenti dei lettori 
None Leggi i commenti I commenti dei lettori 
VERONA - Luciano Spalletti, tecnico dell'Inter, commenta il successo per 2-1 in casa del Verona che rilancia la sua squadra al secondo posto a -2 dal Napoli. Mai l'Inter, nell'era dei tre punti, era partita così bene. "SCUDETTO? TUTTE VINCONO SEMPRE" - "Complessivamente è stata fatta una buonissima partita sotto tutti gli aspetti - dice Spalletti a Mediaset Premium -. Poi ogni tanto giochiamo lentamente, ogni tanto concediamo spazi quando non bisogna farlo ma abbiamo vinto meritatamente. L'inizio record? Ma non mi fa nessun effetto - assicura il tecnico nerazzurro -. Ci sarà scritta una riga nella storia dell'Inter di quello che hanno compiuto questi ragazzi stasera e si va avanti, noi dobbiamo andare in fondo a questo tunnel fino a giugno, dobbiamo vedere la luce. Scudetto? Se non avessimo vinto stasera, presumendo che la Roma vinca il recupero di Genova con la Sampdoria, saremmo stati fuori dalla Champions. Sono tutte lì quelle di testa, le squadre sono quelle e ne rientrerà qualcuna, il Milan è attrezzato, la Lazio rimane lì. Tutti le abbiamo vinte praticamente tutte, è difficile andare avanti con un passo così". "FORZARE LA GIOCATA E' DA CORAGGIOSI" - Nessuna polemica sul rigore assegnato con il Var all'Hellas, forse viziato da un millimetrico fuorigioco di Cerci ("Non si discute quando sono così difficili, come si fa a vedere? L'ha data buona? E' buona", ribatte) e da un errore in disimpegno di D'Ambrosio: "Eravamo abituati a qualcosa di differente, io chiedo di giocare palla a terra fin da dietro, c'è quella via di mezzo in cui non si riesce ancora a percepire il pericolo, ancora ci dobbiamo fare delle conoscenze" spiega. "Il fatto che abbiano forzato la giocata è sintomo di coraggio, gli si dice bravi ugualmente anche se la palla la perdono, perché a volte si raggiunge la superiorità numerica. Icardi? Ha fatto un'altra buonissima partita, si considera la sua gara solo in base ai gol che fa, quando è rientrato a palleggiare con la squadra dà grande vantaggio, significa che lui è dentro la squadra, dentro quei comportamenti che danno il premio all'assieme, anche aiutare nel gioco sporco è fondamentale perché poi la partita l'abbiamo vinta. Siamo arrivati diverse volte sul fondo, il lavoro della squadra è stato fatto, in alcuni momenti marcato bene, in altri sfortunato, tutto abbastanza regolare". E infine, una battuta: "Speriamo che il palo di stasera (Vecino, ndr) non metta in dubbio il nostro record di fortuna". SKRINIAR: "ALTRA VITTORIA IMPORTANTE, AVANTI COSI'" -  "E' un'altra vittoria importante, siamo dove vogliamo essere, ma dobbiamo continuare così. Anche oggi è stata una partita dura, durissima, soprattutto sull'1-1, ma abbiamo fatto il secondo gol e abbiamo vinto. Siamo forti e dobbiamo migliorare sempre". Lo dice Milan Skriniar, tra i migliori in campo nel successo per 2-1 dell'Inter in casa del Verona. "Il mio segreto? Io voglio sempre aiutare la squadra, è questo l'obiettivo per me - ribatte il centrale slovacco ai microfoni di Premium Sport -. Lo scudetto? Vogliamo andare partita dopo partita". Per la prima volta nell'era dei tre punti l'Inter ha raccolto 29 punti in 11 giornate: "Siamo contenti perché abbiamo scritto una piccola riga nella storia dell'Inter, siamo contenti per questo e dobbiamo continuare così", conclude Skriniar. Argomenti inter serie a luciano spalletti Leggi i commenti I commenti dei lettori 
TERNI -  Pari a reti bianche tra Ternana e Carpi nel match che chiude la dodicesima giornata del campionato cadetto. Le due squadre, dopo i ko dell'ultimo turno, riescono a muovere parzialmente la classifica al termine di una partita tutt'altro che esaltante. La chance più grande capita a Tremolada in chiusura di primo tempo ma il trequartista dei padroni di casa spara alto da due passi. Il Carpi, messo in campo con uno schieramento particolarmente abbottonato, lascia pochi spazi alla squadra di Pochesci, sempre portata a un calcio molto propositivo. Qualche brivido in più nel secondo tempo: i rossoverdi si rendono pericolosi di testa con Albadoro e Montalto, costretto a lasciare il campo dopo un quarto d'ora dal suo ingresso a causa di un terribile scontro aereo con Mbaye. Una punizione di Tremolada nel finale non basta a negare alla Ternana il primo 0-0 della sua stagione: decisiva la risposta di Colombi. Umbri che salgono a quota dodici punti in classifica, due in più della Pro Vercelli ultima; il Carpi galleggia a metà graduatoria, con quattro punti in più rispetto agli avversari di giornata. Permane l'incertezza in Serie B, con le ventidue squadre raccolte in undici lunghezze: il Palermo capolista è a quota 21. Argomenti serie b ternana carpi calcio Leggi i commenti I commenti dei lettori 
None Leggi i commenti I commenti dei lettori 
VERONA - L'Inter soffre più del dovuto sul campo del Verona ma alla fine conquista la vittoria che le serviva per tornare al secondo posto a -2 dal Napoli e superare di nuovo Juventus e Lazio. Nel primo i tempo i nerazzurri fanno un po' quello che vogliono e passano grazie a Borja Valero. A inizio ripresa il Verona pareggia su rigore con Pazzini dopo l'intervento del Var. Ma la squadra di Spalletti reagisce e porta a casa i tre punti grazie ad una bordata di Perisic. 29 punti nelle prime 11 giornate, mai nella sua storia l'Inter era partita così forte. GUARDA I GOL DI VERONA-INTER INTER IMBRIGLIATA - Spalletti conferma la formazione schierata nelle ultime 4 giornate ovvero un 4-2-3-1 con Icardi punta unica e Candreva, Borja Valero e Perisic dietro. Vecino e Gagliardini davanti alla difesa, poi D'Ambrosio e Nagatomo esterni e Miranda e Skriniar davanti ad Handanovic. Pecchia risponde con un 4-4-1-1 con Kean in attacco e Cerci a supporto. Verde e Fares esterni di centrocampo con Fossati e Bessa in mezzo. Panchina per Pazzini. Come da copione, è l'Inter a fare la partita operando soprattutto sulla corsia di destra dove Candreva è attivissimo e ci prova subito dopo cinque minuti ma viene murato. Il Verona difende e tenta di ripartire quando può. Come al 9' quando Romulo penetra in area dalla destra, palla a Cerci che tira, ma c'è il muro difensivo di Miranda. La tattica dell'Hellas pare funzionare perché oltre a persistenti giropalla, l'Inter fatica a trovare spazi in cui colpire e affondare. CI PENSA BORJA VALERO - Alla mezz'ora bella verticalizzazione in area di Borja Valero per D'Ambrosio ma Souprayen chiude alla grande conquistando anche rimessa dal fondo. Proprio in una fase del match in cui non pare mettere pressione, l'Inter passa in vantaggio al 36': perfetto cross di Candreva dalla destra, due difensori marcano Icardi e si dimenricano di Borja Valero che sbuca liberissimo in area e insacca col destro. PAZZINI DI RIGORE - A inizio secondo tempo l'Inter preme per chiuderla ma Icardi, Vecino e Candreva non concretizzano buone opportunità e come spesso accade nel calcio i nerazzurri vengono puniti. Handanovic esce malissimo e abbatte in area Cerci. Sembrerebbe rigore netto ma Gavillucci attende e poi ricorre al VAR che naturalmente conferma la sensazione iniziale. Pecchia inserisce Pazzini (fuori Kean) per batterlo e Cerci, già sul dischetto, lascia il posto al compagno che con freddezza spiazza Handanovic e fa 1-1. DECIDE PERISIC - L'Inter non ci sta e al 18' Vecino di testa dopo un corner prende la parte alta della traversa. Poco dopo destro potente di Candreva che Nicolas in tuffo devia in angolo. Siamo al 22', si batte l'angolo e la difesa allontana al limite, ma lì c'è Perisic che tutto solo colpisce al volo col destro piegando le mani al portiere. Il finale del match però è tutto di marca scaligera perché il Verona trova nuove forze con l'inserimento del coreano Lee, e preme e spinge per trovare il 2-2. Ma quando Fares crossa Pazzini non ci arriva e successivamente lo stesso Pazzini viene chiuso da Skriniar. Verona-Inter 1-2 (0-1) Verona (4-4-2): Nicolas, Romulo, Heurtaux, Caracciolo, Souprayen, Verde, Bessa (18'st B. Zuculini), Fossati, Fares, Cerci (33'st Lee), Kean (13'st Pazzini). (17 Silvestri, 40 Coppola, 4 Laner, 20 Zaccagni, 27 Valoti, 37 Bearzotti, 77 Buchel, 97 Felicioli. All: Pecchia Inter (4-2-3-1): Handanovic, D'Ambrosio, Skriniar, Miranda, Nagatomo, Vecino, Gagliardini, Candreva (28'st Brozovic), Borja Valero (33'st Cancelo), Perisic, Icardi (40'st Eder). (27 Padelli, 46 Berni, 10 Joao Mario, 13 Ranocchia, 17 Karamoh, 21 Santon, 29 Dalbert, 99 Pinamonti. All. Spalletti Arbitro : Gavillucci di Latina Reti : 36'pt Borja Valerio, 13'st Pazzini (rig) Ammoniti : Fares, Gagliardini, Pazzini, Brozovic, Heurtaux per gioco falloso, Lee per simulazione Recuperi : 1'pt, 5'st Angoli : 7-4 per l'Inter Var : 1 Spettatori : 26986. Leggi i commenti I commenti dei lettori 
VERONA -   Fabio Pecchia, tecnico del Verona, commenta e analizza con un po' di amarezza la sconfitta casalinga contro l'Inter per 2-1 . "LA SQUADRA E' VIVA" - "C'è molta amarezza perché la prestazione della squadra non è stata premiata, è stata fatta una gran partita contro una squadra forte e con giocatori di un certo livello - dice Pecchia a Mediaset Premium -. Abbiamo saputo soffrire, difenderci e giocare, abbiamo ripreso una gara non semplice ma una giocata importante di Perisic ci ha tolto quella soddisfazione che la squadra meritava. Guardando la classifica è dura, ma per il nostro campionato l'obiettivo è vicino: vedo una squadra viva e questo mi dà fiducia per il futuro". "ABBIAMO REAGITO" - "Pazzini? Quando è entrato Gianpaolo è stato il momento del gol, dell'1-1, c'era una certa spinta, ma anche Moise (Kean, ndr) mi era piaciuto fino a quel momento - sottolinea il tecnico del Verona, contestato a fine gara dai tifosi gialloblù -. Sono contento della squadra, la reazione c'è stata anche con l'approccio nel secondo tempo e Pazzini ha dato il suo giusto contributo. Io guardo ad ampio raggio: al di là dei singoli, sono molto dispiaciuto perché nelle ultime tre gare non abbiamo raccolto nulla per quanto seminato. In queste ultime gare veniamo puniti a ogni errore, anche l'Inter ha commesso errori ma non ne abbiamo approfittato. Quando concedi piccola disattenzione ti puniscono, dobbiamo migliorare". "LAVORO COSI' DA 15 MESI" - Gli chiedono se sente di meritare la fiducia della società, Pecchia replica che "Da 15 mesi lavoro in queste condizioni, anche l'anno scorso a ogni sconfitta ero in discussione e siamo arrivati in A. Ho un rapporto straordinario con il presidente Setti, fin quando avrà fiducia in me resterò, altrimenti cambierà". Argomenti serie a hellas verona fabio pecchia Leggi i commenti I commenti dei lettori 
