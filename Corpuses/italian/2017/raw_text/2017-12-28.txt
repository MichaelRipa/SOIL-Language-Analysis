Apple si scusa e prova a mettere la parola fine alle polemiche sull'"obsolescenza programmata" che l'hanno vista protagonista nelle settimane scorse . In una lettera aperta ai propri clienti , la società di Cupertino afferma che "non abbiamo mai fatto e non faremo mai qualcosa per accorciare volontariamente la vita dei dispositivi Apple". ·SCONTI E ISTRUZIONI Per recuperare la società ha annunciato un taglio dei prezzi delle batterie fuori garanzia (a partire dall'iPhone 6) di 60 euro, da 89 a 29 euro, e la diffusione di un aggiornamento iOS nel 2018 con il quale i clienti potranno controllare lo stato di salute delle batterie dei loro dispositivi. Con l'occasione il sito ufficiale Apple ha aggiunto una pagina dedicata alla performance delle batterie dell'iPhone , dove gli utenti possono trovare indicazioni dettagliate su eventuali spegnimenti. In particolare, la guida spiega che nei modelli di smartphone con batterie al capolinea è possibile riconoscere i sintomi nello schermo più ''attenuato'', nei malfunzionamenti del flash o nel volume ridotto degli altoparlanti. In caso di invecchiamento della batteria non ne dovrebbero invece risentire, secondo Apple, le funzioni di base: dati cellulare, Gps e qualità della fotocamera. La questione, non un inedito, era tornata all'attenzione delle cronache qualche giorno fa, dopo il richiamo di una serie di iPhone6 e 6 Plus e il seguente aggiornamento iOS 10.2.1 che aveva risolto il problema dello spegnimento improvviso di quei modelli, salvo comprometterne le prestazioni. La polemica si era amplificata quando Apple aveva ammesso di rallentare temporaneamente gli iPhone in caso di batteria vecchia o deteriorata, proprio per evitare blackout improvvisi o altri problemi. Le scelte dell'azienda avrebbero consentito a milioni di utenti di continuare a utilizzare i loro telefoni senza difficoltà. A questo proposito negli Stati Uniti erano state avviate tre class action con l'accusa, da parte dei consumatori, di "comportamento fraudolento per indurre ad acquistare smartphone nuovi". Oggi - nel giorno in cui i bilanci hanno rivelato a quanto ammonta il maxi stipendio di Tim Cook - oltre alle scuse, Cupertino annuncia anche il taglio dei prezzi delle batterie fuori garanzia, a parziale risarcimento della mancata trasparenza. Argomenti Smartphone e Tablet 
ROMA. Saluti e ringraziamenti nel consiglio dei ministri. "Ma tu lo hai sentito nominare i mille giorni di Renzi? Forse ero distratto". "No, no. Non ne ha proprio parlato". Le chiacchiere dei membri del governo, quando si è consumato l'ultimo atto, rivelano quello che era già emerso nella conferenza stampa di fine anno: Paolo Gentiloni si è smarcato dal segretario del Pd, viaggia in totale autonomia preparandosi al dopo, forse a succedere a se stesso, rivendica i successi del suo esecutivo, detta la linea per la campagna elettorale del Pd o almeno indica come la farà lui. 
È normale che in campagna elettorale ogni partito sia spinto a esasperare il proprio profilo e a ingigantire i propri programmi. Il mercato della propaganda viene in questa fase fisiologicamente dopato. Portato a radicalizzare le proposte e a esasperare le differenze. Ma questa volta il campo del confronto sta assumendo dei tratti affatto diversi. Lo scontro si sta trasfigurando e sta diventando una corsa cieca al colpo ad effetto. 
"Credo che la musica sia diventata roba da femmine. Questo ha i suoi aspetti positivi. Ma l'hip hop è oggi l'unico spazio per la rabbia dei giovani maschi. E questo non va bene. In fondo cos'è  il rock'n'roll? Alla sua base c'è la rabbia. E tornerà". Parole pronunciate da Bono degli U2 in un'intervista a Rolling Stone Usa in cui lascia anche intuire di aver scongiurato la morte per non meglio precisati problemi di salute. 
ROMA. "Paolo, sei disponibile per la campagna elettorale del Pd? Perché dobbiamo fare gioco di squadra, tu e i ministri dem dovrete metterci la faccia". Nei due lunghi colloqui che Matteo Renzi ha avuto con Paolo Gentiloni nelle ultime settimane, segretario e premier hanno deciso insieme la strategia di campagna elettorale. Un confronto senza infingimenti. Perché il Pd non sta bene, va male. 
Adesso ci sono i nomi dei venti aspiranti MasterChef d'Italia, selezionati tra le migliaia che hanno provato ad entrare nella cucina di Sky Uno. Si sono ritagliati un posto nel talent dei fornelli in una doppia puntata in cui si sono viste parecchia pasta fresca e sfide su ricette classiche. Ma la serata è stata anche banco di prova per Antonia Klugmann. Tutti gli occhi erano puntati su di lei perché la neo giudice la settimana scorsa, pur apprezzata nei commenti su Twitter era invece stata bersagliata di critiche, incluse inaccettabili offese sessiste, su Facebook. Le si rimproverava troppa durezza (in realtà non è mai stata più dura dei colleghi Cannavacciuolo, Barbieri e Bastianich, quindi forse chi si aspettava una presenza femminile tutta sorrisi e dolcezza le rimproverava l'ardire di avere molta personalità, come un uomo). Questa volta comunque sulla bacheca Facebook del programma molti sembrano essersi ricreduti, notando, oltre che la competenza della cuoca triestina, anche un suo essere più affabile (gli irriducibili critici da tastiera hanno espresso il dubbio che Klugmann sia diventata "più buona" perché redarguita dal pubblico, ma le puntate sono state registrate da settimane). Tornando alla cucina, tagliolini, tortelloni, ravioli e fagottini hanno fatto della pasta fresca la protagonista della prima parte della serata, a sottolineare le abitudini e predilezioni degli italiani ai fornelli. E, siccome di cooking si tratta, ma pure di show, le storie gastronomiche si intrecciano con quelle private, così i giudici si sono interessati alle seconde quanto alle prime. La prima a cercare di conquistare il grembiule per far parte dei 20 concorrenti è Giovanna, maestra cinquantenne di Perugia che vuole cambiare vita. E affida questo desiderio a un piatto di pasta fresca ripiena con salsa di pomodoro. E' accompagnata dal secondo marito: il primo l'ha lasciata per sua sorella. Tutti sono toccati dal racconto, ma si concentrano poi sui ravioli. Nonostante la pasta un po' troppo spessa, una squisita salsa di pomodoro le vale 4 si. Una compilation di "no" per l'autore di una pasta calda con l'avocado e il tonno saltato: sembra "pelo del cane bagnato" per Antonino, "sa di cimice" per Barbieri e, siccome le cimici si schiacciano, ecco Joe che prende a vassoiate gli spaghetti incriminati. Poi arriva un piatto dell'est europeo, ravioli, ma i giudici non gradiscono che siano crudi. Quindi il concorrente imitatore che presenta dei fagottini ripieni con besciamella e prova a parlare come Barbieri e come Bastianich: Cannavacciuolo lo rimbrotta e definisce il piatto "Un lenzuolo con tre cacatine dentro". Eri, giapponese da 40 anni in Italia, ex interprete, guida turistica e con mille altri lavori al suo attivo, presenta Shabu shabu di petto d'anatra con radici di loto affumicate al ginepro. Il piatto piace a tutti. Quindi una sfilata di si: Stefano 23 anni da Cagliari, studia a Padova ingegneria; Jose nato in India ma adottato a pochi mesi ("l'unica cosa che ho di indiano è la pelle"); Francesco che cucina per stare in forma (ha perso 50 chili) e il micologo il cui padre ha un'azienda di tartufi. Ecco Matteo da Vicenza, insegnante di educazione fisica, con i tagliolini che si divertiva a fare con la mamma da bambino, con le erbe selvatiche con morchella e spugnole. A Barbieri piace, anche ad Antonino pur essendo "tagliatelle strapazzate". Anche Antonia le apprezza per tutte le erbe "che portano la primavera nel piatto". Passa con il solo no di Bastianich. Infine, si per Ludovica, romana 19 anni e i suoi tagliolini con rana pescatrice pomodorini e carciofi, che le ha insegnato il suo papà. Nella seconda parte ecco i 40 promossi delle selezioni affrontarsi nelle prove che li porteranno a restare in 20. Trovano di fronte a loro un uovo di pasqua. Ma la rottura del cioccolato rivela una strana sorpresa: un pollo da disossare in un quarto d'ora. Tutti nel panico. Tranne Antonio, che nella vita fa il macellaio, e Liudmila che esclama: "Che c'è di difficile? Tutte casalinghe sa fare". Eppure lei non ce la fa. Con Liudmila se ne vanno Massimo, Amalia, Elia, Marta, Geraldo, Giovanna, Aurelio. Antonio, Kateryna, Simone, Joayda hanno giocato così bene col pollo che passano direttamente nella rosa dei 20. Per gli altri 28 si prospetta un'altra prova. Devono cucinare per mostrare la loro creatività, prendendo 5 ingredienti ciascuno da un'installazione artistica.  E provando ad aggiungerne altri "pescando" quelli contenuti in palloncini gonfi. Manuela, Ludovica, Jose, Alberto, Eri e Francesco, Italo e Giovanna, Marianna, Fabrizio, Denise e Davide sono dentro la cucina di Masterchef Italia 7. Invece Annalisa, Mirko, Alessandro, Maurizio, Matteo, Cristina, Sara e Giammaria no. A questo punto sono rimasti 8 concorrenti per 4 posti. Si affronteranno in 4 duelli da 10 minuti ciascuno. Di ricette teoricamente semplici ma proprio per questo difficili, a dimostrazione del fatto che semplice non vuol dire facile. Tra Matteo e Rocco la sfida si gioca sul filetto al pepe verde. Nessuno dei due ha rispettato la ricetta (Matteo per esempio mette sul piatto la senape da sola) e quindi i giudici scelgono in base alla cottura della carne. Rocco è quello che resta. Il secondo duello è tra Simonetta e Carlotta. Campo di gioco il fegato alla veneziana, ma Carlotta non ha idea di come si prepari. I rischi del piatto sono la cipolla cruda e il fegato troppo cotto. A superare la prova è Simonetta. La terza sfida è tra Stefano e Michele. Si contenderanno un posto nella classe con un cous cous di verdure. Fondamentale, visto il poco tempo a disposizione, il taglio delle verdure: devono essere ridotte in pezzi piccoli per cuocere in poco tempo. E' Stefano a farla franca. Tiziana e Lenka si misurano sulla frittura di pesce. Ce la fa Tiziana con le sue alici sfilettate. Per venti concorrenti una nuovo inizio e nuove sfide che li porteranno in viaggio per tutta la Penisola. 
"Credo che la musica sia diventata roba da femmine. Questo ha i suoi aspetti positivi. Ma l'hip hop è oggi l'unico spazio per la rabbia dei giovani maschi. E questo non va bene. In fondo cos'è  il rock'n'roll? Alla sua base c'è la rabbia. E tornerà". Parole pronunciate da Bono degli U2 in un'intervista a Rolling Stone Usa in cui lascia anche intuire di aver scongiurato la morte per non meglio precisati problemi di salute. 
ROMA. Saluti e ringraziamenti nel consiglio dei ministri. "Ma tu lo hai sentito nominare i mille giorni di Renzi? Forse ero distratto". "No, no. Non ne ha proprio parlato". Le chiacchiere dei membri del governo, quando si è consumato l'ultimo atto, rivelano quello che era già emerso nella conferenza stampa di fine anno: Paolo Gentiloni si è smarcato dal segretario del Pd, viaggia in totale autonomia preparandosi al dopo, forse a succedere a se stesso, rivendica i successi del suo esecutivo, detta la linea per la campagna elettorale del Pd o almeno indica come la farà lui. 
ROMA. "Paolo, sei disponibile per la campagna elettorale del Pd? Perché dobbiamo fare gioco di squadra, tu e i ministri dem dovrete metterci la faccia". Nei due lunghi colloqui che Matteo Renzi ha avuto con Paolo Gentiloni nelle ultime settimane, segretario e premier hanno deciso insieme la strategia di campagna elettorale. Un confronto senza infingimenti. Perché il Pd non sta bene, va male. 
È normale che in campagna elettorale ogni partito sia spinto a esasperare il proprio profilo e a ingigantire i propri programmi. Il mercato della propaganda viene in questa fase fisiologicamente dopato. Portato a radicalizzare le proposte e a esasperare le differenze. Ma questa volta il campo del confronto sta assumendo dei tratti affatto diversi. Lo scontro si sta trasfigurando e sta diventando una corsa cieca al colpo ad effetto. 
