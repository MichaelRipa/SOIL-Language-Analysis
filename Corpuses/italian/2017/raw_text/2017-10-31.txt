None Leggi i commenti I commenti dei lettori 
Dopo l'11 settembre, il terrorismo di matrice jihadista ha continuato a colpire gli Stati Uniti in diverse occasioni fino alla strage compiuta oggi a New York da un cittadino uzbeko emigrato in America nel 2010. L'attentato di Orlando, nel 2016, è stato il più sanguinoso. BOSTON, 15 APRILE 2013 - Due bombe artigianali vengono fatte esplodere simultaneamente vicino all'arrivo della maratona di Boston. Tre persone muoiono e altre 264 restano ferite tra gli spettatori. I responsabili sono i due fratelli Carnaev, di origini cecene. Uno dei due viene ucciso durante una sparatoria presso il Mit di Cambridge da una guardia del campus, l'altro viene arrestato e condannato a morte. Orlando, le foto e i tweet: la ricostruzione della strage Un uomo armato ha fatto irruzione nel locale gay Pulse, a Orlando, in Florida, e ha cominciato a sparare all'impazzata uccidendo almeno 50 persone e ferendone altre decine. Al momento dell'ingresso del killer all'interno del club c'erano numerose persone che partecipavano a una serata di musica latina. Armato di un fucile d'assalto e di un "altro tipo di ordigno", l'assalitore si è barricato nella discoteca con degli ostaggi ma è stato ucciso dalla polizia: si tratta di Omar Mateen, 29enne statunitense di origini afgane. Fonti della polizia hanno riferito che prima di aprire il fuoco l'uomo ha telefonato al numero di emergenza 911 dicendo all'operatore di voler giurare "fedeltà al leader dell'Isis", Abu Bakr al-Baghdadi. Nella galleria la ricostruzione dell'accaduto attraverso il contributo dei social network, dove sono apparsi i messaggi chi si trovava all'interno del locale al momento della tragedia, le dichiarazioni della polizia e quelle dei gestori del Pulse DALLAS, 3 MAGGIO 2015 - Due uomini aprono il fuoco alla periferia di Dallas in un centro dove si svolge un concorso sulle caricature di Maometto e del quale è ospite il deputato olandese ultraconservatore Geert Wilders. L'Isis afferma che l'attacco è stato condotto da suoi simpatizzanti. SAN BERNARDINO, 2 DICEMBRE 2015 - Una coppia armata apre il fuoco durante una festa del personale di un centro per disabili. Le vittime sono 14. Il giovane pachistano e la moglie americana vengono uccisi dalla polizia. L'Isis rivendica l'attacco. CHATTANOOGA, 16 LUGLIO 2015 - Mohammad Youssef Abdulazeez, naturalizzato americano ma nato in Kuwait, assalta un centro di reclutamento a Chattanooga , in Tennessee, uccidendo cinque militari prima di essere ucciso dalla polizia. ORLANDO, 11 GIUGNO 2016 - Nella notte tra l'11 e il 12 giugno 2016, Omar Mateen, 29 anni, entra nel Pulse, un locale gay, e apre il fuoco all'impazzata con armi automatiche. Il bilancio è di 49 morti e 58 feriti. Poco dopo aver iniziato l'assalto, Mateen chiamò il 911 proclamando la sua adesione allo Stato islamico. Fino al massacro di Las Vegas, è stata la sparatoria più sanguinosa nella storia Usa. Argomenti new york manhattan terrorismo attentato a new york terrorismo jihadista 
ROMA - È un cittadino uzbeko con residenza in Florida, a Tampa, l'attentatore di Manhattan che ha ammazzato 8 persone ferendone una dozzina . Si chiama Sayfullo Habibullaevic Saipov , ha 29 anni. L'Fbi sta ricostruendo la sua vita alla ricerca di collegamenti con l'Isis. Saipov è negli Usa dal 2010 ed ha una green card (l'autorizzazione permanente a risiedere negli Stati Uniti) che ne autorizza il soggiorno negli Usa. Saipov aveva una patente della Florida, ma viveva con la moglie e tre figli a Paterson in New Jersey, lo Stato al di là dell'Hudson rispetto a Manhattan. Paterson è una città di 150 mila abitanti con moltissimi immigrati e una comunità musulmana che rappresenta circa un quinto della popolazione. In base alle ricostruzioni della polizia, Saipov è partito da lì e si spostato a Passaic dove, circa un'ora prima dell'attacco, ha noleggiato il pickup usato come arma. In precedenza, Saipov ha vissuto in Ohio dove avrebbe conosciuto sua moglie, anche lei di origini uzbeke. Anzi, Cincinnati sarebbe la città in cui avrebbe vissuto nelle settimane immediatamente successive al suo arrivo negli States e qui avrebbe anche conseguito l'abilitazione alla guida di camion. Secondo indiscrezioni, si sarebbe poi trasferito in Florida, a Tampa e, in tempi recenti, a Paterson (New Jersey). Saipov è poi divenuto autista per Uber. A Paterson, Sayfullo Saipov frequentava regolarmente la moschea, un luogo che nel 2006 era finito nel criticato programma di sorveglianza sui musulmani avviato dalla polizia di New York e interrotto nel 2014. Il momento dell'arresto di Sayfullo Habibullaevic Saipov Uber ha confermato l'inquadramento di Saipov nel servizio di noleggio auto con conducente, spiegando che il killer aveva superato tutti i controlli ed ha lavorato per l'app per 6 mesi, effettuando 1.400 corse. Uber sta collaborando con l'Fbi ed ha dichiarato inoltre che nulla nel comportamento Saipov aveva fatto sospettare qualcosa. Più o meno le stesse cose riferite, durante i controlli effettuati subito dopo l'attentato, agli agenti dell'Fbi dai vicini delle abitazioni in cui Saipov aveva vissuto sia in Ohio che in Florida. Tutti lo hanno descritto come un tipo alla mano; alcuni hanno raccontato che era simpatico ai loro figli e giocava con loro; altri che era uno che pensava solo al lavoro ed alla famiglia. Prima di trovare impiego presso Uber, aveva cercato di metter su una ditta come conducente di camion. Anche se il suo nome figurerebbe in alcune indagini Fbi su persone sospettate di radicalismo, l'unico vero precedente penale a suo carico trovato negli archivi è un arresto, nell'aprile del 2016, seguito alla mancata presentazione davanti al giudice dopo una denuncia per infrazione stradale. Saipov si era affrettato a chiudere la vicenda patteggiando e pagando una multa di 200 dollari. La foto segnaletica scattata all'epoca dalla polizia di Platte County è l'immagine che oggi compare su tutti i media del mondo. Ora l'attentatore si trova ricoverato in gravi condizioni per le ferite all'addome causate dai proiettili sparati dall'agente Nash che lo ha affrontato. Durante la notte, nell'ospedale tenuto segreto e blindato dalla polizia, si è tenuto il primo interrogatorio. Attacco New York, Sayfullo Saipov: la foto del presunto attentatore La foto segnaletica di Sayfullo Saipov, il presunto attentatore che a bordo di un furgone bianco ha investito i passanti di una pista ciclabile di Manhattan. L'immagine è stata scattata nel 2016 dalla polizia di St. Charles County, nel Missouri. LEGGI L'ARTICOLO • LE RADICI DEL TERRORISMO ISIS NELL'ASIA CENTRALE Ma il suo Paese di origine è già un dato che ha allarmato gli investigatori. "Non mi stupisce per nulla che sia un cittadino uzbeko l'attentatore" spiega Andrea Manciulli , rappresentante italiano alla Nato dove è responsabile del rapporto Terrorismo jihadista. "È da tempo - aggiunge - che le ex Repubbliche sovietiche nell'Asia centrale, dal Kazakistan al Tagikistan, rappresentano un pericoloso incubatore di terroristi jihadisti. Si tratta di un'ampia regione dei turkmeni che, dal Kazakistan, copre l'Uzbekistan, il Kirghizistan, il Turkmenistan e il Tagikistan, penetrando a Sud Est nei territori di Cina e Afghanistan". Attacco a New York, polizia arresta presunto attentatore: il video di alcuni testimoni "Nelle fila delle milizie del Califfato militano migliaia di mujhaiddin provenienti da quelle zone dell'Asia centrale", sottolinea Manciulli. "Quel flusso importante di radicalizzazione - conclude - è costantemente monitorato dall' intelligence internazionale e preoccupa in modo particolare i russi". • KILLER UZBEKO A STOCCOLMA, UIGURO A ISTANBUL, KIRGHISO A SAN PIETROBURGO E sono almeno due gli attentati di matrice Isis compiuti da terroristi provenienti dalle ex Repubbliche Sovietiche dell'Asia centrale. Il 2 gennaio 2017 il responsabile dell'attacco alla discoteca Reina a Istanbul (39 vittime) era un 25enne originario dello Xinjiang cinese, un jihadista uiguro come quelli impegnati a combattere in Siria. Il 4 aprile 2017 è un kamikaze kirghiso il responsabile dell'attentato terroristico contro la metropolitana di San Pietroburgo, la seconda città della Russia, costato la vita ad almeno 14 persone. E l'8 aprile è un uzbeko di 39 anni l'autore dell' attacco a Stoccolma nel quale sono morte 4 persone (tra cui una bimba di 11 anni) e e altre dieci sono rimaste ferite. Argomenti isis - stato islamico terrorismo jihadista attentato a new york uzbekistan andrea manciulli 
ROMA - "Questa vittoria deve essere un punto di partenza". Non si siede certo sugli allori Eusebio Di Francesco dopo il 3-0 al Chelsea che vale per la Roma un'ipoteca sulla qualificazione agli ottavi di Champions League. "È un successo che dà forza al lavoro che facciamo quotidianamente", sottolinea. "Credo molto nel lavoro e in quello che propongo. I ragazzi hanno impiegato un po' a capire determinati movimenti ma ora stiamo raccogliendo i frutti. Chi va in campo sa sempre quello che deve fare. Oggi abbiamo saputo soffire e abbiamo dimostra di essere in crescita". GRANDISSIMO EL SHAARAWY, HO RIVISTO IL VERO FLORENZI - Di Francesco spiega in due parole la partita: "Sapevamo che con le ripartenze avremmo potuto fare male e abbiamo colpito". Il tecnico giallorosso rassicura sulle condizioni di Florenzi che ha chiesto il cambio ("Era 'morto', magari voleva prendere gli applausi... Ci sta, è un giocatore che viene da un lunghissimo infortunio, e tante partite di fila le può subire. Ma ho rivisto il Florenzi dei vecchi tempi") e applaude Stephan El Shaarawy, autore di una splendida doppietta e una partita superlativa: "È un percorso: è un ragazzo che si allena in un certo modo, con continuità, durante la partita non deve rimanere 'aperto', mi piace quando viene dentro al campo giocare, è quello che voglio dai miei esterni, sono contentissimo della sua crescita. Nel secondo gol - conclude - è vero che c'è stato un piccolo errore ma lui ha creduto in quella palla, mi piace che i miei esterni vengano dentro a giocare, ritengo ci siano dei grandi vantaggi e stasera lo hanno dimostrato". DE ROSSI: "VITTORIE COSI' RESTANO NELLA TESTA" - Daniele De Rossi si gode la notte magica: "Qui a Roma non viviamo grandissime serate a livello di Champions, tante volte abbiamo anche preso delle batoste. Abbiamo vinto 10 anni fa contro il Chelsea e ancora ce lo ricordiamo, una vittoria come quella di stasera rimane nella testa. Non vinciamo certo per farci le foto e metterle sul comodino: questo sembrava un girone impossibile e invece siamo avanti, ce la siamo meritata, ma è ancora difficile, anche col Qarabag sembravano tre punti facili per chiunque e invece non è così". I complimenti sono tutti per Di Francesco. "A me piacciono molto i risultati e il modo in cui stiamo giocando, questo allenatore ha cambiato il modo di aggredire l'avversario, noi siamo sempre aggressivi contro tutti, anche contro squadre che in passato avremmo aspettato e atteso. Secondo me è questo il passo in avanti che abbiamo fatto in queste partite. Anche le sconfitte contro l'Inter ma soprattutto contro il Napoli, ci hanno fatto capire qual è la strada. L'input che dà Di Francesco è molto chiaro sin dall'inizio, non è presto. E' presto per fare proclami diversi che qui a Roma verranno fatti nello stesso modo in cui siamo stati bollati come degli scemi dopo il pari con l'Atletico, mentre dopo la vittoria con il Qarabag sembrava quasi che dovessimo chiedere scusa". Ora serve equilibrio: "Non dobbiamo perdere la trebisonda - conclude De Rossi parlando a Mediaset Premium - abbiamo una partita difficile domenica in una dimensione in cui possiamo sperare di arrivare a qualcosa rispetto alla Champions". E infine, rispondendo a un messaggio di un telespettatore, De Rossi dice che "dobbiamo ringraziare di essere romanisti anche dopo i 7-1 e dopo le sconfitte, io sono orgoglioso di essere romanista sempre". EL SHAARAWY: SERATA CHE RICORDERÒ PER SEMPRE - Il protagonista del match, Stephan El Shaarawy si gode una serata da sogno: "È una di quelle serate che ti porti dentro per tutta la vita, speciale. È stata la mia prima doppietta in Champions, battere il Chelsea 3-0 non è da tutti i giorni: ci teniamo stretti questa vittoria, ce la godiamo, siamo contenti di questo. Essere in testa significa tanto per noi, quando è uscito il girone c'era scetticismo, ma siamo andati a Londra con la consapevolezza di poter fare una grande partita. Non è finita, dobbiamo cercare di mantenere la prima posizione. Ora abbiamo un'altra partita importante prima della sosta. Che momento è per me? Speciale. C'è stato anche il mio compleanno, è stata una settimana molto intensa, piena di emozioni, sono davvero felice". Una grande prestazione, una grande notte, una grande Roma! ??? #ForzaRoma #RomaChelsea — Francesco Totti (@Totti) 31 ottobre 2017 TOTTI: GRANDE NOTTE, GRANDE ROMA - Francesco Totti, che ha assistito alla sfida con i campioni d'Inghilterra dagli spalti dell'Olimpico, in compagnia del ds Monchi. ha celebrato lo storico successo con un euforico tweet: "Una grande prestazione, una grande notte, una grande Roma!". Argomenti as roma serie a eusebio di francesco Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Nessun professore del liceo Regina Margherita intende collaborare con la nuova preside. In 141 su 160 hanno approvato un documento in cui annunciano che non prenderanno parte alle commissioni che devono individuare le varie "funzioni strumentali". Lo fanno per il "difficile clima che si è creato nell'istituto, che sta compromettendo il normale funzionamento e svolgimento delle attività didattiche con evidente danno per gli studenti". Nei giorni scorsi i vicepresidi del liceo di via Valperga Caluso si erano dimessi in polemica con la dirigente Marianeve Rossi e a loro i 141 docenti esprimono "piena solidarietà". Tra i diversi motivi di frizione tra i professori e la preside ci sarebbe anche il fatto che la nuova capa d'istituto ha deciso di trasformare il bagno dei professori nella sua toilette personale, costringendo così i prof a utilizzare i servizi al piano superiore. "Ma questa è solo una delle tante cose che non vanno", spiegano gli insegnanti, che nelle prossime ore invieranno una lettera di protesta all'Ufficio scolastico regionale. La Cub Scuola, in una nota, dice di "sostenere la mobilitazione dei colleghi" e annuncia che "non farà mancare la propria solidarietà". Argomenti liceo regina margherita 
None Leggi i commenti I commenti dei lettori 
