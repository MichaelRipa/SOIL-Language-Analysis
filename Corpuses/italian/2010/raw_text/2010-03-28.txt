"Nessuna cautela, questo è il mio pallino: via Roma e via Maqueda vanno restituite ai pedoni". Le due strade più importanti del centro chiuse alle auto, una nuova Ztl solo in centro storico. E ancora, isole pedonali attorno ai principali monumenti: il sindaco Diego Cammarata presenta il Put, il piano urbano del traffico, redatto dai tecnici dell'ufficio Ambiente insieme con l'Università. Il piano, quattro relazioni tecniche e 56 elaborati grafici, è stato appena spedito alla Regione. Sindaco, i tempi però sembrano lunghi: la Regione deve dare un parere (la Vas, valutazione ambientale strategica, ndr). Poi c'è l'approvazione in giunta, i trenta giorni di tempo per le osservazioni dei cittadini e infine i tempi, a volte biblici, del Consiglio comunale. Riuscirà il Put a essere approvato entro la fine del suo mandato? "Sono certo di sì. Adesso la Regione deve dirci se ci vuole o no la Vas, che secondo noi non serve. Spero facciano in fretta, così da far cominciare al piano il suo cammino al Comune. È uno strumento strategico fondamentale, e sono certo che anche Sala delle Lapidi lo reputi tale. Dopo il sì del Consiglio, potremo attivare subito Ztl e isole pedonali. Il volto del centro storico, anche grazie alle infrastrutture della mobilità, cambierà". L'assenza del Put, due anni fa, ha causato la bocciatura delle Ztl. Come mai non lo avete adottato prima? "Sono convinto che un sindaco debba assumersi la responsabilità di tutto quello che non ha funzionato, ma credo allo stesso tempo che nessun sindaco possa sapere tutto: nessuno mi ha informato che serviva un piano strategico per attivare le Ztl. Come potevo saperlo? Abbiamo pagato per quell'assenza fino in fondo. Adesso siamo pronti a ripartire". C'è ancora il rischio di un contenzioso con la Td Group, la società che si è aggiudicata l'appalto per il rilascio dei pass Ztl e che ha firmato un contratto che prevede guadagni per 16 milioni di euro in cinque anni. Quando partirà la nuova Ztl la società tornerà a lavorare? "La questione è in mano all'ufficio legale. La Td Group comunque sta ancora lavorando per il rilascio dei permessi per le zone blu". Il Put prevede la chiusura contestuale di via Roma e via Maqueda? Ma come faranno i palermitani a spostarsi in centro? "Immagino via Maqueda come un'isola pedonale, via Roma chiusa alle auto e aperta ai bus: le due strade potranno essere chiuse quando, oltre al parcheggio del tribunale, saranno pronti anche quelli di piazza Sturzo e piazza Giulio Cesare: le gare d'appalto sono già state aggiudicate. A breve partiranno i lavori". Finora però, come rimedio antismog, si è tornati sempre alle targhe alterne. Un provvedimento che, nella sua ultima versione, è stato bocciato dalle centraline: c'è più smog di quando la misura non era in vigore. Prenderà provvedimenti? "Per lunedì ho convocato un vertice: così proprio non va". L'idea che le sottoporranno gli assessori sarà probabilmente quella di vietare la circolazione alle vetture Euro 0: è d'accordo? "Se ulteriori limitazioni possono davvero essere utili ci si può pensare, ma se devono diventare soltanto un modo per far pagare il prezzo dello smog ai ceti meno abbienti non se ne farà niente". Da quello che dice sembra che le targhe alterne siano destinate a finire in cantina: intanto, però, lei è finito sotto processo per omissione di atti d'ufficio. L'accusa è che non abbia fatto abbastanza per fermare l'inquinamento. Non teme un aggravarsi della sua posizione? "Non si può adottare una misura antismog solo perché si teme un processo: purtroppo la rete stradale cittadina è sottodimensionata rispetto al numero di macchine che circolano, ed è naturale che ci siano traffico e inquinamento. Voglio combattere lo smog, ma non con rimedi tampone che danneggiano solo i cittadini. Lunedì valuteremo". E le centraline? Metà della rete è fuori uso... "Stiamo valutando come risolvere il problema della manutenzione: probabilmente sarà il Comune a bandire una gara". 
MILANO - Non ha nulla da rimproverare alla squadra Leonardo, dopo il pari del Milan con la Lazio che significa per i rossoneri l'ennesima occasione persa: "La squadra ha fatto bene, non ho nulla da contestare ai ragazzi cui è mancato soltanto il guizzo finale - dice a Sky Sport -. Abbiamo sfiorato il successo, che poteva anche starci". Certo, nel momento dell'atteso salto di qualità, il Milan ha fatto 2 punti in 3 partite: "Sono stati match diversi. Questa sera abbiamo subito un gol sfortunato, poi nel secondo tempo abbiamo fatto molto bene. A differenza di quanto accaduto a Parma, stasera la squadra ha dato tutto. Cosa è mancato? Un po' di lucidità sotto porta". "MANCANO SETTE GARE" - Leonardo glissa sulle dichiarazioni fatte sul futuro della sua panchina dal presidente Berlusconi ("parlerò del futuro solo quando sarà più importante del presente"), e si concentra sulla lotta per lo scudetto: "L'Inter ha una rosa capace di combattere su tutti i fronti, la Roma è in stato di grazia. E' un campionato strano e le tre squadre sono molto vicine. Abbiamo solo sette partite in sette settimane, è la prima volta che succede. Questa squadra ha fatto delle cose straordinarie e in sette partite cose straordinarie possono ancora succedere". FAVALLI E BALOTELLI - Analizzando la prova dei singoli, nota di merito particolare per Giuseppe Favalli: "Ha fatto una partita straordinaria". Chiusura su Pato ("Sicuramente recupererà prima della fine del campionato") e sulla situazione di rottura che sta vivendo all'Inter Mario Balotelli: "Mi auguro che trovi tutte le condizioni per far rendere al massimo il suo talento. Mino Raiola (procuratore dell'interista, ndr) era presente allo stadio? Mi interessa poco, come non mi interessa del fatto di Berlusconi che ha detto che Balotelli ha una faccia da Milan". Leggi i commenti I commenti dei lettori 
TORINO - Trova un portafogli zeppo di banconote e lo consegna alla polizia. L'esempio di onestà arriva da un clochard di 60 anni, che non ha ceduto alla tentazione nonostante la sua vita tra una panchina e un marciapiede della stazione ferroviaria d'Ivrea, nel torinese. Nel portafogli c'erano infatti 1.100 euro in contanti, soldi che avrebbero sicuramente potuto fare comodo all'uomo. Giuseppe V., questo il suo nome, ha invece preferito comportarsi da buon cittadino. Si è recato al commissariato di Ivrea e ha chiesto di parlare con gli agenti, a cui ha consegnato il portafogli e poi ha fatto ritorno alla sua panchina. I poliziotti lo hanno rifocillato e gli hanno promesso che avrebbero rintracciato il proprietario del portamonete. Così è stato e ora per il clochard è in arrivo una bella ricompensa: l'uomo a cui è stato restituito il denaro ha infatti deciso di premiare la sua onestà. 
ROMA - Due coppe si aggiungono al ricchissimo palmarès europeo del volley italiano. Perugia e Cuneo si sono imposte infatti rispettivamente nella Challenge Cup e in Cev. Intanto vanno avanti anche i play off scudetto: Trento si è portata sul 2-0 contro Verona, ma ha sudato fino al tie break per battere in trasferta il sestetto scaligero. A Treviso gara 1 contro Monza. PERUGIA IRRESISTIBILE - Primo successo europeo per la Rpa Luigi Bacchi Perugia che davanti al proprio pubblico batte 3-0 la Mladost Zagabria e conquista la Challenge Cup. La Rpa ha giocato con grande concentrazione, dominando i tre set che si sono conclusi con i punteggi di 25-12, 25-13 e 25-20. "Non è però stata una vittoria facile - ha detto alla fine il tecnico della Rpa, Vincenzo Di Pinto - maturata per una grande prova di tutta la squadra che ha giocato una gara quasi perfetta". Nelle file della Rpa ha giocato la sua ultima partita della carriera il libero Damiano Pippi, che lascia l' attività agonistica dopo 22 campionati di A1 e 227 presenze in nazionale azzurra. CUNEO DOMA I RUSSI - Terzo trionfo in coppa Cev per Cuneo dopo quelli del 1996 e del 2002. I piemontesi hanno vinto la Final Four a Maaseik, in Belgio, battendo in finale i russi dell'Isrka Odintsovo per 3-1 con questi parziali. 25-22, 21-25, 25-21, 26-24. Male invece Piacenza, battuta nella finalina per il terzo posto dai padroni di casa del Noliko per 3-1. La Bre Banca è stata trascinata dal solito Nikolov, a referto con 28 punti, dal belga Wijsmans (19) e da Mastrangelo (12). Capitan Wijsmans è stato sicuramente uno degli atleti più applauditi di questa Final Four che ha disputato e vinto davanti ai proprio connazionali: "Abbiamo vinto soffrendo, è stata dura ma siamo riusciti ad avere la meglio. Questo gruppo ha lavorato duro per arrivare fin qui e questo trofeo è davvero meritato quindi ora dobbiamo godercelo. I russi sono stati tosti, murano e battono bene e noi siamo stati molto bravi a rimanere calmi. Per me è una gioia indescrivibile aver vinto la Coppa Cev in Belgio". TRENTO A FATICA - Soltanto al tie break l'Itas Diatec è riuscita a passare al Pala Olimpia di Verona contro una Marmi Lanzi che si era anche portata in vantaggio per 2-1. Trento ora conduce la serie dei quarti di finale dei play off per 2-0. Questi i parziali del match: 18-25, 25-23, 25-21, 14-25, 12-15. Va invece alla Sisley Treviso gara-1 del quarto di finale dei play-off scudetto con l'Acqua Paradiso Monza. Gli orogranata hanno superato al PalaVerde i brianzoli per 3-2 con questi parziali: 25-20, 25-21, 22-25, 22-25, 15-11, portandosi in vantaggio per 1-0 nella serie. MLADOST-RPA 0-3 MLADOST ZAGABRIA : Nojic (L), Galic 7, Zhukouski 1, Sabljak 1, Raic 6, Zanic, Damjanovic, Colic 2, Mirkovic, Mihalj 4, Knezevic 2, Ivanisevic ne. Allenatore: Malevic. RPA-LUIGIBACCHI.IT PERUGIA : Hubner 11, Pippi (L), Cernic 7, Bovolenta 9, Sintini 1, Savani 13, Bucaioni, Stokr 14, Nemec, Fanulli (L), Ogurcak ne, Botti ne. Allenatore: Di Pinto. NOTE : parziali 12-25, 13-25, 20-25. Durata set: 21', 21', 24' per un totale di un'ora e 6 minuti. Mladost Zagabria: battute errate 11, ace 0. Rpa-LuigiBacchi.it Perugia: battute errate 16, ace 11. BRE BANCA LANNUTTI-ISKRA 3-1 BRE BANCA LANNUTTI CUNEO : Nikolov 28, Wijsmans 19, Mastrangelo 12, Grbic 7, Fortunato 4, Henno (L), Peda, Parodi 10, Jeroncic ne, Patriarca ne, Ariaudo ne, Nuti ne. Allenatore: Giuliani. ISKRA ODINTSOVO : Kalinin 7, Mysin, Kruglov 3, Miranda, Kuleshov 8, Arkiphov, Ermakov (L), Schops 26, Egorchev 1, Spiridonov 4, Astashenkov 16, Makarov 1. Allenatore: Gajic. NOTE : parziali 25-22, 21-25, 25-21, 26-24. Durata set: 25', 26', 27', 33' per un totale di un'ora e 51 minuti. Bre Banca Lannutti Cuneo: battute errate 14, ace 8. Iskra Odintsovo: battute errate 8, ace 3. MARMI LANZA-ITAS DIATEC 2-3 MARMI LANZA VERONA : Groppi, Latelli, Sottile 1, Della Lunga 8, Lasko 19, Kovar 1, Curti 6, Galabinov, Colaci (L), Kromm 20, Howard 8. Non entrati Peslac, Holt. All. Bagnoli. ITAS DIATEC TRENTINO : Kaziyski 17, Gallosti (L), Birarelli 14, Garcia Pires Ribeiro, Portuondo Juantorena 22, Zygadlo, Vieira De Oliveira 2, Vissotto Neves 4, Sala 7, Sokolov 8, Corsini, Herpe 1, Bari (L). All. Stoytchev. ARBITRI : Castagna, Pessolano. NOTE : parziali 18-25, 25-23, 25-21, 14-25, 12-15. Spettatori 3100, incasso 18000, durata set: 23', 28', 28', 23', 18'; tot: 120'. SISLEY TREVISO-ACQUA PARADISO MONZA 3-2 TREVISO : Carletti, Fei 26, Horstink 11, Beretta, Papi 1, Farina (L), Sabbi, De Togni 10, Bontje 13, Maruotti 10, Garcia 4. Non entrati: Vanin, Cuda. All.: Piazza. MONZA : Sivula, Rauwerdink 15, Semenzato 6, Haldane, Forni 3, Molteni 12, Buti 12, Travica 2, Gavotto 19, Exiga (L). Non entrati: Krumins, Tuominen, De Luca. All.: Berruto. ARBITRI : Sampaolo e Pasquali. NOTE : parziali 25-20, 25-21, 22-25, 22-25, 15-11. Spettatori 1.200. Durata set: 24', 25', 27', 24', 17'; tot: 117'. Leggi i commenti I commenti dei lettori 
ROMA - Decima vittoria consecutiva per Montegranaro. La Sigma soffre metà partita contro Cremona, poi dilaga e ora è seconda da sola per la sconfitta casalinga di Caserta contro la Virtus Bologna. In coda passo avanti importante di Ferrara che batte Varese. DIECI E LODE - Decima vittoria consecutiva nel giorno della 600esima panchina del suo rivale, Attilio Caja. Fabrizio Frates è un coach felice, anche perché, sotto la sua guida, la Sigma Coatings Montegranaro si ritrova tutta sola al secondo posto in classifica, alle spalle dell'inarrivabile Montepaschi Siena. I marchigiani chiudono per 91-72 la pratica Vanoli Cremona, esaltando il PalaSavelli con 15 punti di Maestranzi, 13 di Ivanov e 12 di Cianciarini (il top-scorer però è però tra i lombardi, con Bell che ne sigla 24). Non tiene il ritmo la Pepsi Caserta che cade al PalaMaggiò sotto i colpi della Canadian Solar Bologna, impostasi nel big-match della domenica per 74-67: Lardo ringrazia la super performance di Koponen, che va a referto con 22 punti in 31 minuti, 4/5 da due, 2/3 da tre, 7/7 nei liberi, 5 rimbalzi e 36 di valutazione. E' lui che rovina il match numero 800 in campionato dei campani, che hanno in Jones (17 punti) il cannoniere più in palla. Nelle altre gare Ferrara batte Varese 77-60, mentre Biella perde a Teramo. RILANCIO VIRTUS - Secondo successo consecutivo in Campania per la Canadian Solar Bologna, domenica scorsa ad Avellino, questa sera a Caserta in una gara importante in chiave playoff. Bologna ha così raggiunto proprio i casertani al terzo posto. Il quintetto felsineo è riuscito con continui cambi di difesa, soprattutto quella a zona, ad imporre il proprio ritmo alla gara costringendo spesso all' errore i tiratori casertani, che hanno sprecato molto dalla distanza chiudendo con un 12/38 da 3 contro il 6/14 di Bologna. Lardo ha avuto un gran contributo non solo dai vari Maggioli, Koponen, Hurd, Collins e Moss ma anche da Fajardo in un momento delicato della gara, dopo un break dei casertani di 10 a zero (da 35-36 a 45-36) realizzato in tre minuti grazie alle triple di Jones ed Ere ed a 4 punti di Michelori. Tra i migliori il finlandese Koponen che ha chiuso con un bottino di 21 punti e 36 di valutazione. FERRARA, TERZO CENTRO DI FILA - Con la terza vittoria consecutiva, la Carife riapre definitivamente la lotta salvezza: scavalca Pesaro, attesa domani dalla difficile gara interna con Milano, e raggiunge a 16 punti Cremona. Senza il cecchino Grundy, in panchina causa una caviglia malconcia, la Carife ottiene energia e compattezza da tutto il resto della squadra. La partita per almeno 25' vive di break e controbreak importanti. Ancora estensi in vantaggio con largo margine (33-22 al 17') e riavvicinati al 20' (35-31). La Cimberio ha poco da Tusek, Morandais e Slay, mentre Childress soffre il pressing ferrarese. Solo Galanda trova qualche minuto accettabile e Thomas va a sprazzi. Dopo l'intervallo sale ancora l'intensità difensiva Carife e lentamente Varese va alla deriva. Ford è padrone dell'area, Sacchetti e Farabello trovano qualche tripla fondamentale. E' l'allungo decisivo dei padroni di casa (61-49 al 35'). Childress esce per infortunio (caviglia sinistra), la Carife che aveva perso a Varese di sette punti (74-81) ribalta anche la differenza canestri. TERAMO SENZA PATEMI - Doveva vincere Teramo e lo ha fatto, senza soffrire troppo contro una Angelico che, a parte l'ottimo Aradori, non ha avuto un buon contributo dai suoi. Teramo trova nel terzo quarto lo spunto decisivo, tanto da mantenere a distanza il ritorno dei piemontesi nel finale di gara. E' Young l'eroe di giornata, capace di realizzare 17 dei 20 punti complessivi nel primo tempo che hanno dato lo spunto da sotto le plance per superare le difficoltà al tiro della squadra di Capobianco, in serata disastrosa per quel che riguarda i tiri dalla lunga distanza. Banca Tercas Teramo-Angelico Biella 78-71 (18-13, 37-33, 61-50) Banca Tercas Teramo : Hoover 13, Jones 3, Poeta 11, Amoroso 14, Marino, Young  20, Lulli 2, Diener 14, Stanescu 1, Jurak. Valentino, Cerella. All.:  Capobianco Angelico Biella : Soragna 12, Ona Embo 8, Garri 10, Plisnic 7, Chessa  2, Smith 10, Aradori 17, Achara 1, Pasco 4. Favario, Maggiotto.  All. Bechi Arbitri : Lamonica, Seghetti ed Ursi Note : tiri da due, Teramo 18/34, Biella 17/27; tiri da tre, Teramo  5/21, Biella 6/29; rimbalzi, Teramo 37, Biella 32. Espulso Jurak al  30'. Usciti per 5 falli: Achara (30'), Plisnic (35'). Spettatori 3.200. Pepsi Caserta-Canadian Solar Bologna 67-74 (12-19,35-36,55-56) Caserta : Cardinale, Koszarek 5, Parrillo ne, Di Bella 10, Michelori 13, Bowers 7, Doornekamp 6, Marquis 2, Ere 7, Zamo, Martin, Jones 17. All. Sacripanti Bologna : Koponen 21, Moraschini, Collins 5, Fajardo 15, Sanikidze 2, Maggioli 2, Moss 6, Spizzichini, Prato 4, Fontecchio, Vuckcevic 7, Hurd 12. All. Lardo Arbitri : Paternicò, Martolini, Weidmann Note - Tiri liberi  Caserta 7/8; Bologna 10/10. Tiri da tre: Caserta 12/38; Bologna6/14. Tiri da due: Caserta 12/22, Bologna 23/36 Uscito per 5 falli Jumaine Jones.  Spettatori: 4641 per un incasso di 35mila euro. Carife Ferrara-Cimberio Varese 77-60 (21-12, 35-31, 56-47) Ferrara : Spinelli 17, Sacchetti 6, Jackson 9, Schultze 8, Ford 17, Farabello 9, Nnamaka 8, Sangarè 3, Rizzo, Borsato, Mazzola, Grundy. All. Valli Varese : Childress 5, Morandais 9, Thomas 12, Cotani 5, Tusek 4, Galanda 14, Martinoni 2, Gergati, McGrath 1, Slay 8, Antonelli, Mian. All. Pillastrini Arbitri : Cerebuch, Sabetta e Gori Note - Tiri liberi: Carife 6/11, Cimberio 17/19. Tiri da tre: Carife 13/28, Cimberio 5/21. Rimbalzi: Carife 41, Cimberio 39. Nessuno uscito per cinque falli. Spettatori 3.410 per un incasso di 36.800 euro. Sigma Montegranaro-Vanoli Cremona 91-72 (22-19; 53-46; 75-55) Montegranaro : Nasini, Antonutti 5, Cavaliero 11, Marquinhos 10, Filloy 7, Maestranzi 15, Lechthaler 6, Tsaldaris 4, Cinciarini 12, Ongeneat ne, Brunner 8, Ivanov 13. All.: Frates Cremona : Rowland 10, Brown 8, Bona ne, Formenti, Bell 24, Milic 12, Cusin, Bencaster, Anderson 14, Aguiar 4, Piazza, Sklavos. All. Caja Pasquini Arbitri : Sahin, Giansanti, Barni Note - Tiri liberi: Montegranaro 7/10, Cremona 17/17. Tiri da tre: Montegranaro 14/27, Cremona 7/20. Rimbalzi: Montegranaro 31, Cremona 27. Usciti per cinque falli: nessuno. Spettatori: 3.100 per un incasso di 10 mila euro. Leggi i commenti I commenti dei lettori 
Su Facebook sono pronti in tremila: sabato 3 aprile, in piazza della Vittoria, loro ci saranno per il primo Flash Mob sotto la Lanterna. Il Flash Mob è una enorme coreografia, con migliaia di partecipanti, che ballano insieme. I passi di danza sono all'indirizzo del social network. Sul sito si trova pure un video con le coreografie e le musiche che spaziano da "Maniac" della colonna sonora del film "Flashdance", fino ad "Around the world" dei Daft punk. "Quello che conta è divertirsi", assicurano gli organizzatori. Francesca Induni, insegnante di danza moderna, in collaborazione con il gruppo Passion Events, è la mente dell'evento. "Per puro caso, curiosando nel web, ho scoperto che Flash Mob è stato organizzato in diverse città in tutto il mondo e anche in Italia. Genova mancava all'appello, così ho deciso di creare un gruppo su Facebook per invitare più persone che potevo". "Le musiche sono un mix di diversi stili, semplici da ballare", spiega la ballerina. "La coreografia l'ho curata io personalmente con l'aiuto di una mia collega e grande amica Brenda De Palo. Con il passaparola le adesioni sono diventate migliaia. Non credevo così tante". 
MILANO - Dopo il pareggio con il Milan, la prima preoccupazione di Edy Reja sono gli occhiali, rotti da Foggia per i festeggiamenti del dopo partita: "Li ho presi a Napoli - non fa una piega il tenico ai microfoni di Sky - , lui è di Napoli e passerà alla cassa...". L'analisi della gara: "Volevamo aggredire il Milan in avanti, ma ho ritenuto molto buona, a parte un errore, la fase difensiva, praticamente perfetta". Lazio sembra in costante crescita: "Ora la squadra ha un'anima, abbiamo formato questo branco che ora va a caccia della preda e si è calato nella situazione di doversi salvare". "VALORI IMPORTANTI" - Tatticamente, Leo ha sorpreso la Lazio con il 4-4-2: "Ci abbiamo messo un po' dei tempo a trovare un equilibrio diverso, soprattutto Seedorf con i suoi tagli al centro ci metteva in difficoltà". La svolta nella squadra: "In una fase di ritiro ci siamo parlati molto, da una squadra sfilacciata è nato un gruppo. La squadra ha dei valori importanti ed ora li sta dimostrando". La classifica è ora buona, ma c'è da lottare: "Possiamo respirare un po', ma vietato rilassarsi, il calendario on è dalla nostra parte". La prestazione di Zarate: "Ha mezzi straordinari, non è in grandissima condizione, ma sta lavorando bene ed i risulati verranno" Leggi i commenti I commenti dei lettori 
