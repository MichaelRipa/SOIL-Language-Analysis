ROMA - Lo scrittore Aldo Busi ha annunciato in diretta tv che lascerà L'isola dei famosi . Ha prima voluto lanciare dure accuse contro clericalismo e omofobia. "Questa avventura qui l'ho finita", ha detto, "non vado via per vigliaccheria, non adduco problemi di salute che pure ci sono, ho un'infezione". "La misura è colma", ha insistito rivolto alla conduttrice Simona Ventura, "non c'è più racconto tra me e i tuoi naufraghi, devono interagire tra di loro. Io sono rimasto qui due settimane in più di quanto avevo immaginato nella mia mente". Duro poi l'affondo contro chi critica l'omosessualità ed esplicito il riferimento al Papa. "L'omofobo è un omosessuale represso", ha detto, queste persone "sono un danno per la società". E infine contro il governo. "Io pago le tasse e sono orgoglioso di farlo", ha spiegato, e "se non fanno questa legge delle due aliquote al 23 e 33 per cento, del meno tasse ma per tutti a cosa è servito Berlusconi? Cosa fa?". 
"Vogliamo continuare a vincere e poi vedremo dove possiamo arrivare. Non voglio pronunciare nessuna parola diversa da salvezza perche' ogni volta che l'abbiamo fatto sappiamo come andata". Cosi' Jean Francois Gillet analizza il momento del Bari, in vista della gara casalinga in programma domenica contro il Parma. Secondo il portiere belga il club pugliese deve pensare "prima ad avere la matematica sul primo obiettivo stagionale, il resto lo vedremo partita dopo partita. Pensare a qualcosa di piu' grande non e' certo un'utopia, Bari e' una grande piazza, e poi anche altre societa' organizzate come ad esempio l'Empoli o il Chievo hanno raggiunto l'Europa. Per ora pero' pensiamo al presente, affrontiamo partita dopo partita con il massimo impegno". Domenica al "San Nicola" ci sara' il Parma: "Arriva dopo due nostre vittorie, adesso dobbiamo tornare con i piedi per terra e affrontarli con grande determinazione facendo quello che abbiamo sempre fatto. Il momento nero lo abbiamo messo alle spalle, non era facile ma con la forza del gruppo ci siamo riusciti". Contro la Lazio, il portiere biancorosso ha parato un penalty, ritornando cosi' a far emergere una delle sue qualita': "E' sempre bello parare i rigori, poi era da un po' che non riuscivo a fermarli. Il mio futuro? E' a Bari. Con il direttore sportivo stiamo parlando del contratto, vedremo in settimana se ci saranno sviluppi" . 
I tecnici hanno girato per giorni, a caccia di spazi liberi: metro alla mano hanno controllato marciapiedi, incroci, slarghi, piazze. Oltre il centro, fuori dalla Cerchia dei Navigli. E adesso la mappa è pronta: altre centro stazioni e 2mila 250 biciclette da piazzale Loreto a piazzale Lodi, da corso Sempione al cimitero Monumentale, da XXII Marzo a piazza Piemonte. Sarà una rete sempre più capillare, che coprirà molti quartieri residenziali e i punti più frequentati come università, importanti fermate del metrò, ospedali. Cento nuove rastrelliere che si aggiungono alle cento già in funzione, e che promettono di far salire le biciclette gialle dalle attuali 1.400 a 3mila 650. È la fase 2 del bike sharing, che Palazzo Marino è pronto a far partire. Un altro passo in avanti, per BikeMi. Una nuova fase che, dal prossimo giugno, farà partire i cantieri che segneranno l’estensione del servizio di bici in condivisione. Fase 2, per la verità, più contenuta rispetto al traguardo che il Comune si era posto due anni fa. Ma quei numeri verranno raggiunti comunque. Anche se in una “fase 3” ancora in progettazione. Perché, per ora, si raddoppia. E perché questa, promette il Comune, rappresenta una tappa di un percorso che, a regime, vedrà spuntare in tutto 260 stazioni e un totale di 5mila biciclette. «L’obiettivo rimane quello — spiega Maurizio Cadeo, assessore al Verde e all’arredo urbano che ha la delega al bike sharing — ma vogliamo pianificare quello che è concretamente realizzabile in breve tempo e che comporta verifiche tecniche per le stazioni e per la pubblicità. Crediamo in questo progetto e stiamo lavorando per potenziare un servizio che ha sempre più abbonati. Con queste ulteriori cento rastrelliere raggiungeremo un traguardo importante». Passi concreti, anche per evitare gli intoppi e i problemi legati alla pubblicità che hanno caratterizzato l’avvio del bike sharing. A gestire il servizio è Clear Channel, la multinazionale che copre i costi soprattutto con gli introiti che arrivano dagli spazi pubblicitari. Per ogni impianto in meno, il contratto prevede che Comune e Atm — che ha stipulato l’accordo — paghino un corrispettivo. La macchina delle autorizzazioni è stata così lenta, però, che ancora oggi devono essere sistemati tutti i primi cartelloni. Ritardi per cui Clear Channel ha presentato all’amministrazione un conto finale che ha superato il milione di euro. Finora le rastrelliere sono state montate in centro. A quasi un anno e mezzo dal debutto di BikeMi, però, si punta a coprire quasi tutta la città: considerando quelle che già esistono si arriverà a 200 “posteggi” e più di tremilaseicento bici. A cominciare dai quartieri più residenziali che, secondo le stime degli esperti, faranno impennare anche il numero degli abbonati. Finora sono 13mila le tessere annuali vendute: tanti milanesi, ma anche pendolari che scendono dai treni e raggiungono l’ufficio pedalando. Una media di 3mila prelievi al giorno, con punte record di 4.500 toccate lo scorso ottobre. Con la fase 2 si prevede di duplicare questi numeri, arrivando fino a 30-35mila abbonati. La carta disegnata da Palazzo Marino è precisa: le nuove postazioni si allargheranno su cerchi concentrici, sempre più estesi. Le nuove cento rastrelliere saranno più grandi, con una media di 33 singoli stalli rispetto ai 20 di oggi. A crescere saranno anche i cartelloni pubblicitari: se finora per ogni rastrelliera ne venivano montati 2, in periferia si potrà arrivare a 4. Il contratto su cui si stanno accordando Comune e Clear Channel prevede che, in totale, i metri quadrati di pubblicità scendano da 11mila a 5mila. A comprare bici e parcheggi, però, dovrà essere l’amministrazione e la richiesta (anche per la fase 3) è di cinque milioni di euro. 
L’invito a «imbarcare gli immigrati o in alternativa silurate le barche». Gli extracomunitari definiti «quelle putride persone». Accade così che dopo White Christmas, l’operazione con cui l’amministrazione comunale di Coccaglio ha sguinzagliato a fine 2009 la polizia municipale per controllare casa per casa gli extracomunitari, il piccolo comune bresciano lancia una nuova caccia all’immigrato. Questa volta su Internet. Da due settimane c’è su Facebook il gruppo Lega Nord Coccaglio , dove il primo messaggio pubblicato è stato l’appello a «silurare le barche d’immigrati». Del gruppo è amministratore e responsabile - com’è facilmente verificare sul social network - il sindaco leghista Franco Claretti, che compare anche in un paio di foto: una lo ritrae con Pierluigi Toscani, consigliere leghista di Rovato e ora candidato per le regionali a Brescia. Il sindaco di Coccaglio, poco meno di settemila abitanti, di cui 1.500 stranieri, aveva difeso a fine ottobre l’operazione di controllo in nome del Natale - perché i blitz scadevano proprio il 25 dicembre - con la necessità di «fare un po’ di pulizia in città». Anche se, aveva puntualizzato Claretti, «da noi non c’è criminalità». Ora è promotore di questa nuova iniziativa anti immigrati. Proprio sotto il logo della Lega Nord, insieme col primo cittadino, compare anche una consigliere comunale leghista, Barbara Bellomi, 27 anni, responsabile della pagina. Poi, tra le info istituzionali del gruppo, l’altro invito: «Cerchiamo di mandare fuori dai coglioni quelle putride persone». Segue nella pagina l’elenco dei 39 aderenti al gruppo. Tra questi, di nuovo il sindaco con cappellino da baseball e felpa, il gruppo della Lega Nord di Rovato, la consigliera Bellomi, molti ragazzini. Tutti sostenitori della nuova caccia al clandestino. L’appello di un giovanissimo militante leghista, «dateci soddisfazione, imbarcate gli extracomunitari o in alternativa silurate le barche», è seguito dal mi piace di tre persone e da altri commenti entusiasti. «Bravo - scrive uno - ti voterei come sindaco». 
ROMA - I campioni del mondo e d'Europa afferrano la vittoria della regular-season 2009/10. Dopo il successo esterno di domenica scorsa a Roseto degli Abruzzi ai gialloblu bastava conquistare due set tra questa giornata e la prossima per sopravanzare Cuneo anche in caso di arrivo a pari punti. Detto fatto: la Sisley  è uscita affettata 3-0. E doveva essere una sfida equilibrata... "Era una partita importante - ha confermato coach Radostin Stoytchev - sia per la classifica sia per testare il nostro attuale momento di forma contro una delle migliori formazioni di questo campionato. Volevamo chiudere il discorso legato al primato finale in serie A1 ed avere il tempo necessario per concentrarci sui playoff". Si sono concentrati fin troppo, a sentire la Sisley... La Lube Banca Marche Macerata, dal canto suo, ha coronato l'inseguimento al quarto posto in classifica espugnano alla grande un parquet non facile, quello della Marmi Lanza Verona che, grazie alla scorsa vittoria su Forlì, si è garantita matematicamente l'ingresso nei play-off. L'Acqua Paradiso Monza, batte la Tonno Callipo Vibo Valentia al PalaValentia centrando il nono sucesso consecutivo, mentre la Trenkwalder Modena ha schiantato la Yoga Forlì, che pure era a caccia di punti salvezza. Punti fondamentali anche per l'Esse-ti Carilo Loreto, che s'è imposta (3-1) sull'Aran Cucine Abruzzo Pineto e può sperare ancora in un posto in A1. Turno di riposo per la CoprAtlantide Piacenza. ITAS DIATEC TRENTINO - SISLEY TREVISO 3-0 (25-21, 29-27, 35-33) - ITAS  DIATEC TRENTINO: Kaziyski 19, Birarelli 7, Portuondo Juantorena 9, Zygadlo,  Vieira De Oliveira 2, Vissotto Neves 16, Sala 5, Sokolov, Herpe, Bari (L). Non  entrati Gallosti, Fedrizzi, Corsini. All. Stoytchev. SISLEY TREVISO: Carletti,  Fei 16, Horstink 2, Papi 5, Farina (L), Kohut 2, Sabbi, De Togni 14, Bontje 5,  Maruotti 13, Garcia 1. Non entrati Vanin, Cuda. All. Piazza. ARBITRI: Sobrero,  Pozzato. NOTE - Spettatori 4000, incasso 28000, durata set: 24', 31', 34'; tot:  89'. MARMI LANZA VERONA - LUBE BANCA MARCHE MACERATA 0-3 (23-25, 23-25, 18-25) -  MARMI LANZA VERONA: Groppi, Latelli, Sottile 2, Della Lunga 10, Lasko 16, Kovar  4, Curti 4, Holt, Galabinov, Colaci (L), Kromm 5, Howard 3. Non entrati Peslac.  All. Bagnoli. LUBE BANCA MARCHE MACERATA: Raymaekers, Cisolla, Paparoni,  Vermiglio, Bartoletti, Smerilli (L), Stankovic 7, Martino 16, Corsano (L),  Omrcen 19, Swiderski 7, Podrascanin 9. Non entrati Monopoli. All. De Giorgi.  ARBITRI: Rapisarda, Padoan. NOTE - Spettatori 2300, incasso 11000, durata set:  28', 27', 25'; tot: 80'. TONNO CALLIPO VIBO VALENTIA - ACQUA PARADISO MONZA 1-3 (25-21, 21-25,  27-29, 21-25) - TONNO CALLIPO VIBO VALENTIA: Gonzalez 1, Corvetta 1, Marquez 1,  Andrae 10, Simeonov 18, Quiroga 13, Tencati 7, Barone 12, Cicola (L). Non  entrati Cannistrà, Ferraro, Moltò. All. Uriarte. ACQUA PARADISO MONZA: Sivula 6,  Rauwerdink 5, Krumins, Semenzato 3, Forni 7, Molteni 15, Buti 12, Travica 6,  Gavotto 17, Exiga (L). Non entrati Tuominen, Haldane, De Luca. All. Berruto.  ARBITRI: Pessolano, Caltabiano. NOTE - Spettatori 700, incasso 1300, durata set:  26', 26', 30', 26'; tot: 108'. ANDREOLI LATINA - BRE BANCA LANNUTTI CUNEO 2-3 (25-20, 25-22, 14-25, 17-25,  7-15) - ANDREOLI LATINA: Van Den Dries 17, Gitto 12, Cortina (L), Snippe 16,  Nikic 12, Fabroni 1, Geric 2, Vujevic 1, Spairani, Giombini 4. Non entrati  Giovi, Saitta, Labardi. All. Medei. BRE BANCA LANNUTTI CUNEO: Wijsmans 12, Henno  (L), Parodi 6, Fortunato 19, Nuti, Nikolov 13, Grbic 7, Peda, Mastrangelo 10,  Patriarca 3. Non entrati Ariaudo, Jeroncic, Pieri. All. Giuliani. ARBITRI:  Bartolini, Cesare. NOTE - Spettatori 810, incasso 2500, durata set: 24', 28',  22', 22', 12'; tot: 108'. PRISMA TARANTO - RPA-LUIGIBACCHI.IT PERUGIA 3-1 (25-22, 25-27, 25-21,  25-19) - PRISMA TARANTO: De Oliveira 25, Ricciardello (L), Montagna, Cozzi 7,  Moretti 18, Suxho 3, Westphal 6, Elia 7, Rodrigo Pinto 4, Quartarone. Non  entrati Candellaro, Bartman. All. Serniotti. RPA-LUIGIBACCHI.IT PERUGIA:  Bregliozzi Dario, Bucaioni 5, Bartolini Lorenzo, Nemec 27, Botti 14, Ogurcak 15,  Lo Bianco 4, Iaccarino Gianluca, Fanuli (L), Petruzzo 2. All. Di Pinto. ARBITRI:  Pasquali, Castagna. NOTE - durata set: 24', 26', 23', 22'; tot: 95'. TRENKWALDER MODENA - YOGA FORLì 3-0 (25-22, 25-22, 25-18) - TRENKWALDER  MODENA: Ciabattini (L), Kooistra 5, Cuturic 12, Dennis 26, Kooy, Biribanti, Esko  3, Casoli 4, Diaz Mayorca, Piscopo 6. Non entrati Manià, Soli, Pagni. All.  Prandi. YOGA FORLì: Coscione 3, Carrol 1, Popp 12, Stancu 2, De Pandis (L),  Casadei 18, Loglisci 3, Maric 8, Bacci, Gotch 1. Non entrati Mengozzi,  Ainsworth, Bianchi. All. Molducci. ARBITRI: Satanassi, Gnani. NOTE - Spettatori  2600, incasso 15000, durata set: 32', 27', 25'; tot: 84'. ESSE-TI CARILO LORETO - ARAN CUCINE ABRUZZO PINETO 3-1 (25-14, 20-25,  25-23, 25-18) - ESSE-TI CARILO LORETO: De Angelo Freitas 3, Marra (L), Marzola,  Diachkov 17, Dolfo 6, Van Dijk 19, Visentin 4, Belcecchi, Paoli 4, Cester 4,  Shumov 17. Non entrati Tereshin. All. Moretti. ARAN CUCINE ABRUZZO PINETO:  Ravellino 8, Perez Moreno 13, Modica 3, Lampariello, Sborgia 5, Di Franco 11,  Perazzolo 15, Armeti (L). Non entrati Centorame. All. Fant. ARBITRI: Perri,  Giani. NOTE - durata set: 20', 25', 27', 24'; tot: 96'. RISULTATI: Itas Diatec Trentino-Sisley Treviso 3-0 (25-21, 29-27, 35-33); Marmi Lanza Verona-Lube Banca Marche Macerata 0-3 (23-25, 23-25, 18-25); Tonno Callipo Vibo Valentia-Acqua Paradiso Monza 1-3 (25-21, 21-25, 27-29, 21-25); Andreoli Latina-Bre Banca Lannutti Cuneo 2-3 (25-20, 25-22, 14-25, 17-25, 7-15); Prisma Taranto-RPA-LuigiBacchi.it Perugia 3-1 (25-22, 25-27, 25-21, 25-19); Trenkwalder Modena-Yoga Forlì 3-0 (25-22, 25-22, 25-18); Esse-ti Carilo Loreto-Aran Cucine Abruzzo Pineto 3-1 (25-14, 20-25, 25-23, 25-18) Riposa: CoprAtlantide Piacenza CLASSIFICA: I tas Diatec Trentino 69, Bre Banca Lannutti Cuneo 62, Sisley Treviso 56, Trenkwalder Modena 56, Lube Banca Marche Macerata 54, Acqua Paradiso Monza 54, CoprAtlantide Piacenza 51, Marmi Lanza Verona 44, RPA-LuigiBacchi.it Perugia 36, Tonno Callipo Vibo Valentia 31, Prisma Taranto 30, Andreoli Latina 24, Esse-ti Carilo Loreto 18, Yoga Forlì 18, Aran Cucine Abruzzo Pineto 6. Note: 1 Incontro in più: Marmi Lanza Verona; Leggi i commenti I commenti dei lettori 
BARCELLONA - Il Barcellona tiene alta la bandiera della Spagna in Champions League, impartendo una vera e propria lezione allo Stoccarda. Dopo il brutto 1-1 in Germania, i blaugrana campioni in carica rivestono i panni dei fuoriclasse e infilano un poker targato Messi, autore di una magnifica doppietta. Mai in partita e irriconoscibile rispetto all'andata, lo Stoccarda non è riuscito ad andare oltre il ruolo di modesto sparring-partner di turno. MAGIA DI MESSI, POI PEDRO - I catalani non si accontentano di difendere l'1-1 dell'andata. Partono forte e dopo due conclusioni di Henry e Messi passano al 13' con un'invenzione del fuoriclasse argentino che parte ai 50 metri, salta due uomini e scaraventa il suo magico sinistro dal limite sotto l'incrocio. Lo Stoccarda si apre e al 22' incassa il colpo del ko da Pedro che deve solo toccare in rete a porta vuota un assist al bacio da sinistra di Yaya Touré. MESSI-BIS, CHIUDE BOJAN - Lo Stoccarda non riesce a costruire un'azione degna di nota e, inevitabilmente, il Barça dilaga: al 56' il tris lo segna ancora Messi che concretizza un assist di tacco di Dani Alves in un sinistro radente dal limite nell'angolo opposto. I blaugrana continuano a regalare spettacolo e all'89' calano il poker con Bojan che, appena entrato, infila Lehmann in contropiede sfruttando al meglio un perfetto lancio di Ibrahimovic. BORDEAUX - Il Bordeaux soffre più del previsto per eliminare l'Olympiacos ma alla fine centra la prevista qualificazione ai quarti, prima volta nella sua storia. Grande protagonista del match Gourcuff, scarto del Milan. In ombra, invece, tra i greci, Maresca che non è mai riuscito a prendere in mano il comando delle operazioni. GOURCUFF, GOL E PALI - Il Bordeaux passa dopo appena 5': Gourcuff calcia una punizione dalla sinistra direttamente in porta e sorprende Nikopolidis con un tiro a giro sotto l'incrocio. Per attendere la replica dei greci bisogna attendere addirittura il 40' ma un tocco volante di esterno di Zairi da buona posizione termina 2 metri a lato. Gourcuff ci prende gusto e al 45' riprova il tiro in fotocopia su punizione dalla trequarti sinistra ma stavolta non ha fortuna: la palla, scavalcato Nikopolidis, termina prima sulla traversa e poi sul palo prima di tornare beffardamente in campo. MITROGLOU ILLUDE I GRECI - Al 60' l'Olympiacos perde per somma di ammonizioni Derbyshire ma non molla. Anche per merito del tecnico Bandovic che, subito dopo, dà coraggio ai suoi inserendo Mitroglou per Zairi. Una mossa che lo ripaga immediatamente visto che al 65', su lancio lungo, l'attaccante riapre i conti infilando sotto la traversa un gran destro di controbalzo dal limite. Il Bordeaux inizia a tremare. Anche perché al 68' torna in parità numerica per l'espulsione di Diarra, sempre per doppio giallo. E per poco non viene beffato da Raul Bravo il cui diagonale, al 75', termina di poco a lato. CHAMAKH CHIUDE I CONTI - Nel finale i greci si rovesciano in avanti e regalano praterie ai rivali. Ne approfitta Chamakh che, dopo aver fallito il gol a tu per tu con Nikopolidis, sigla il definitivo 2-1 all'88' con perentorio stacco di testa su cross dalla sinistra di Tremoulinas. E i sogni dell'Olympiacos, così, svaniscono definitivamente. Leggi i commenti I commenti dei lettori 
Un amico mi racconta questa storia. "Ho conosciuto un professore di economia a Berlino. Mi dice: la mia vita è un romanzo. Come tutte. Io ho dieci figli. Però. Da quante donne? Una sola. Molti gemelli, immagino. Nessuno. Uno alla volta. Povera donna. Sa come comincerebbe il romanzo? Con questa scena, realmente accaduta...". PUBBLICITA' PROGRESSO: Guarda la Polverini nella curva laziale, guardala bene e poi vota. "Allora in questa scena realmente accaduta che aprirebbe il romanzo mia moglie va da un medico per cercare la fecondazione in vitro. Quello la visita, poi le parla, le chiede l'età. Lei dice: quarantasette. Lui dice: non sarà facile, ma capisco il suo desiderio, deve essere stato frustrante avere per tutta la vita questo desiderio insoddisfatto di maternità. E lei gli dice: dottore, io ho dieci figli. A lui cadono gli occhiali dal naso". 
È TORNATO ad assaporare volti e panorami, il soldato inglese rimasto cieco dopo una battaglia in Iraq. I suoi occhi non funzionano più, ma grazie a uno speciale apparecchio le immagini raggiungono il cervello seguendo una via alternativa: quella dei canali nervosi della lingua. Gli stessi attraverso cui viaggiano i sapori quando mangiamo. Ad "ingannare" il cervello sostituendo il gusto di un cibo con l'immagine di un volto è un apparecchio realizzato negli Stati Uniti e sperimentato dal ministero della Difesa britannico. Il soldato scelto per il test è un caporale di 24 anni con il viso e gli occhi devastati da una granata durante una battaglia a Bassora, in Iraq, a marzo del 2007. Anche senza vedere e prima di sperimentare l'apparecchio, Craig Lundberg l'anno scorso aveva corso la maratona di Londra e scalato il Kilimangiaro. Oggi gioca nella nazionale inglese per ciechi e allena la squadra dei pulcini. Dell'apparecchio che usa per distinguere i contorni degli oggetti dice, in un video girato dalla Bbc, che "è come un lecca lecca" ma rilascia piccoli impulsi elettrici. La sensazione viene descritta così: "È come tenere sulla lingua una pila elettrica o bere una bevanda molto frizzante". Nel video Lundberg riesce a leggere la parola "cat" scritta con le dimensioni di un foglio A4 e evita degli ostacoli piazzati lungo un corridoio. "Ma non abbandonerò mai Hugo, gli voglio troppo bene" confessa il soldato accarezzando il suo labrador. L'apparecchio si chiama BrainPort ed è formato da due componenti. Una telecamera montata su un paio di occhiali raccoglie le immagini. Sulla parte superiore della lingua viene invece piazzata una piastra che è collegata alla telecamera ed è munita di alcune centinaia di elettrodi che rilasciano piccole scariche elettriche. Gli impulsi elettrici - un po' come in un televisore - ricreano sulla lingua i contorni degli oggetti. Le aree scure vengono tradotte sulla lingua come un'assenza di impulso, quelle bianche come una scarica più intensa e quelle grigie con un impulso medio. Le forme si "stampano" sull'organo del gusto e il cervello a poco a poco si abitua a riconoscere gli impulsi nervosi che gli arrivano attraverso una via così atipica. Il concetto di BraiPort non è troppo lontano dalla scrittura Braille, ma i ricercatori della ditta Wicab mirano ad aumentare il numero degli elettrodi (dagli attuali 600 a 4mila) per migliorare la definizione dell'apparecchio e a renderlo più comodo. Nel momento in cui il "lecca lecca" è posizionato sulla lingua, infatti, diventa impossibile parlare, bere o mangiare. L'occhio che assaggia le forme degli oggetti non è ancora in vendita - il caporale Lundberg è una delle prime "cavie" incaricate di testarne il funzionamento - e il suo costo per il ministero della difesa britannico si aggira attorno ai 20mila euro, incluso il supporto del team dei medici che dovrà seguire i progressi del giovane. "È solo un prototipo - racconta il soldato, che vive a Walton vicino Liverpool - ma ho molta fiducia. Già riesco ad afferrare degli oggetti laddove prima avrei rovistato a caso con le mani". Apparecchi simili realizzati in passato preferivano inviare gli impulsi elettrici al cervello seguendo la strada consueta del nervo ottico. Non avevano la scomodità di una piastra da tenere in bocca, ma avevano bisogno dell'impianto di un piccolo chip all'interno della retina per ricevere i segnali elettrici raccolti dalla telecamera. 
