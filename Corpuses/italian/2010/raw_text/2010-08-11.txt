Il Bari pareggia 00 contro il Chievo, in un’amichevole che assomiglia tanto a un anticipo del prossimo campionato. E a Gianpiero Ventura va bene così: «Avrei firmato per vedere un Bari di questo livello», spiega il mister al termine della partita. «Sono contento, perché contro una squadra che per caratteristiche ci può mettere in difficoltà, abbiamo letto bene il novanta per cento delle situazioni. Abbiamo rischiato poco contro un Chievo che questa estate ha vinto quasi tutte le partite. Noi avremmo potuto sfruttare meglio quattrocinque situazioni interessanti, ma c'è tempo per migliorare in tutto». Di sicuro, dal test di ieri è emerso che il Bari è in costante crescita, dopo i passi falsi di Ridanna contro Al Nassr e Lumezzane. Soprattutto nel primo tempo, seppur privo dei nazionali Gillet, Ghezzal e Kutuzov, si è vista una squadra già organizzata e con le idee chiare, capace di partire meglio del Chievo e di prendere immediatamente in mano il pallino del gioco. Non a caso, la prima occasione da rete è capitata a Barreto, che al 20', con una conclusione a mezza altezza ha sfiorato il palo alla sinistra di Sorrentino. La reazione dei veneti non si è fatta attendere, con Pellissier che ha chiamato Padelli ad un intervento non facile. Di seguito, si è messo in mostra Caputo, prima a chiudere uno scambio con Barreto, poi con un colpo di testa alto da buona posizione. Nelle ripresa, complici i numerosi cambi operati da Ventura in anticipo rispetto al collega Pioli, l'ago della bilancia si è spostato dalla parte del Chievo, che ci ha provato con i nuovi entrati Bogliacino ed in particolare Granoche, che ha sfiorato il palo con un colpo di testa. In contropiede, Caputo è stato fermato in modo dubbio da Rickler in area di rigore, ma il Bari impoverito dalle uscite di Almiron e Barreto, ha fatto poco altro. Alla partita hanno assistito molti tifosi giunti da Bari. Oggi penultimo giorno di lavoro a Vittorio Veneto, prima della pausa di Ferragosto. La squadra si ritroverà lunedì prossimo a Bari per la terza fase della preparazione. 
VIAREGGIO - Orgoglio e gambe. Si chiude con un pareggio in rimonta l'ultimo test amichevole dell'Italia Under21 prima delle due gare decisive per la qualificazione all'Europeo contro Bosnia e Galles. Il 2-2 finale, però, non preoccupa il Ct Casiraghi. A preoccuparlo è, invece, la vittoria per 2-0 della Bosnia sull'Ungheria in un match di qualificazione all'Europeo di categoria che complica il passaggio degli azzurri alla rassegna continentale. Le due Nazionali, infatti, sono le avversarie dirette nel girone di Ranocchia e compagni. PRIMO TEMPO DA DIMENTICARE - Dopo un discreto avvio gli azzurrini si perdono strada facendo. I danesi prendono in mano le redini del gioco e al 20' vanno in vantaggio: cross dalla destra e colpo vincente di Lyng, che ruba il tempo a Ogbonna e beffa Mannone. Pochi minuti prima c'era stata l'unica vera azione pericolosa dell'Italia nei primi 45 minuti, con Okaka che aveva sprecato addosso a Lossl un buon suggerimento in contropiede di Barillà. La prima frazione dell'Italia è decisamente brutta: il centrocampo non filtra e in avanti, dove l'assenza di Balotelli si fa sentire, si vive di spunti personali sempre sopiti dalla retroguardia danese. Al 38' una potente punizione di Barillà finisce fuori. PARI IN RIMONTA - Nel secondo tempo Casiraghi ridisegna l'Italia effettuando quattro cambi. Gli azzurri vanno subito vicini alla rete con un colpo di testa di Ranocchia che però si stampa sulla traversa. Al 7' però un'altra leggerezza difensiva dell'Italia porta alla seconda rete danese, con Lasse Nielsen più lesto di tutti nel ribattere in rete un pallone che era stato respinto sulla linea dalla difesa azzurra dopo un iniziale colpo di testa. Pasquato e D'Ambrosio danno qualcosa in più all'Italia ma la squadra di Casiraghi è senza idee e non riesce a imporre il proprio gioco. La rete di Paloschi, al 19', arriva più per demeriti di Albaek, che compie un incomprensibile e mal calibrato retropassaggio, che per meriti degli azzurri. L'attaccante del Parma ne approfitta e insacca. Il momento è comunque favorevole per l'Italia che chiude i danesi nella propria metacampo e al 25' coglie un'altra traversa dopo il colpo di testa di Okaka. Le cose girano meglio per i colori azzurri che dopo un paio di occasioni arrivano al pareggio: è il 36' quando Ranocchia di testa indirizza in rete l'ennesimo spiovente in area. CASIRAGHI E' FIDUCIOSO - Concentrato sulle prossime partite Pierluigi Casiraghi. "Dobbiamo cercare di vincere entrambe le partite che ci restano, poi i conti li faremo alla fine. Abbiamo ancora possibilità - spiega ai microfoni Rai il Ct parlando dei due match di qualificazione agli Europei di categoria che ancora attendono gli azzurrini (Bosnia e Galles, ndr). -. Nel primo tempo eravamo imballati - ha aggiunto Casiraghi tornando poi al test di questa sera -, poi nella ripresa è andata molto meglio. Abbiamo avuto tante occasioni e potevamo anche vincere, ma va bene così". ITALIA-DANIMARCA 2-2 Italia (4-4-2): Mannone (35' st Perin sv), Bellusci (1' st D'Ambrosio), Ranocchia, Ogbonna (35' st Mazzotta), Ariaudo (35' st Angella), Schelotto (35' st Crisetig), Marrone (1' st Bolzoni), Poli, Barillà (1' st Pasquato), Okaka (25' st Borini), Macheda (1' st Paloschi). All.: Casiraghi Danimarca (4-2-3-1): Lossl, Fenger Nielsen (1' st Wass), Jorgensen, Lasse Nielsen, Lumb, Povlsen, Albaek, Stringer Larsen (26' st Schwartz Nielsen), Lyng, Lund Nielsen, Dalsgoard (26' st Mortensen). Arbitro: Ribeiro Soares (Por) Marcatori: nel pt 20' Lyng; nel st 6' Lasse Nielsen, 18' Paloschi, 36' Ranocchia. NOTE: Angoli: 13-4 per l'Italia. Ammoniti: Lumb per comportamento non regolamentare. Recupero: 2' e 3'. Spettatori: 2.195 per un incasso di 13075 euro. Leggi i commenti I commenti dei lettori 
E' andato a vuoto il bando di gara per la Scuola Europea, l'istituto per i figli dei dipendenti dell'Efsa. Nessuna ditta si è aggiudicato l'appalto per la costruzione del complesso che sarà realizzato in zona Campus ( IL PROGETTO ), che aveva scatenato numerose polemiche soprattutto da parte dell'ex sindaco Elvio Ubaldi ( LEGGI ). La Stu Authority, infatti, nel corso dell'assemblea dei soci tenutasi il 10 agosto ha deciso di revocare la selezione. Il motivo? "Una sostanziale mancanza di competitività e una carenza di convenienza in entrambe le offerte formulate, a fronte delle concrete possibilità che il Mercato potrebbe essere in grado di offrire in relazione all'oggetto dell'affidamento", si legge nell'avviso di revoca della procedura di gara firmato dal responsabile del procedimento, l'architetto Emilia Pedrelli. Il bando scadeva a giugno. Ora la Stu dovrà indire una nuova gara d'appalto, probabilmente a settembre. 
Sequestrata e picchiata da un uomo che si era finto un cliente, una minorenne romena, prostituta, è riuscita a sfuggire al suo aggressore approfittando di una sosta in auto in una piazzola di servizio dell' A15, tra Pontremoli (Massa Carrara) e Berceto (Parma). Appena scesa dalla macchina, con la scusa di dover andare a fare pipì, si è poi messa a correre lungo l'autostrada ed è stata soccorsa da una pattuglia della polstrada allertata da altri automobilisti che avevano notato la ragazza. E' accaduto la notte scorsa. Secondo quanto raccontato dalla stessa ragazza, che ha detto di avere 17 anni ma la polizia sospetta possa averne 15, la romena sarebbe rimasta per ore in balia del suo aggressore. Ha poi convinto quest'ultimo a fermarsi fingendo di aver un impellente bisogno fisiologico. Dopo essere stata soccorsa da una pattuglia della polstrada di Pontremoli è stata portata in ospedale per le cure del caso. La stessa giovane era stata intercettata dalla polizia due giorni fa: era stata trovata a lavorare in strada a Marina di Massa. Affidata ad una casa famiglia di Massa era poi fuggita. Ora, dopo essere stata dimessa dall'ospedale, è stata portata in un'altra casa protetta. Ricerche sono in corso per individuare il suo aggressore: secondo la questura di Massa sarebbe un italiano. 
LONDRA - Il ct dell'Inghilterra Fabio Capello considera chiusa la carriera in Nazionale dell'ex capitano David Beckham, 35 anni, che ai Mondiali in Sudafrica ha assistito i Bianchi dalla panchina in qualità di capitano non giocatore. Prima dell'amichevole dell'Inghilterra contro l'Ungheria a Wembley (vinta per 2-1), Capello ha detto a Itv Sport che il centrocampista dei Los Angeles Galaxy, in prestito al Milan per qualche mese nelle ultime due stagioni, è "probabilmente un po' troppo vecchio" per giocare ancora in Nazionale. "Grazie, David", ha comunque tenuto ad aggiungere il tecnico friulano. Beckham, 35 anni, è il giocatore con più presenze nella Nazionale inglese (115) dopo il portiere Peter Shilton, e ha debuttato contro la Moldavia 14 anni fa, nel settembre 1996. La sua ultima partita con la maglia dei Tre Leoni è stata a Wembley nell'ottobre scorso, contro la Bielorussia. In Nazionale ha fatto 17 gol. Il centrocampista, marito dell'ex Spice Girl Victoria Adams, non ha più giocato dopo essersi infortunato in maniera grave - rottura del tendine di Achille della gamba sinistra - durante Milan-Chievo, il 14 marzo scorso. Intenzionato a non rinunciare al calcio internazionale, Beckham ha detto oggi a Los Angeles, dopo una seduta di allenamento, che si è posto l'obiettivo di tornare in campo a metà settembre. "Il medico dice ottobre, ma io spero che possa essere qualche settimana prima", ha dichiarato ai giornalisti. "Saprò io quando sarò a posto", ha aggiunto. Ma la nazionale di Capello continua a faticare. Nella prima prova dopo la débacle dei Mondiali in Sudafrica, la squadra inglese soffre con l'Ungheria. Sono i magiari a passare in vantaggio al 62' anche se in modo discutibile, con un'autorete a metà tra Dawson e Jagielka con la palla che però non sembra oltrepassare interamente la linea. A salvare tutto ci pensa Gerrard, che con due splendide reti nel giro di tre minuti, tra il 70' e il 73', ribalta la situazione e regala a Capello la vittoria per 2-1. Leggi i commenti I commenti dei lettori 
NEW YORK - Ventisette anni nel braccio della morte e poi, finalmente, la libertà. Pagata al prezzo di una sorta di esilio: secondo il New York Times, infatti, l'ex "dead man walking" James Fisher ha accettato, in cambio della vita, di non rimettere mai più piede nell'Oklahoma, lo stato al  centro degli Stati Uniti dove a 20 anni commise il reato che lo portò al carcere. L'uomo, che oggi ha 46 anni, è stato arrestato 27 anni fa nello stato di New York per un omicidio commesso un anno prima, nel 1982, ad Oklahoma City. Processato in Oklahoma, è stato poi condannato a morte. Per due volte Fisher ha fatto ricorso in appello, ma la sentenza originaria è stata in entrambi i casi confermata, anche a causa della scarsa assistenza legale fornita dai suoi avvocati. Il mese scorso, al suo terzo processo, la corte ha messo la parola fine al caso. In cambio della libertà, Fisher, che si è dichiarato colpevole, ha accettato di partecipare a un programma di reinserimento in Alabama e di non fare mai più ritorno in Oklahoma. Il caso aveva attirato l'attenzione della Equal Justice Initiative, organizzazione no profit che fornisce assistenza legale agli imputati che non hanno mezzi economici per difendersi e ai carcerati maltrattati dal sistema legale statunitense. Gli avvocati dell'associazione, che hanno preso a cuore il caso Fisher, hanno accompagnato l'ormai ex detenuto dal carcere a Montgomery, in Alabama, per cominciare il programma di reinserimento. 
