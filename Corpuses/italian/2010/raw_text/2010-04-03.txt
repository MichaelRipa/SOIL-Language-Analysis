Inizialmente per i primi editori che osarono distribuirlo "Alice nella terra delle meraviglie" non era nient'altro che un opera di fantasia per bambini. Etichetta: letteratura d'infanzia. In seguito giunse Freud: lettura psicanalitica di Alice e del suo paese delle meraviglie con annessi e connessi. Etichetta: pulsioni irrisolte. Il tempo passa, l'opera di Carroll viene ulteriormente analizzata, smembrata, sezionata. Il risultato: un saggio storico che svela l'attenta satira della società borghese. Etichetta: dramma satirico mascherato da parodia. In realtà l'opera è tutto e niente di quanto appena nominato: avventura d'infanzia, satira, saggio storico, ma prima di tutto occorre sottolineare come sia prima di ogni cosa teorema matematico. Alice nel paese delle meraviglie è un enorme sterminato problema logico-matematico. Roba con cui fisici quantistici e matematici andrebbero a nozze, in effetti. La natura matematica di Alice è evidente in ogni suo piccolo particolare. Al di là di quello che si potrebbe normalmente pensare è in effetti logico supporre che un fiorire di così tanti bizzarri personaggi e nonsense non sia stato messo lì per puro sfizio dello scrittore, ma per un suo fine ben preciso. Se a questo aggiungiamo come Lewis Carroll coltivasse l'amore per la matematica, appare chiaro ed evidente come il setting e lo stesso sense of humor non sono che riflessi (di uno specchio) delle riflessioni matematiche dell'autore. Ne abbiamo qualche esempio preso per caso nei celeberrimi versi senza senso che descrivono la creatura Jabberwocky; versi intraducibili in italiano che abbreviando e distorcendo le parole formano, a un analisi attenta, non solo un inquietante poema quanto un vero e proprio linguaggio cifrato matematico in cui le sillabe corrispondono a numeri. La struttura speculare delle parole ancora una volta ricorda uno specchio. Altri esempi della logica di Carroll possono essere trovati nei versi declamati dal cappellaio matto, le cui iniziali formano le parole Alice Liddell, la giovane che ispirò l'opera. Numeri, dunque, invece che parole. Numeri che si riflettono nelle disavventure di Alice, nello strano linguaggio dei personaggi che incontra e, non dimentichiamocelo, nel denaro che sfrutterà la nuova versione cinematografica. LA SCHEDA DELLO STUDENTE-REPORTER Leggi i commenti I commenti dei lettori 
Grazie al nostro comportamento nei confronti della natura che ci circonda, tutto, ormai, è in via di estinzione. Dalla piccola formica alla quercia. Tutto è a rischio. Io abito a Orbetello, un paese con accanto due bellissime lagune. Attorno si possono vedere animali di ogni genere: i fenicotteri, le nutrie, le folaghe, gli aironi, i gabbiani reali e tanti altri. Noi alunni abbiamo l'immensa fortuna di affacciarci proprio davanti a una di queste lagune e, durante l'ora di pausa pranzo, andiamo a rilassarci nel nostro giardino pieno di alberi che ci danno ombra. Alla fine del nostro parco, abbiamo un muretto che delimita la scuola da un parcheggio: è lì che noi ragazzi adoriamo ascoltare la musica, leggere un libro, parlare e giocare; è quello il punto del giardino dove si trovano più alberi e, intorno a questo piccolo spiazzo di terreno, gira un prolifico ecosistema formato da piccoli animaletti che ci danno allegria. Ma questa "chicca" del nostro giardino sta per scomparire per fare spazio ad un parcheggio che servirà per le auto dei futuri abitanti di due condomini, che, oltretutto, ci copriranno anche la bellissima vista sulla laguna. Queste case, inoltre, credo avranno moltissimi problemi perché saranno edificate sul fango e non su un terreno solido. Un altro problema è che, costruendo queste case, non solo non potremo vedere più la nostra amata laguna e il nostro verde giardino, non vedremo più anche i nostri amati animali selvatici, che adorano quel posto in quanto rispecchia perfettamente il loro habitat naturale. Perché rovinare la nostra laguna? Perché bisogna costruire queste abitazioni proprio lì? Siamo davvero pronti a rinunciare a tutto ciò per questi palazzi? Siamo pronti a ferire ancora una volta la natura? Sono anche queste le cose che rovinano sempre di più l'ecosistema. Invito tutti quanti a ragionare maggiormente su questi temi, sulla necessità di proteggere l'ambiente e a immedesimarsi nella nostra situazione o in quella degli animali che verranno allontanati, di qui a poco, per questa causa. LA SCHEDA DELLA STUDENTESSA-REPORTER Leggi i commenti I commenti dei lettori 
ROMA - L'assalto non c'è stato. Anche se le file si sono viste. Oggi si sono ufficialmente aperte le vendite dell'iPad negli Usa. Dalle nove di questa mattina (le tre in Italia) la nuova creazione della Apple, considerato un ponte tra un pc portatile e uno smartphone, è in vendita in oltre 200 negozi dell'America. E così, come previsto, si sono viste code davanti ai negozio della multinazionale informatica: a partire da quello sulla Fifth Avenue a New York. File, certo, anche se più corte di quelle che avevano caratterizzato il debutto dell'iPhone nel 2007. C'è da dire però che con la possibilità di preordinare il gadget da marzo, non c'era motivo di stare in piedi e in fila davanti ai negozi. Chi l'ha ordinato via internet in tempo ha infatti la possibilità di ritirare l'iPad presso uno store o di avere la consegna a domicilio. Secondo le stime degli esperti Apple ha già ricevuto 240.000 ordini nelle prime due settimane, 120.000 solo il primo giorno e si calcola che entro l'anno saranno vendute tra i 4 e i 7 milioni di unità. C'è da dire poi che Apple è esperta nel creare un'attesa spasmodica per prodotti che devono ancora essere lanciati sul mercato, ma probabilmente stavolta dovrà lavorare di più visto l'iniziale gradimento generato dall'Ipad. Molte aziende, infatti, hanno tentato in passato di vendere tablet pc, ma nessuna è riuscita a "sfondare" sul mercato. L'Apple, infatti, dovrà convincere chi ha già smart phone, portatili, consolle e connessioni a banda larga nell'abitazione ad acquistare un dispositivo per navigare in rete con molte delle stesse funzioni. Le caratteristiche. La tavoletta con schermo al tatto da 9,7 pollici (24,6 centimetri), pesa 200 grammi e ha due diverse versioni: Wifi e 3G (solo fine aprile). Consente agli utenti di guardare video, ascoltare musica, giocare, navigare in internet o leggere libri elettronici. Sono già 150 mila le applicazioni utilizzabili.  Il prezzo va dai 499 dollari agli 829 a seconda delle caratteristiche. Presto in Europa. Apple ha confermato che le due versioni del nuovo prodotto saranno disponibili in Italia, Spagna, Giappone, Canada, Australia, Regno Unito, Francia, Germania, Svizzera a fine aprile ma non si sa quando nel resto del mondo. 
CANNES - Saranno la Foppapedretti Bergamo e le turche del Fenerbahce Istanbul a sfidarsi nella finalissima della Final Four della Champions League di volley femminile. Nella semifinale tutta italiana, le orobiche di coach Micelli hanno superato per 3-1 l'Asystel Novara con questi parziali: 25-20, 21-25, 25-19, 25-10 in un'ora e 43 minuti di gioco effettivo. Tra le lombarde, 16 punti di Ortolani, 15 di Arrighetti e 14 di Furst, tra le piemontesi di Paglialunga 19 di Tom e 14 di Barcellini. In precedenza, nella prima semifinale, il Fenerbahce Istanbul aveva eliminato a sopresa le padrone di casa del Cannes per 3-2. I parziali: 18-25, 25-19, 25-18, 17-25, 23-21 dopo due ore e tre minuti di gioco effettivo. Per il sestetto turco, 24 punti di Gamova, mentre tra le francesi finisce a referto con 23 l'italiana Centoni. Così domani, domenica di Pasqua: alle 14.30 finale per il terzo posto tra Cannes e Novara, alle 17.30 finale per il titolo tra Istanbul e Bergamo. Leggi i commenti I commenti dei lettori 
Uno spicchio di giardino, sulle lagune di Orbetello, destinato a scomparire per colpa di un parcheggio. Le ragioni nascoste del fascino della storia di Alice nel paese delle meraviglie nell'edizione cinematografica di Tim Burton. Sono queste le storie raccontate da Maddalena Ferraro (leggi l'articolo) della media statale Don Lorenzo Milani di Orbetello (Grosseto) e Zeno Saracino (leggi l'articolo) dell'Istituto Magistrale Giosuè Carducci di Trieste: i due giovani che si sono aggiudicati il sesto appuntamento del campionato degli studenti di Repubblica@Scuola. "Grazie al nostro comportamento nei confronti della natura che ci circonda - scrive Maddalena - tutto, ormai, è in via di estinzione. Dalla piccola formica alla quercia. Tutto è a rischio". Nel suo articolo la studentessa parla del paese dove vive, delle due bellissime lagune e degli animali che ci vivono: "i fenicotteri, le nutrie, le folaghe, gli aironi, i gabbiani reali e tanti altri". E di tutto quello che, da qui a poco, non potrà più vedere. "Il nostro giardino sta per scomparire per fare spazio ad un parcheggio che servirà per le auto dei futuri abitanti di due condomini" e così "non potremo vedere più la nostra amata laguna e il nostro verde giardino, non vedremo più i nostri amati animali selvatici, che adorano quel posto in quanto rispecchia perfettamente il loro habitat naturale". Zeno, il vincitore della categoria delle medie superiori, studia a Trieste. Con la scelta del suo nickname (coscienza92) dà l'idea di voler ribadire il legame con lo scrittore Italo Svevo, già suggerito dal nome di battesimo, e confessare probabilmente un desiderio e un'ambizione. Nella sua recensione su Alice in Wonderland scrive: "inizialmente per i primi editori che osarono distribuirlo, "Alice nella terra delle meraviglie" non era nient'altro che un opera di fantasia per bambini. Etichetta: letteratura d'infanzia. In seguito giunse Freud: lettura psicanalitica di Alice e del suo paese delle meraviglie con annessi e connessi. Etichetta: pulsioni irrisolte. Il tempo passa, l'opera di Carroll viene ulteriormente analizzata, smembrata, sezionata. Il risultato: un saggio storico che svela l'attenta satira della società borghese. Etichetta: dramma satirico mascherato da parodia. In realtà l'opera è tutto e niente di quanto appena nominato: avventura d'infanzia, satira, saggio storico, ma prima di tutto occorre sottolineare come sia prima di ogni cosa teorema matematico". Molti gli studenti all'opera nelle loro vesti di reporter e critici di film e fenomeni musicali. Ciascun ragazzo delle migliaia di scuole coinvolte ha ancora tempo per scrivere un articolo sul tema dell'ambiente e partecipare al concorso del Festival internazionale di giornalismo di Perugia . Il vincitore diventerà il nostro inviato al festival a Perugia e potrà intervista Leo Hickman, "firma" del quotidiano inglese Guardian ed esperto mondiale di ambiente. Gli studenti inoltre possono cominciare a misurarsi anche con il nuovo tema sui "Legami virtuali" e il fenomeno delle amicizie in Rete e dire la loro sulle ragioni del mito di Michael Jackson. Leggi i commenti I commenti dei lettori 

