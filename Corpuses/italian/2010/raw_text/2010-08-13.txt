ATENE - La Roma è stata pesantemente sconfitta per 5-1 dall'Olympiacos in una partita amichevole disputata stasera ad Atene. Dopo aver dovuto rinunciare  a Julio Sergio e Pizarro, per infortunio, Ranieri ha lasciato in panchina anche Adriano, Vucinic e Mexes, proponendo in avvio un 4-2-3-1 con Lobont tra i pali, Cassetti, Andreolli, Juan e Riise in difesa, De Rossi e Greco sulla mediana con Taddei, Perrotta e Menez dietro a Francesco Totti. La Roma nel primo tempo non ha giocato male, chiudendo la frazione sul''1-1. Vantaggio greco con Ibagaza al 5' del primo tempo, pareggio di Menez all'11'. Poi i moltissimi cambi e il tracollo giallorosso. Nella ripresa il tracollo dei panchinari giallorossi con gli altri gol dell'Olympiakos: al 5' Dudu, al 15' Mitroglu, al 33' Felfatzdis e al 37' Solledis. Era l'ultima amichevole della Roma prima della Supercoppa contro l'Inter, in programma sabato 21 agosto. Invece il Genoa si è aggiudicato il Trofeo Spagnolo battendo 1-0 l'Athletic Bilbao grazie al gol di Toni alla mezz'ora della riresa. Questo il tabellino. Genoa (3-4-3): Eduardo (37' st Scarpi); Chico (20' st Ranocchia), Dainelli, Bocchetti (20' st Moretti); Rossi, Veloso (20' st Milanetto), Zuculini (20' st Mesto), Rafinha (20' st Tomovic); Sculli (20' st Destro), Toni, Palacio (36' st Rudolf). (A disp. Vanden Borre). All.: Gasperini Athletic Bilbao (4-4-2): Iraizoz; Iraola, Aldekoaotalora (27' st Gomez), Amorebieta, Aurtenetxe; Susaeta (11' st Lopez), Orbaiz, Gurpegui; Gabilondo (1' st Balenziaga); Muniain (15' st De Marcos), Toquero. (A disp: Fernandez). All.: Caparros Arbitro: Mazzoleni di Bergamo Reti: 29' st Toni Ammonizioni: 42' Orbaiz per gioco scorretto Angoli: 7 a 4 per il Genoa Note: spettatori 16.105, per un incasso lordo di 207.456 euro. Leggi i commenti I commenti dei lettori 
Bandiere dell’Inter, della Juve e del Milan una accanto all’altra, non sulla bancarella di un ambulante ma in curva. Papà e bambini che arrivano al “San Nicola” senza dover temere follie di qualche esaltato pseudo-tifoso. Sorrisi all’esterno dell’impianto, ola a 360 gradi all’interno. Lo stadio che tutti vorremmo, il calcio che troppo spesso in Italia si può solo sognare. Calcio d’agosto, è vero. Ma per il Trofeo Tim, che ieri ha riportato a Bari un grande evento estivo legato al calcio, si può parlare di esame superato. Sugli spalti. All’esterno dello stadio. In centro e agli altri capolinea delle navette dell’Amtab che hanno garantito un flusso continuo verso lo stadio, snellendo il traffico. Bari ha risposto a meraviglia. Con Bari, l’intera Puglia, la Campania, la Basilicata, la Calabria.  E magari chi da queste parti è venuto in villeggiatura e ha colto l’occasione per gustarsi il grande evento, non l’unico in un mese che sta offrendo agli sportivi le emozioni dell’Italbasket e che il 29 agosto battezzerà la serie A con un graditissimo Bari-Juventus. Code lunghe, ma ben smaltite agli ingressi dello stadio, specie in curva sud e tribuna est. Ai varchi, le forze dell’ordine confermano che “non è successo nulla, per fortuna, magari fosse sempre così”. Un po’ di calca al cancello numero 9, preventivata: è quello sulla strada statale, quello dove arriveranno i pullman delle squadre. Extralavoro per i vigili urbani, che se la cavano. Anche perché, va bene il tifo, ma alla pelle ci tengono tutti e si cerca di stare tutti sul marciapiede o sullo sterrato. Per non perdere l’abitudine, l’Inter arriva prima, pure agli spogliatoi. Poi, la Juve. Il Milan si fa attendere qualche minuto in più, oltre le 19.30. I rossoneri hanno vinto la gara dell’accoglienza. Davanti all’hotel Sheraton, a mezzogiorno, c’erano una quarantina di tifosi. Raccontano che uno di loro sarebbe riuscito ad avvicinare Ronaldinho e a farsi fotografare assieme all’asso brasiliano, per poi commuoversi. Emozioni. Blindatissima la Juve, che ha riposato al Villa Romanazzi, mentre l’Inter ha dribblato tutti andandosene a Noicattaro. Le navette color arancio hanno viaggiato a ritmo incessante dalle 17.30. Dalla stazione ne è partita una ogni cinque minuti, o comunque non appena si riempiva, fino alle 20. Le altre hanno fatto capolinea a Parco 2 Giugno (ogni 10 minuti), San Paolo e Japigia (15 minuiti) e Carbonara (tre corse, l’ultima alle 19.30). E già dalle 18 l’esterno dello stadio San Nicola ha cominciato a brulicare di gente. Nero e azzurro, rosso e nero, bianco e nero, ma anche bianco e rosso, perché a Bari c’è pure chi simpatizza per Inter, Milan o Juve, ma la squadra del cuore è sempre quella della propria città. “Gioca pure Bonucci?” chiede un ragazzino al padre, che annuisce. La fila ai cancelli cresce, poi i tifosi scompaiono oltre le scale e vanno a colmare i seggiolini gialli e verdi dello stadio San Nicola. In prevendita i biglietti venduti erano 36mila. Qualcun altro s’è aggiunto, sbrigando al telefono le ultime pratiche di lavoro o inventando una scusa per rimandare un appuntamento magari importante, ma non quanto Del Piero, Sneijder & Co. E fra quindici giorni, agende sgombre ché torna la Juve. 
LONDRA - Lo statunitense Tyson Gay ha realizzato la miglior prestazione mondiale stagionale sui 100 che ha corso in 9.78 a Londra, nella 12esima tappa della Lega dei diamanti d'atletica. Il velocista del Kentucky ha migliorato anche piuttosto nettamente il 9.82 che era stata finora la miglior prestazione mondiale stagionale e che era stata realizzata dai giamaicani Asafa Powell il 10 giugno a Roma e dal triplo campione olimpico Usain Bolt l'8 luglio a Losanna. Quest'ultimo, campione olimpico e primatista mondiale, era  stato battuto di recente sui 100 per la prima volta in due anni proprio da Gay, al meeting di Stoccolma. Gay, 28 anni, a Londra ha battuto il giovane giamacano Yohan Blake, capace comunque di migliorare il priprio limite personale che era di 9.89, stabilito nonostante la serata fredda e umida. Leggi i commenti I commenti dei lettori 
Non si placano le polemiche sulle ultime nomine della Polverini: i commissari di 14 riserve e parchi naturali. "Niente da fare, ai cittadini e alle imprese dei parchi del Lazio sono toccati ancora una volta i commissari, e che commissari", dice Lorenzo Parlati, presidente di Legambiente Lazio. Nel dettaglio, i nuovi incarichi sono stati conferiti a: Massimo Pezzella (Parco di Veio); Cosmo Mitrano (Parco Riviera di Ulisse); Sandro Grassi (Riserva naturale Monti Navegna e Monte Cervia); Giovanni Vassallo (Parco dei Monti Lucretili); Matteo Mauro Orciuoli (Parco dei Castelli Romani); Livio Proietti (Roma Natura); Maurizio Lucidi (Parco dei Monti Simbruini); Iris Gerarda Volante (Parco dei Monti Aurunci); Federico Carnevale (Parco Naturale regionale dei Monti Ausoni e Lago di Fondi); Federico Berardi (Parco Appia Antica); Maurizio Tofani (Riserva naturale Lago di Vico); Lucia Ambrogi (Riserva naturale Nazzano-Tevere Farfa); Guido Zappavigna (Riserva naturale Lago Lungo e Ripa Sottile); Stefano Stefanelli (Parco di Bracciano e Martigliano). "Coordinatori, consiglieri e segretari politici comunali del Pdl, da Forza Italia alla Destra di Storace e capi di tifoserie calcistiche: tutti praticamente senza alcuna esperienza concreta in  materia ambientale. Questi sono i profili dei nuovi commissari dei parchi regionali nominati dalla Polverini", afferma Filiberto Zaratti, consigliere regionale di Sel con Vendola. "Alla faccia del risparmio - prosegue Zaratti - e della crisi economica i nominati sono esterni alla Regione e dunque da pagare con risorse aggiuntive: 14 persone che percepiranno circa 3.800 euro al mese lorde, dunque 53.200 euro di spesa mensile, 638 mila euro in più che i cittadini pagheranno solo per soddisfare i capricci della Polverini che ha voluto  nominare commissari politici, evidentemente per pagare cambiali elettorali  oltre che per imporre la gestione politica nelle aree protette". "Avevamo sperato e chiesto - aggiunge il presidente di Legambiente - un dibattito serio e aperto e invece la Regione ha deciso tutto nel chiuso delle sue stanze. Le comunità si attendevano scelte per rilanciare lo sviluppo locale tramite i parchi e invece hanno guidato le nomine logiche di spartizione partitica, con soggetti del tutto slegati dai parchi, piuttosto che le storie e le esperienze delle persone". "Peraltro - conclude l'esponente ambientalista - è stato preferito ancora una volta lo strumento del commissariamento, e non con dirigenti interni, prefigurando così tempi lunghi per l'insediamento dei consigli direttivi legittimati a governare le politiche dei parchi. Ma di quale 'tutela e valorizzazione dello straordinario patrimonio naturalistico e ambientale della nostra regione' parla la presidente Polverini? Siamo arrabbiati e delusi e con noi le comunità locali, le premesse sono pessime per non aprire uno scontro acceso sul futuro dei territori più belli del Lazio". "La deriva della decenza e della credibilità politica non ha proprio più limiti, almeno in Regione - sottolinea il consigliere comunale del Pd Athos De Luca - Siamo molto preoccupati per le sorti dei parchi regionali che costituiscono per la capitale un patrimonio inestimabile da affidare a mani e menti esperte non ad un personale politico bocciato dagli elettori. Anche fare delle lottizzazioni richiede intelligenza scegliendo gli uomini giusti per il posto giusto, se si vuole comunque governare nell'interesse di tutti non solo di pochi questuanti politici". Ma le critiche non vengono assolutamente raccolte dal presidente della Commissione ambiente della Regione Lazio, e immobiliarsita, Roberto Carlino: "Apprezzo le scelte operate dal presidente polverini che nei decreti di nomina dei nuovi commissari di alcuni parchi e riserve naturali regionali, ha indicato persone valide che svolgeranno al meglio l'importante incarico ricevuto - dice Carlino - Queste nomine - spiega - sono la dimostrazione di come la Polverini intenda procedere sulla strada della valorizzazione dei parchi, dando slancio a quello che è un importante patrimonio presente in maniera considerevole su tutto il territorio laziale". 
