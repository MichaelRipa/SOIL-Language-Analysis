AUXERRE - E' il vero trascinatore di questo Milan e lo sta dimostrando a suon di gol. Zlatan Ibrahimovic si gode l'ennesima partita da incorniciare che vale al Milan la qualificazione anticipata agli ottavi di Champions League. Un gol e tanto lavoro per la squadra, poi un pensiero per il compagno Ronaldinho a segno dopo cinque panchine di fila. "E' stato importante conquistare una qualificazione con un turno d'anticipo - spiega lo svedese che pensa già al turno di 'riposò contro l'Ajax - Sì, sono stanco: nel finale non riuscivo a far girare la testa. Diventiamo ogni partita più forti, sono poi contento per Ronaldinho che meritava questa soddisfazione. Chi voglio agli ottavi? Una squadra vale l'altra, tanto vinciamo noi". EQUILIBRIO ALLEGRI - E se lo svedese pensa già al turno di "riposo", c'è chi invece non smetterebbe mai di tenerlo in campo. Massimiliano Allegri a fine gara elogia la prestazione dell'ex interista e del resto della squadra. "Credo che Ibra non abbia bisogno di giudizi, ha sempre fatto bene in campo internazionale e lo sta dimostrando anche quest'anno al Milan. Sono contento per Ronaldinho che è entrato e non era facile giocare per 10'. Ha fatto gol e ha chiuso la partita. Siamo molto contenti. Robinho si è reso utile alla squadra ha avuto occasioni per far gol. Sono contento anche perché per la terza volta non abbiamo subito reti. Ho visto la solidità che di solito riusciamo a mettere sul campo. Stasera abbiamo concesso poco o niente. Una è stata sfruttata bene da Ibra. Bisogna cercare di continuare così, attraverso le motivazioni riuscivamo a fare grandi cose. La condizione fisica è migliorata, la conoscenza tra me e i giocatori pure. C'è una maggiore disponibilità al sacrificio ed alla voglia di ottenere i risultati. Stiamo facendo bene in campionato e abbiamo raggiunto gli ottavi con un turno di anticipo. Se manca Ibra chi lo sostituisce? In questo momento - conclude - sarei in difficoltà, però Dinho o Robinho possono giocare insieme". SODDISFAZIONE GALLIANI - Soddisfatto anche Adriano Galliani.  "Stiamo facendo molto bene sia in campionato che in Champions League. Siamo secondi nel girone e magari arriverà qualche grana a Primavera ma ora pensiamo al campionato - spiega l'ad rossonero -. Siamo la prima italiana a qualificarci per gli ottavi di finale, ma io continuo a pensare ai ranking europei che se ne vanno. In serie A tifo per il Milan ma in Coppa non è così. A tutti conviene che le squadre italiane facciano bene. Siamo Ibra-dipendenti? Tutte le grandi squadre hanno grandi giocatori. Ben vengano queste dipendenze anche se il termine non mi piace. Avremmo potuto lottare lo stesso per lo scudetto, con Ibra qualcosa in più. Ibra nel vecchio telaio ha dato molto, anche Robinho. Mi spiace per Inzaghi, abbiamo 4 attaccanti, credo che a gennaio non cambieremo salvo ci sia una occasionissima, ma al momento non la vedo. Il primo posto in A e la qualificazione agli ottavi sono un bellissimo obiettivo già raggiunto - conclude Galliani a a Sky Sport - speriamo di continuare. Allegri? Ha provato fino a che ha trovato un assetto che trovo buono. Non dimentichiamo che abbiamo vinto la Champions League con Gattuso, Pirlo e Ambrosini. Pirlo verrà utilissimo". Leggi i commenti I commenti dei lettori 
LEGGI L'accusa dell'opposizione "Cari Consiglieri Guarnieri, Ablondi, Pagliari, con la Vostra ultima lettera aperta riguardante un contratto di collaborazione coordinata e continuativa stipulato dalla STT Holding SpA, mi accusate di non aver detto la verità in Consiglio Comunale e rappresentate in modo strumentale, parziale e incompiuto, le notizie e le informazioni desunte dal contratto che Vi è stato consegnato. Nella seduta del Consiglio Comunale del 19 ottobre scorso, durante la quale per ore si è discusso un ordine del giorno sul Presidente di STT holding SpA e su molti argomenti posti dai consiglieri intervenuti, il consigliere Ablondi, oltre ad altre richieste di informazioni sui ruoli e sulle attività del Presidente citato, ha riferito: "ci hanno detto che STT avrebbe sottoscritto un accordo con una sorta di ambasciatore a Bruxelles, che fa spola Parma-Bruxelles e che è retribuito con un compenso di 190.000 euro all'anno" e mi ha chiesto conferme a queste notizie. In quella seduta, nell'ambito di molte altre risposte a domande che mi sono state poste, ho testualmente risposto (come risulta dal verbale delle sedute) al Consigliere Ablondi che non si trattava di una consulenza con un ambasciatore, che l'incarico era già interrotto e lo stesso, forse, era durato alcuni (due o tre) mesi, e che, inoltre, riguardava un funzionario della presidenza del Consiglio, in base ad una intesa con il Sottosegretario, Presidente del tavolo di coordinamento ad EFSA. Respingo quindi, con forza, l'accusa di non aver detto la verità  in Consiglio Comunale in risposta a quanto chiesto dal Consigliere Ablondi ed in relazione a quanto a mia conoscenza, come ho precisato più volte nel corso della seduta. Solo in data 25 ottobre, ho avuto notizie più puntuali di dettaglio che, comunque, mi davano conferma dell'avvenuta interruzione del contratto in base a richieste presentate dallo stesso Dirigente, e della durata di esecuzione dello stesso per circa tre mesi, come avevo riferito. Ora però per correggere le Vostre affermazioni e fare chiarezza ai Vostri dubbi, Vi  rispondo direttamente, in dettaglio ed in modo articolato su tutte le  informazioni di cui, di tale contratto, sono in possesso. Va premesso che nessuno può contestare, neanche la minoranza, alla luce dei risultati finora conseguiti, il notevole impegno di questa Amministrazione nell'affrontare e risolvere gli enormi impedimenti e le difficoltà amministrative e finanziarie che bloccavano, in concreto, l'insediamento dell'Authority a Parma e la capacità di intuizione nel costruire per la città il grande disegno politico del "Polo Europeo di Parma della Sicurezza Alimentare", in acronimo PPSA. Avere ottenuto in tempi brevi la riattivazione del Tavolo di Coordinamento per l'Autorità Europea per la Sicurezza alimentare presso la Presidenza del Consiglio in un tempo record di circa tre mesi la legge speciale per la nuova scuola europea (finanziamento e nomina di un direttore a tempo pieno), il finanziamento mancante del CIPE per la realizzazione della medesima struttura scolastica, l'autorizzazione e il finanziamento di 5 milioni di euro per lo spostamento del Comando dei Carabinieri dal palazzo Ducale, nonché il formale riconoscimento da parte delle Istituzioni, nel protocollo d'intesa stipulato il 17 febbraio 2009 fra Ministero della Salute, Commissario Straordinario del Governo per l'EXPO 2015, Comune di Milano e Comune di Parma, del grande obiettivo politico del "Polo Europeo" che prevede fra l'altro la Scuola Superiore Europea sulla Sicurezza Alimentare, significa per l'Amministrazione il completamento di un mosaico di obiettivi che qualificano Parma, oltre l'EFSA, come città di dimensione, non solo nominalmente, europea; tutti risultati e disegni di importanza straordinaria per l'interesse futuro della città. In vista dell'alto valore di questo grande disegno politico, con lettera in data 16 settembre 2009 ho rappresentato al Sottosegretario di Stato alla Presidenza del Consiglio che presiede il Tavolo di Coordinamento, l'esigenza da parte dell'Authority STU SpA, più direttamente coinvolta nel progetto generale del Polo, EFSA compresa,  di far si che la stessa società, si potesse avvalere di una collaborazione di un dirigente, allora distaccato presso la Rappresentanza permanente d'Italia dell'U. E. in quanto soggetto in possesso di una speciale qualificazione ed esperienza professionale, forse unica, per le esigenze della Società STU SpA di risolvere, in Italia ed in Europa,  i problemi connessi al grande progetto che riguarda lo sviluppo della nostra Comunità. Con lettera del 29 settembre 2009, il Sottosegretario alla Presidenza, richiamando l'orientamento positivo del Governo alla realizzazione del disegno del "Polo Europeo di Parma per la Sicurezza Alimentare", che non significa solo concretizzazione dell'insediamento dell'EFSA e della nuova Scuola Europea, obiettivi già previsti nell'Accordo di Sede del 2004, ma un disegno più ampio ed organico di respiro internazionale per la Comunità di Parma, conferma le specifiche alte qualità professionali del dirigente segnalato e autorizza l'affidamento dello specifico incarico di collaborazione continuata e continuativa al medesimo. Per valutazioni di opportunità formulate dai due Presidenti, STU Authority e di STT, i contatti inizialmente presi con il Dirigente dal Presidente dell'Authority STU SpA, sono stati continuati e conclusi dal Presidente di STT. Questo Comune e il Suo Sindaco, ovviamente,  non hanno partecipato agli ulteriori contatti che si sono avuti fra le parti, né alla stesura del contratto, né tanto meno alle modalità e all'esecuzione del contratto stesso. Sono in grado di affermare che il Dirigente interessato dal rapporto di collaborazione aveva programmato, una volta cessato l'incarico a Bruxelles ed ottenuto l'aspettativa, di trasferire la sua famiglia a Parma, per il periodo di svolgimento dell'incarico di collaborazione. Se si vuole, si può valutare con obiettività la misura del livello dell'investimento operato, non dal Comune ma da STT, rispetto alla realizzazione di un progetto di respiro internazionale per il futuro della città, anche in relazione al livello di specialità della qualificazione professionale "quasi unica" necessaria per tale progetto, della retribuzione europea goduta da tale professionalità e di un trasferimento solo temporaneo di una famiglia a Parma. Sul recupero della somma già pagata da STT, dalle informazioni in mio possesso, posso affermare che per alcuni mesi le prestazioni sono state rese, fra Parma, Bruxelles, Roma, e che tali prestazioni hanno contribuito a risolvere problemi di grande interesse per la realizzazione di importanti moduli relativi ai progetti. Verosimilmente, il Dirigente non ha potuto risolvere come immaginava i suoi rapporti di lavoro pregressi, per cui ha interrotto il rapporto di collaborazione attivato ed ha deciso di restituire le somme ricevute. Ricambio i migliori saluti. Pietro Vignali" 
Prosegue la Marenziade - la schidionata di giochi inventati dal lettore Alessandro Marenzi: Parole interessanti Palilalia è una parola che esemplifica il disturbo linguistico che definisce. È un'onomatopea involontaria. Non proprio onomatopea: più precisamente il disturbo consiste nel "ripetere spontaneamente, e più volte di seguito, una frase, una parola o una sequenza di sillabe". Enigmisticamente la palilalia sarebbe un antipodo palindromo prima letterale e poi sillabico (P-A-LI-LA-LI-A). Presiedetti : presi e detti Prendere e dare. Un buon modo di presiedere, tutto sommato. Non condivido l'ultima frase, ma non parliamo di politica . Mercati imprevedibili "Serviva la sfera di cristallo per prevenire la bolla speculativa. Ora urge una riflessione globale". Che questa frase sia stata detta o meno (da un economista o da politico), l'aspetto interessante è che "sfera di cristallo", "bolla speculativa",  e "riflessione globale" sono praticamente sinonimi crittografici. Ottimo caso di mnemonica a doppia soluzione : SFERA DI CRISTALLO = bolla speculativa = riflessione globale Un po' come : IL FANTASMA BUSSA = colpo di stato = battuta di spirito . 
ROMA - Il brivido, la paura per un'eliminazione che sembrava davvero dietro l'angolo, prima della rimonta dallo 0-2 al 3-2 in 35 minuti della ripresa. La fotografia che la Roma ricorderà della serata di Champions è quella di una vittoria impossibile, soprattutto dopo un primo tempo da incubo. La firma decisiva è quella di Totti, partito dalla panchina e decisivo dal dischetto. Primo gol all'Olimpico in questa stagione: "E' bellissimo  -  ammette Totti a fine gara  -  era tanto non facevo gol in Champions entrando nella ripresa". La vittoria rilancia la Roma, a questo punto basta un punto contro il Cluj per volare agli ottavi: "Non possiamo più nasconderci. Siamo una squadra che deve stare ai vertici, dobbiamo essere competitivi anche in Europa. Era difficilissimo vincere contro una grande squadra come il Bayern. Abbiamo dimostrato di volere questa vittoria con determinazione e voglia". SENSI: "NELLA STORIA" - Anche Rosella Sensi applaude Totti: "Lui è sempre importante, come nessuno in questa squadra. Ma non gioca solo lui, abbiamo grandissimi campioni. Il grazie va a tutta la squadra. Mi rendono orgogliosi, come vedere in tifosi felici, è la cosa che mi dà più gioia. Questa vittoria rappresenterà un pezzo di storia della Roma, tre gol al Bayern ce li ricorderemo. Una capacità di reagire che non è da tutti. RANIERI ESULTA - Il tecnico da un calcio definitivo alle critiche: a dare il via alla rimonta, la scelta di inserire in campo Totti insieme a Vucinic, Borriello e Menez. Tutte le punte in campo, per la prima volta: un azzardo che ha pagato. "Per fortuna sì  mi sarebbe piaciuto sentire i giudizi sulla gestione alla fine del primo tempo". Decisivo il capitano, come conferma il tecnico: "Totti veniva da due partite ravvicinate, sapevo che potevo contare su di lui, è un atleta stupendo. Sa che quello che faccio lo faccio per la squadra, è un grande campione, non era arrabbiato. Ma il merito è del sacrificio di tutti. Quando giochiamo con Borriello, Totti, Menez e Vucinic tutti insieme gli esterni devono lavorare molto, solo così si può pensare ad un modulo in questa maniera, Vucinic a sinistra e Menez a destra devono lavorare se vogliamo fare questo modulo, dipende dalla loro disponibilità, oggi ho detto loro di stare uno a sinistra e l'altro a destra, e che era inutile che corressero tanto. Questa partita entra nella storia della Roma? Se l'ha detto il presidente allora è vero. Volevamo fare tre punti, ma nel primo tempo abbiamo sofferto. Poi insieme anche al pubblico siamo rivenuti fuori e abbiamo lottato. E' stata una grande soddisfazione, certo la Roma d'inizio stagione questo ribaltone non l'avrebbe fatto". La vittoria sul Bayern rilancia anche le ambizioni in campionato: "Se il Milan si ferma  -  promette Ranieri  -  noi li prendiamo. Vogliamo rientrare in corsa. Lo ripeto stasera, vogliamo lottare fino all'ultima giornata". Leggi i commenti I commenti dei lettori 
Contro la riforma Gelmini dell'Universita' partono dagli atenei toscani di Pisa e Firenze raffiche di occupazioni ed una maratona non stop di lezioni notturne al polo didattico di viale Morgani. Quattro le facoltà coinvolte nell'iniziativa degli studenti dei collettivi: Farmacia, Ignegneria, Scienze e Medicina. I ragazzi del collettivo annunciano di  aver occupato la sede del polo scientifico di Sesto e un dipartimento di Matematica. A Pisa, raffica di occupazioni e mobilitazione generale d' ateneo: l'attivita' e' sospesa su indicazione del Senato accademico per consentire la massima partecipazione all'assemblea d'ateneo. E proprio il senato accademico si riunirà anche a Firenze. C'è preoccupazione per la questione dei tagli al bilancio più volte denunciati dai vertici di piazza San Marco. 
AUXERRE - Il Milan vola con un turno d'anticipo agli ottavi di finale di Champions. I rossoneri battono in trasferta l'Auxerre 2-0 e conquistano matematicamente il secondo posto del Gruppo G in virtù della vittoria del Real Madrid in casa dell'Ajax. Decidono i gol nella ripresa di Zlatan Ibrahimovic e di Ronaldinho. Per gli uomini di Allegri si tratta della quinta vittoria consecutiva tra campionato e coppa, la terza senza aver incassato reti. IL MILAN DEGLI INCONTRISTI - Squadra che vince non si cambia. Deve aver pensato questo Allegri quando ha deciso di lasciare per la quinta volta consecutiva Ronaldinho in panchina. E alla fine ha avuto ragione. Il nuovo Milan degli "incontristi" non sarà bello come quello dei "palleggiatori", ma porta a casa vittorie su vittorie incassando pochissime reti. Merito dei tre di centrocampo, ma anche di una difesa che può vantare una coppia centrale come Nesta e Thiago Silva, con loro due in campo, infatti il Milan non ha mai perso. Gongola Allegri che, dopo un avvio di stagione altalenante, è riuscito a far quadrare il cerchio. Difficile trovare una pecca nella squadra attuale, bisognerà vedere, però, fin quando riusciranno a tenere questo ritmo gli stessi undici che scendono in campo ormai da tre settimane. Ibrahimovic del resto dovrà rifiatare di tanto in tanto e con Inzaghi e Pato fermi ai box le noie per il tecnico non sono certo poche. PRIMO TEMPO IN AFFANNO - Primo tempo molto combattuto all'Abbè-Deschamps, soprattutto a centrocampo dove le due squadre in più di un'occasione si annullano completamente. Il primo tiro in porta è targato Milan, ma il destro al volo di Robinho termina alto sopra la traversa. L'Auxerre risponde con un calcio di punizione di Dudka che Abbiati devia prontamente in angolo nonostante una deviazione di Gattuso. L'estremo rossonero si fa notare subito dopo con una parata centrale su un tiro dalla distanza di Birsa. Al 22' è la volta di Seedorf: l'olandese, smarcato al limite di testa da Ibrahimovic, spara a lato alla destra di Sorin. L'occasione più clamorosa per i rossoneri capita quasi sul finire di tempo quando Gattuso non sfrutta al meglio un regalo di Coulibaly e dal limite manda alto sopra la traversa. IBRA-DINHO PER LA FESTA - Il secondo tempo vede subito un Milan più aggressivo rispetto al primo tempo e al quarto d'ora i rossoneri vanno subito vicinissimi al vantaggio con Robinho che, smarcato al centro dell'area da Abate, scarica addosso a Grichting. Pochi minuti dopo, però, Ibrahimovic non sbaglia dal limite: il destro dello svedese è talmente violento che Sorin non vede partire il tiro: 1-0 e per il Milan il match si fa in discesa. L'Auxerre non demorde e ci prova soprattutto da fuori, ma le conclusioni dei suoi uomini sono sempre troppo imprecise per impensierire Abbiati costretto agli straordinari più per le disattenzioni dei propri compagni che per la bravura degli avversari. Nel finale entra Ronaldinho e il Gaucho alla prima palla-gol non fallisce: sinistro a girare che si infila tra Sorin e il palo. Il 2-0 spegne definitivamente le speranze dei padroni di casa e permette ai rossoneri di volare agli ottavi di finale con una gara d'anticipo. AUXERRE-MILAN 0-2 (0-0) AUXERRE (4-2-3-1): Sorin; Hengbart (dal 14' s. t. Chafni), Coulibaly, Grichting, Dudka; Pedretti, Ndinga; Oliech, Sammaritano (dal 20' s. t. Quercia), Birsa; Contout (dal 38' s. t. Traorè). (Riou, Sidibe, Langil, Bourgeois). All: Fernandez. MILAN (4-3-1-2): Abbiati; Abate, Nesta, T. Silva, Zambrotta; Gattuso (dal 47' s. t. Strasser), Ambrosini, Flamini; Seedorf (dal 31' s. t. Boateng); Ibrahimovic (dal 40' s. t. Ronaldinho), Robinho. (Amelia, Bonera, Yepes, Jankulovski). All: Allegri. ARBITRO : Skomina (Slovenia) MARCATORI : Ibrahimovic al 19', Ronaldinho al 46' s. t. NOTE - Ammoniti Ambrosini e Traorè per gioco scorretto, Nesta per comportamento non regolamentare. Angoli 5-3. Recuperi: 1' p. t.; 3' s. t. Leggi i commenti I commenti dei lettori 
ROMA - All'inferno e ritorno. Roma prima brutta, poi 'de core', alla fine anche bella e vincente. Con il Bayern Monaco si passa dallo 0-2 del primo tempo al 3-2 finale, ed è una vittoria fondamentale perché permette ai giallorossi di conquistare una fetta enorme di qualificazione agli ottavi: ora basterà un pari in Romania contro il Cluj, ma anche perdendo potrebbe arrivare il passaggio del turno in caso di mancata vittoria del Basilea (che ha battuto i romeni) a Monaco. Risultato tutto sommato legittimo, anche se va detto che il Bayern Monaco scende in campo nella ripresa colpevolmente sazio del doppio vantaggio, errore fatale al cospetto della feroce gagliardia agonistica esibita dagli uomini di Ranieri. BAYERN, INIZIO MICIDIALE - Indubbiamente l'approccio alla gara è di marca bavarese. C'è per mezz'ora un sostanziale equilibrio, ma il possesso palla del Bayern è fatto con personalità, quasi snob, figlio del blasone. Non hanno fretta i tedeschi, e dalla loro hanno anche la tranquillità di una qualificazione già raggiunta. La Roma, disposta da Ranieri secondo il recente modulo a due punte (Borriello e Vucinic) con Menez sulla trequarti, non riesce neanche ad approfittare del punto debole dei bavaresi, la difesa. Il portierino Kraft, nuovo prodotto della giovanile dopo la fallimentare esperienza del vice Kahn, Rensing, se la cava bene sulle conclusioni di Borriello e di Greco: sulla ribattuta alla seconda, Vucinic alza da breve distanza. GOMEZ NON PERDONA - Suona un'altra musica van Gaal. La formazione è molto rimaneggiata: lo testimoniano l'adattamento dell'eclettico Pranjic a terzino sinistro e la diga a protezione della difesa formata da Tymoshchuk e Ottl. Davanti però c'è qualità. Ribery non è in gran forma ma ci tiene a dimostrare qualcosa dopo le critiche di van Gaal, Muller è un perno tattico importante, Kroos è puntuale negli inserimenti. E poi c'è Gomez. La scorsa stagione furono 'maledetti' i tanti milioni di euro spesi per il suo acquisto, in questa il riscatto. Il buon Mario appena tocca palla segna, nel primo tempo lo fa due volte: due appoggi di destro lenti ma precisi, su inviti di Ribery e Muller. L'altro possibile protagonista è Kroos: Julio Sergio neutralizza un suo destro, quindi Burdisso lo ferma ma va ad un passo dal provocare un rigore. L'ALTRA ROMA – Nella ripresa è un'altra Roma. Lo spirito è diverso, serve però il cambio di marcia. Lo dà Menez con una irresistibile progressione a destra: sul cross basso Borriello riesce nella deviazione vincente in caduta. Menez concede subito il bis, ma stavolta Kraft si esalta sulle conclusioni di Simplicio (dentro per Greco) e Brighi. Poi si assiste ad uno sconvolgimento tattico. Ranieri mette Totti per Brighi: è follia offensiva, van Gaal – e non è da lui – si impaurisce inserendo Contento e Altintop. E' un braccio di ferro, lo vince la Roma. Splendido il pareggio: Vucinic inventa in profondità per Riise, cross basso da sinistra e tocco vincente di De Rossi. La difesa del Bayern soffre i palloni in verticale: una manna per Totti, sul cui invito in profondità Borriello si procura un rigore sull'uscita di Kraft. Non perfetto Totti nell'esecuzione vincente, ma sinceramente è un dettaglio che poco importa. Roma batte Bayern Monaco 3-2 (0-2) ROMA (4-3-1-2): Julio Sergio 5.5, Cassetti 5.5, Burdisso 6, Mexes 5.5, Riise 6, Greco 6  (1' st Simplicio 6), De Rossi 6, Brighi 6 (29' st Totti 6.5), Menez 6.5, Vucinic 6.5 (37' st Pizarro sv), Borriello 6.5. (1 Lobont, 2 Cicinho, 4 Juan, 8 Adriano). All: Ranieri 6.5 BAYERN MONACO (4-2-3-1): Kraft 6.5, Lahm 5.5, Van Buyten 6, Demichelis 5, Pranjic 6, Ottl 6, Tymoshchuk 6, Muller 6.5 (27' st Contento 5), Kroos 6, Ribery 6 (31' st Altintorp 5), Gomez 7. (1 Butt, 2 Breno,4 Braafheid, 27 Alaba). All.: Van Gaal 5.5. Arbitro: Alberto Undiano Mallenco (Spa) 6.5 Reti: nel pt 33' e 39' Gomez, nel st 4' Borriello, 36' De Rossi, 39' Totti rig. Angoli: 4-3 per il Bayern. Recupero : 1' e 3' Ammoniti : Menez, De Rossi, Greco e Mexes per gioco scorretto, Kroos e Kraft per comportamento antiregolamentare. Leggi i commenti I commenti dei lettori 
Un solo documento di viaggio per salire su treni, pullman, autobus e tram. Una carta elettronica da ricaricare che in più ha un vantaggio: non ha bisogno di essere vidimata o strisciata al tornello perché solo tenendola in tasca o in borsetta il microchip registra il passaggio del viaggiatore e la tratta effettuata. La tessera sarà testata da migliaia di milanesi dalla prossima primavera con la nuova sperimentazione, MiMoney si chiama il progetto, che la Provincia lancia nel campo dei trasporti ma non solo. Da marzo verranno distribuite 25mila card gratuite ad altrettanti pendolari che, stando agli abbonamenti venduti, ogni giorno partono dalla zona della Paullese, il lotto prescelto per il test, alla volta di Milano e viceversa. E se funzionerà, poi, spetterà alla Regione decidere se estenderla a tutta la Lombardia. Ma la card sarà anche multifunzionale: si sta studiando difatti il modo di utilizzarla anche per pagare il cinema, il teatro o magari l’auto a noleggio. Una specie di borsellino elettronico unico, per viaggiare e nel tempo libero. Il primo esperimentosimulazione della card è stato fatto ieri, nel laboratorio della società elettronica, la Indico, che assieme a un’azienda della grande distribuzione sarà lo sponsor della sperimentazione. E secondo i tecnici della Provincia e i responsabile di Tln-Le Nord sembra funzionare. L’idea della card elettronica unica è dell’assessore provinciale ai Trasporti, Giovanni De Nicola: «È un progetto molto innovativo che faciliterà gli spostamenti — dice l’assessore — un ottimo biglietto da visita anche per gli stranieri in occasione dell’Expo». E intanto è lo stesso De Nicola ad annunciare, dopo un sopralluogo al nuovo capolinea della linea verde del metrò ad Assago con l’assessore regionale ai Trasporti, Raffaele Cattaneo, che sarà il 23 gennaio, un mese dopo l’inaugurazione prevista, la data in cui i treni inizieranno a viaggiare fino alle due nuove fermate di Assago (Milanofiori e Forum). La sperimentazione del biglietto unico costerà circa 100mila euro, necessari per lo più per dotare porte dei treni e dei pullman di Autoguidovie — il gestore del trasporto su gomma nel Sud-est milanese — di quei lettori innovativi in grado di catturare il segnale di chi sale e scende dal mezzo che invece i tram e i bus di Atm già possiedono. Anche se la Provincia pensa in futuro di inserire bonussconto per gli affezionati di una certa tratta, il biglietto unico in sé non implica vantaggi economici. Agevolazioni che invece sono previste per alleviare, specie per le fasce deboli, le ricadute della Finanziaria al trasporto pubblico lombardo. Una sforbiciata che verrà compensata con un aumento delle tariffe, intorno al 25 per cento per i treni e, secondo l’ultima ipotesi di lavoro di Palazzo Isimbardi con i gestori del servizio, fino al 10 per cento per i pullman che servono l’hinterland. 
KOKOMO (Indiana) - Negli Stati Uniti "si fa", in Italia "si parla". Lo ha detto l'amministratore delegato di Fiat e Chrysler Sergio Marchionne, sottolineando che potrebbe "non esserci al prossimo incontro che si terrà nei prossimi giorni su Mirafiori. E' un incontro istituzionale". A chi gli chiedeva un commento sulle dichiarazioni del presidente di Confindustria Emma Marcegaglia, che gli ha dato piena ragione osservando comunque come i suoi modi sono talvolta bruschi, Marchionne ha risposto: "Le mie parole sono accurate, precisi ed efficaci. Questa gente deve rendersi conto che la realtà e la realtà: qui, a Kokomo, in 18 mesi sono stati annunciati investimenti per 3 miliardi di dollari. Qui si fa, da noi si parla". Una nuova polemica con l'Italia in una giornata di grande soddisfazione per l'ad di Fiat negli Stati Uniti. Marchionne, poco prima, era stato applaudito dai dipendenti Chrysler in piedi quando il presidente Barack Obama, dopo aver visitato lo stabilimento, ha detto: "Sergio mi ha detto che ci saranno ulteriori investimenti e questo significa anche posti di lavoro". Alle parole del presidente sulle assicurazioni di 'Sergio', i dipendenti della fabbrica si sono alzati ad applaudire. Marchionne era seduto in prima fila ad ascoltare Obama e il vice presidente Joe Biden. Al termine dei loro interventi, Marchionne ha aggiunto: "Kokomo entro il 2013 potrebbe diventare il maggiore impianto di trasmissioni al mondo. Se Chrysler fosse scomparsa, l'impianto avrebbe chiuso". 
ROMA - Real sicuro del 1° posto nel gruppo del Milan, Marsiglia qualificato. Sono i principali responsi, oltre al primato del Bayern e al passaggio del turno del Milan, della penultima giornata dei gruppi E, F, G e H di Champions League. Gli uomini di Mourinho mettono al sicuro il primato nel girone G travolgendo 0-4 l'Ajax ad Amsterdam. I francesi avanzano vincendo nettamente (0-3) lo scontro diretto a Mosca con lo Spartak. E' quasi fatta anche per lo Shakhtar che piega, con identico punteggio (0-3), il Partizan a Belgrado. Si complica la vita, invece, l'Arsenal che si fa clamorosamente sorprendere (2-0) a Braga dallo Sporting. Mantiene accese flebili speranze, nel gruppo della Roma, il Basilea, che piega di misura (1-0) il Cluj mentre il Chelsea piega in rimonta (2-1) lo Zilina. AJAX-REAL 0-4 Il Real vince con un turno d'anticipo il girone del Milan piegando con autorevolezza un modesto Ajax. Gli uomini di Mourinho non fanno troppi calcoli, spingono prima dalle prime battute e, al 36' passano meritatamente con Benzema che approfitta di uno splendido colpo di tacco smarcante all'indietro di Ozil per infilare il pallone all'incrocio con un preciso destro dal limite. L'Ajax accusa il colpo e, al 44', incassa lo 0-2 da Arbeloa che riprende una cortare spinta della difesa olandese su punizione di Ronaldo e sorprende Stekelenburg con un magnifico esterno destro da 28 mt. Sulle ali dell'entusiasmo il Real resta padrone del campo e, dopo una traversa di Ronaldo, triplica al 69' con lo stesso fuoriclasse portoghese che raccoglie un lancio di Di Maria e infila l'angolo più lontano con un preciso sinistro in diagonale. Infine all'81' cala il poker lo stesso Ronaldo che trasforma un rigore concesso dall'arbitro Thomson per un fallo di Emanuelson su Ozil. SPARTAK MOSCA-MARSIGLIA 0-3 Il Marsiglia si prende la rivincita con gli interessi con lo Spartak dopo l'immeritato ko incassato in Francia e si qualifica matematicamente per gli ottavi. I francesi partono forte e passano già al 18' con una magnifica girata di destro all'incrocio di Valbuena servito da sinistra da Heinze. La reazione dei russi è sterile e allora, al 54', Remy approfitta di un assist di Brandao per chiudere i conti con un preciso destro in diagonale. Al 64' lo Spartak resta in 10 per l'espulsione di Welliton, reo di un fallo di reazione ai danni di Diawara, e alza definitivamente bandiera bianca. E così il Marsiglia fissa il punteggio sullo 0-3 con Brandao che, in contropiede infila, Dykan con un preciso sinistro dal limite in diagonale. PARTIZAN BELGRADO-SHAKHTAR DONETSK 0-3 Lo Shakhtar spazza via il fanalino di coda Partizan e mette un piede e mezzo negli ottavi. Dopo un primo tempo equilibrato, con un'occasione per parte (Gai e Krstajic), gli ospiti passano in avvio di ripresa con Stepanenko che scaraventa la palla sotto la traversa in mischia su angolo dalla sinistra di Jadson. Il Partizan accusa il colpo e al 59' incassa lo 0-2 da Jadson che batte Stojkovic con un destro in diagonale su cross dalla destra di Douglas Costa. Al 69', infine, c'è gloria anche per Eduardo che insacca in sinistro in scivolata su assist dalla destra di Willian. SPORTING BRAGA-ARSENAL 2-0 L'Arsenal cade malamente a Braga e rimette clamorosamente in discussione la qualificazione agli ottavi. I "Gunners" dominano per un'ora, mancano il vantaggio con Fabregas, Djorou e Walcott (2) e, alla fine, vengono puniti dai padroni di casa che, dopo un'occasione sciupata da Aguiar, passano all'83' con Matheus lanciato solitario in contropiede da Vandinho. L'Arsenal si riversa in avanti e, ancora di rimessa, viene di nuovo punito, al 93', dallo stesso Matheus che si toglie la soddisfazione di mettere a segno la prestigiosa doppietta con un magnifico sinistro all'incrocio al termine di una bella azione in serpentina. BASILEA-CLUJ 1-0 Il Basilea vince di misura col Cluj e mantiene viva una minima speranza di riprendere ancora la Roma. I rumeni sciupano una palla gol in avvio con Culio e vengono subito puniti da Almerares che, al 15', sblocca il risultato con un sinistro in spaccata da pochi passi su tiro-cross dalla destra di Inkoom. La reazione del Cluj è inconsistente ma il Basilea manca a più riprese il raddoppio con Frei, lo stesso Almerares, Abraham e Yapi Yapo. I rumeni hanno chiuso in 10 per l'espulsione all'88' di Piccolo. CHELSEA-ZILINA 2-1 Il Chelsea riscatta in Champions le opache prestazioni in Premier League battendo in rimonta lo Zilina. Gli slovacchi partono senza timori reverenziali e, al 15', passano a sorpresa con Bello che triangola al limite con Jez e batte Turnbull con una puntata di destro dal limite. Il Chelsea accusa il colpo, rischia addirittura il raddoppio su un tiro di Majtan poi, finalmente si sveglia e, dopo aver sciupato almeno 3 palle-gol, pareggia in avvio di ripresa con Sturridge, pronto al tocco di destro da due passi su cross dalla sinistra di Kalou. Gli uomini di Ancelotti insistono e, dopo due pali, colpiti da Drogba e van Aanholt, trovano il meritato 2-1 a 4' dalla fine con Malouda che interviene in spaccata di sinistro da due passi su una sponda aerea di Drogba. Leggi i commenti I commenti dei lettori 
