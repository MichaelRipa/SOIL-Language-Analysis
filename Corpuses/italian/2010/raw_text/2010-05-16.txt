MADRID  - Rafael Nadal cala il tris vincente e pone la sua serissima candidatura per il Roland Garros. Il 23enne tennista di Maiorca, già trionfatore a Montecarlo e Roma, si è ripetuto anche al Masters 1000 di Madrid (impresa mai riuscita prima a nessun altro) battendo Roger Federer, numero 1 del mondo, con il punteggio di 6-4 7-6 (5), diventando con diciotto titoli il solo detentore del record di vittorie in questa categoria di tornei Atp, i più prestigiosi e ricchi del circuito maschile dopo le quattro prove del Grande Slam, togliendolo dalle mani di Andre Agassi, mentre il suo grande rivale svizzero rimane fermo a quota 16 successi. NADAL IMBATTUTO SUL ROSSO - Imbattuto sulla terra battuta in questa stagione (ha perso appena due set in quindici partite), Nadal conferma il suo status di favorito a Parigi, dove vuole cancellare l'eliminazione al secondo turno patita lo scorso anno. Nel frattempo ha già preso una prima rivincita su Federer, che lo aveva sconfitto in finale un anno fa nella capitale spagnola in quello che era stato l'ultimo confronto diretto fra i due. La differenza tra i due giocatori in finale è stata comunque minima: il mancino di Manacor, che grazie a questo risultato tornerà sulla seconda poltrona del ranking Atp e in caso di affermazione al Roland Garros potrebbe anche detronizzare l'elvetico se questo non raggiunge almeno le semifinali, ha guadagnato infatti un solo punto in più dell'avversario in tutta la partita. Ma lo spagnolo è stato più opportunista del campione di Basilea, che ha sprecato cinque palle per il 5-5 nel primo set e perso la sua occasione nel tie-break del secondo, quando conduceva 4-2 prima di commettere cinque errori consecutivi non forzati. Per Nadal è il primo centro a Madrid da quando il torneo si è trasferito al modernissimo centro "Caja Magica" e sulla terra, avendo in precedenza vinto qui nel 2005, ma indoor e sul duro. FEDERER: PER ME ENORME PASSO AVANTI - Dal canto suo Federer, che in caso di affermazione sarebbe stato sicuro di battere il record (286 settimane da N.1) di Pete Sampras dopo il Roland Garros, non conquista un torneo dopo l'Australian Open a fine gennaio, comunque tenendo testa all'iberico ha dato rassicurazioni sul suo stato di forma dopo le premature eliminazioni nelle ultime settimane. "Se penso dov'ero la settimana scorsa questo torneo costituisce un enorme progresso per me  -  conferma lo svizzero -. Non avevo ancora affrontato un mancino sulla terra, e certo nessuno forte come Rafa. Sono contento della mia prova, avrei anche potuto vincere, ma ho sciupato qualche opportunità nei momenti chiave. E lui, come al solito, non è uno che regala molti punti. In questo non c'è niente di nuovo. Dopo tante sfide fra di noi non ci sono più secreti. Il bilancio sul rosso si farà dopo il Roland-Garros: puoi vincere tutti i tornei prima, ma se esci al primo turno a Parigi tutto si rimette in discussione". REZAI A SEGNO NEL FEMMINILE  - Parla francese invece il torneo Wta (4,5 milioni di dollari il montepremi) svoltosi contemporaneamente sugli stessi campi. Aravane Rezai ha colto il primo grande torneo della sua carriera, battendo 6-2 7-5 in finale la statunitense Venus Williams, quarta testa di serie. La 23enne transalpina ha realizzato una settimana da sogno, dominando tre ex numero uno del mondo quali la belga Justine Henin, la serba Jelena Jankovic e appunto la maggiore delle sorelle Williams (diventerà numero due nel computer, alle spalle di Serena), così da mettere in bacheca il suo terzo titolo dopo quelli vinti a Strasburgo e Bali nel 2009. Un successo che permetterà di ottenere il proprio best ranking (attorno alla 18/a posizione mondiale) alla Rezai, che dopo un primo set praticamente perfetto in cui ha concesso le briciole alla più esperta rivale ha mostrato nella seconda partita anche tanta combattività, annullando un set point sul 2-5 e altri quattro sul 4-5, riuscendo a rimontare e a chiudere al 12° gioco. "Ho provato un sentimento indescrivibile al momento di alzare il trofeo  - commenta la francese, al settimo cielo -. E' come un film che continua a tornare nella testa. Penso a quanto ho lavorato e ai sacrifici compiuti in questi anni per arrivare a vivere questo momento". Leggi i commenti I commenti dei lettori 
DETROIT - Tragedia a Detroit. Durante le fasi concitate di una perquisizione alla ricerca di un sospetto in un appartamento, ad un agente di polizia coinvolto in una colluttazione, è partito un colpo che ha colpito al collo una bambina di 7 anni. La piccola, Aiyana Jones, è morta in ospedale subito dopo il ricovero. 
Un bambino di tre anni è annegato in una piscina a Paratico (Brescia). Il piccolo, secondo la ricostruzione dei carabinieri di Capriolo (Brescia) era stato affidato, assieme alla sorellina di cinque anni, alla nonna che vive, appunto, in una cascina a Paratico. I genitori erano impegnati per lavoro a Sarnico (Bergamo). Il bambino è salito sulla scaletta della piscina rialzata coperta da un telo ed è scivolato. E' quindi finito sul telo che non ha retto e il piccolo è sprofondato nell'acqua. A scoprire la disgrazia è stata la nonna pochi minuti dopo.L'anziana ha chiamato il 118, ma per il bambino non c'era ormai più nulla da fare. 
Agguato in serata nei pressi della Motorizzazione civile, tra la zona industriale e Modugno. Un pluripregiudicato di Bitonto è stato affiancato da due killer in moto e ora è ricoverato in gravi condizioni nell'ospedale San Paolo. La vittima, Ruggiero Cipriani, 43 anni, era a bordo della sua auto quando i sicari sono entrati in azione. Hanno sparato per uccidere: cinque i colpi che l'hanno centrato in varie parti del corpo. A dare l'allarme sono stati alcuni autoomobilisti che hanno notato la vettura ferma vicino alla rotatoria. Immediato l'arrivo degli operatori del 118 che hanno fornito i primi soccorsi. La vittima ha numerosi precedenti penali tgra cui l'associazione a delinquere. Non è da escludere un regolamento di conti per frizioni all'interno della malavita di Bitonto. Le condizioni di Cipriani sono gravissime, Indaga la Squadra mobile. 
Protagonista della cavalcata scudetto, il tecnico nerazzurro Josè Mourinho ha tenuto un basso profilo nella serata dei festeggiamenti per lo scudetto numero 18, il quinto consecutivo. Anzi, proprio non si è visto sul pullman scoperto su cui la squadra si è concessa un bagno di folla tra i 50mila tifosi che hanno invaso piazza Duomo. FOTO Il pullman in piazza Duomo Più volte la folla  ha invocato il suo nome, ma il tecnico portoghese non si è visto. E nemmeno Mario Balotelli si è fatto notare, mentre la sua fuoriserie nera è stata vista sfrecciare via quando la squadra è scesa dal pullman con cui tornava dall'aeroporto di Malpensa per salire a bordo del mezzo panoramico scoperto sul quale i campioni d'Italia hanno fatto la loro passerella nel centro di Milano. Il pullman è giunto in piazza Duomo, accolto dalla folla festante. Scalmanati tutti i nerazzurri, con gli argentini in testa, che esultavano sull'imperiale del mezzo. Tanti gli striscioni nella piazza e qualcuno è passato di mano ai giocatori. Come uno con scritto "Mou come Nerone, a Roma 'je brucia". Dal pullman dell'Inter anche una battuta pesante nei confronti del capitano della Roma: "Totti, anziché il pollice in bocca, mette il medio in c...", era scritto su uno striscione appeso alla fiancata destra del piano superiore del mezzo. FOTO Lo striscione contro il capitano della Roma Decine di poliziotti in tenuta antisommossa hanno fatto largo al pullman che procedeva lentamente tra la folla - oltre 50mila persone, secondo i volontari del 118, presenti con cinque ambulanze, un'automedica e un posto medico avanzato - mentre nei settori transennati della piazza non e mancata qualche scena di panico per la ressa. Nulla però ha rovinato la festa, che è proseguita, sino a notte fonda per calciatori e dirigenti con una cena nell'albergo Melià, nei pressi dello stadio di San Siro. 
L'Iran ha raggiunto un accordo per lo scambio di combustibile nucleare con Brasile e Turchia. Lo ha annunciato il ministro degli Esteri di Ankara Ahmet Davutoglu da Teheran dove sono in corso i negoziati tra le autorità iraniane e il presidente brasiliano Luiz Inacio Lula da Silva e il premier turco Recep Tayyip Erdogan. I due leader stanno cercando di trovare un accordo complessivo che sblocchi lo scambio ed eviti all'Iran una nuova tornata di sanzioni. Secondo l'intesa originaria, siglata a Vienna il 1 ottobre scorso, Teheran avrebbe ceduto 1.200 kg di uranio arricchito al 3,5% in cambio di barre di combustibile raffinato al 20% processate prima in Russia e poi in Francia. "Abbiamo raggiunto un accordo dopo 18 ore di trattative", ha spiegato Davutoglu ai giornalisti specificando che l'annuncio formale sarà dato domani dopo l'ultima revisione del documento da parte del presidente iraniano, Mahmoud Ahmdinejad, del brasiliano Lula e del turco Erdogan. 
ROMA - Non sono passati due mesi dalla grande tornata elettorale delle Regionali che una parte degli italiani è tornato alle urne: 800mila cittadini del Trentino-Alto Adige somo stati chiamati a eleggere un nuovo sindaco in 315 comuni: un capoluogo (Bolzano), 22 comuni superiori e 293 inferiori. Le urne si sono chiuse alle 22. Dalle 7 di lunedì 17 si aprirà lo spoglio. La legge elettorale e le modalità a questo punto differiscono dal Trentino all'Alto Adige: la principale differenza è che il ballottaggio se uno dei candidati non raggiunge la maggioranza assoluta dei voti è previsto a Bolzano per i comuni con più di 15mila abitanti mentre in provincia di Trento il limite è fissato a tremila abitanti. LO SPECIALE: ELEZIONI AMMINISTRATIVE Al voto anche in Friuli. Ma non si è votato solo in Trentino e in Alto Adige: anche otto comuni inferiori in Friuli Venezia Giulia eleggono un nuovo sindaco: sono Cividale del Friuli, Premariacco, Varmo e Visco in provincia di Udine e Barcis, Caneva, Claut, Montereale Valcellina e Travesio in provincia di Pordenone. Per questi sette comuni, le urne saranno aperte dalle 8 alle 22 di domenica e dalle 7 alle 15 di lunedì 17 maggio. I prossimi appuntamenti elettorali. Le elezioni 2010 non finiscono con il voto in Trentino Alto Adige: domenica 23 maggio tocca a 68 comuni in Val d'Aosta (alle urne anche gli elettori del capoluogo) e domenica 30 e lunedì 31 voteranno Sicilia (comunali) e Sardegna (comunali e provinciali). Leggi i commenti I commenti dei lettori 
