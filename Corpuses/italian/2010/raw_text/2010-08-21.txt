Una spiaggia evacuata a Coroglio, due persone denunciate per occupazione abusiva di suolo demaniale a Bagnoli. Il bilancio di una giornata di controlli dei carabinieri lungo il litorale tra Posillipo e Pozzuoli. È da poco passato mezzogiorno quando i militari della compagnia Rione Traiano e delle stazioni Posillipo e Bagnoli fanno irruzione sulla spiaggia di Coroglio, interdetta dal 2007 per il pericolo di caduta massi. I bagnanti accennano una protesta pacata, ma poi si allontanano. Centinaia di persone sciamano. È un esodo lentissimo. Qualcuno cerca un posto sui vicini scogli del pontile che porta all’isolotto di Nisida. In tanti si lamentano ad alta voce: «Veniamo qui da vent’anni, dove vogliono che andiamo? Chi non ha soldi come deve fare?». Ma sono in pochi ad abbandonare davvero il litorale. La maggior parte dei bagnanti restano ad aspettare. Con ombrelloni e borse frigo attendono la fine delle operazioni. «In questa spiaggia c’è un rischio vero per l’incolumità dai cittadini. Per non parlare dei rifiuti sparsi dappertutto. Abbiamo anche sequestrato un lido abusivo, il mese scorso, ma nonostante i nostri interventi la gente continua a tornarci», spiega il capitano Federico Scarabello, che ha coordinato le operazioni. La profezia puntualmente si avvera. All’una e mezza le automobili dei carabinieri lasciano Coroglio e i bagnanti tornano a popolare la battigia. In pochi minuti la spiaggia è nuovamente piena. A metà mattinata il primo intervento dei militari, sul litorale di Bagnoli. Due persone vengono denunciate per aver messo in piedi lidi ritenuti abusivi sulla spiaggia libera dell’arenile che costeggia via Napoli, occupando in totale 1500 metri quadrati. Ma un paio di ore più tardi, sulla stessa spiaggia, tutto è tornato alla “normalità”. Da un lato ci sono una sessantina di lettini confiscati e accatastati, ma altrettanti continuano a essere affittati ai tanti bagnanti che continuano ad arrivare. I prezzi sono modici: i carabinieri parlano di 5 euro per lettino, e di 10 euro per il set che comprende anche l’ombrellone, ma i gestori dei lidi sostengono di non chiedere più di un paio di euro. «Abbiamo prezzi popolari, altrimenti come faremmo? Se dovesse pagare di più la gente andrebbe negli altri lidi, dove almeno ci sono i bagni e le docce, mica verrebbe qui», dice Marilena Romano, titolare di uno dei due lidi visitati dai carabinieri. Associazioni e cittadini denunciano l’occupazione delle spiagge libere. Ma la contesa con gli abusivi va avanti da anni. Qualcuno di loro si è anche riunito in cooperativa e ha chiesto una regolare concessione per l’utilizzo della spiaggia, senza però ottenere risposta. Adesso rivendicano il proprio ruolo. «Offriamo dei servizi alla gente che viene a mare — continua Marilena Romano — Se non fosse per noi non toglierebbero di mezzo nemmeno la spazzatura. Stamattina qui c’era un cumulo di rifiuti e noi lo abbiamo portato via. Sulle spiagge libere non c’è nessuno che lo fa». 
MILANO - Non hanno festeggiato come se avessero vinto la Champions League, ma quasi. I giocatori dell'Inter si sono abbracciati e hanno fatto il torello sotto la curva nerazzurra. Se la Supercoppa italiana sia il primo trofeo della nuova stagione 2010-2011 oppure se sia un trofeo da aggiungere a quelli dell'ultima stagione è questione puramente teorica. Il "triplete" insomma stasera è diventato "quadriplete": nessuno proibisce di infilare Coppe e campionati uno dietro l'altro e di contarli con grande soddisfazione. Per l'Inter sono mesi indimenticabili e densi di vittorie, dopo la Coppa Italia, lo scudetto e la Champions dello scorso anno adesso la vittoria più importante non è tanto la Coppa consegnata dal ministro La Russa, quanto la convinzione di poter proseguire con la stessa forza, la stessa convinzione, la stessa grinta. Insomma di poter andare molto lontano. Intanto venerdì c'è un altro appuntamento importante con la Supercoppa europea: un altro trofeo nel mirino. E' stata una partita con molti protagonisti. Benitez innanzitutto. Per il nuovo allenatore spagnolo, pur non essendo uno qualsiasi, pur essendo un allenatore con già la sua bella bacheca di vittorie, la notte di San Siro valeva soprattutto per l'inevitabile confronto a distanza con Mourinho. Non si vince solo con lo Special One, questo è il primo verdetto: probabilmente il più importante per gli interisti. L'altro grande protagonista è stato Samuel Eto'o che con la sua doppietta nel secondo tempo ha aperto la strada alla vittoria dell'Inter: la serata per i nerazzurri tra l'altro era cominciata con un certo batticuore a causa del gol di Riise. Eto'o aveva posto il primo problema al nuovo allenatore: non voglio più fare il terzino, non voglio più sacrificarmi così tanto, voglio avere più possibilità di fare gol. Benitez ha risolto  -  per ora  -  il problema abbastanza semplicemente, non gli ha cambiato posizione in campo- sempre sulla fascia col 4-2-3-1 il camerunense ha giocato  -  ma gli ha dato molte più possibilità di accentrarsi e di finire davanti alla porta, rimediando così le sue brave occasioni. Eto'o forse toglierà qualche chances e magari qualche gol a Milito, ma di certo l'attacco nerazzurro ne guadagna. La Roma  -  altra squadra che come l'Inter non aveva assolutamente cambiato faccia rispetto allo scorso anno - non ha giocato male, anzi nel primo tempo ha sfoderato addirittura delle bellissime azioni, ma nella ripresa l'Inter ha dato l'impressione di poter accelerare quando voleva. Il risultato a favore dei nerazzurri poteva anche essere più largo. Al momento è un'Inter che non ha niente di meno rispetto allo scorso anno, e ha chances di vincere ancora molto. Leggi i commenti I commenti dei lettori 
MILANO - Ha fatto centro al primo colpo Rafa Benitez, con la vittoria sulla Roma che vale la Supercoppa Italia: "Sono molto contento perchè abbiamo subito un gol e poi abbiamo dimostrato carattere - spiega ai microfoni della Rai -. E' un titolo per la società, per i tifosi e i giocatori, che lo scorso anno hanno vinto tanto. E' chiaro che è solo la prima partita ufficiale, faceva troppo caldo e alcuni giocatori che sono arrivati in ritardo. Mourinho dice che non vincerò quanto lui? Ripeto, tutti loro hanno vinto. La cosa più bella? La reazione della squadra. Non siamo freschi, ma abbiamo lavorato molto". Venerdì prossimo la Supercoppa Europea contro l'Atletico Madrid: "Speriamo di stare meglio fisicamente, ma più o meno l'idea sul piano del gioco è quella". Grande protagonista della serata, con la doppietta decisiva, Samuel Eto'o: "Sono contento per questo trofeo, la cosa più importante è che la squadra nella seconda parte ha fatto molto meglio, perchè non eravamo partiti bene. Ora speriamo di vincere la Supercoppa Europea e il mondiale per club. Siamo a 4, ma abbiamo ancora tanta voglia di vincere e vogliamo arrivare a sei". Soddisfatto anche il presidente Moratti: "E' stata la classica partita da Inter, ma la vittoria dà sicurezza per il modo in cui ha giocato la squadra. Benitez chiede alla difesa di stare più alta e alle prime partite qualcosa può non funzionare, ma alla fine tutto è girato come doveva - ha detto Moratti a Inter Channel -. E' bene non abituarsi a festeggiare perchè anche questo successo è stato frutto di un grande sforzo. Ora ci giochiamo la Supercoppa europea e non sarà facile perchè l'Atletico Madrid è una squadra fastidiosissima". Moratti ha assicurato che la squadra "non snobbava affatto questo impegno. Si tratta - ha continuato - di gente che ha grande senso di responsabilità e le vittorie della scorsa stagione ci hanno dato una sicurezza notevole che, se non è presunzione, aiuterà molto l'allenatore" Leggi i commenti I commenti dei lettori 
Il cardinale Sepe va a trovare “i miracolati”. Imma Mauriello, la bambina di dieci anni sopravvissuta al crollo di via Calvanese ad Afragola, la sciagura nella quale ha invece perso la vita la nonna. E Vincenzo Scarpati, lo studente di 25 anni, con sua sorella Emanuela Lucia di 18, scampato al deragliamento del treno della Circumvesuviana. Un morto e 30 feriti nell’incidente. Presto Vincenzo lascerà la rianimazione. Il cardinale ha fatto un appello contro la disoccupazione giovanile: "La nostra banca dei poveri ha già finanziato 60 progetti". Lo sguardo da adulta di Imma Mauriello non perde un secondo il cardinale Sepe. Al papà e allo zio dà allegramente ordine di sollevarla e portarla qua e là, di metterla seduta vicino a lui, facendosi tornare quell’aria da scugnizza che aveva prima di restare prigioniera per tredici ore sotto il solaio del palazzo di Afragola dove faceva compagnia alla nonna Anna, rimasta sepolta dalle macerie. Non si muove bene, Imma, le è rimasto torto il piedino sinistro: tutto quel tempo sotto il peso del cemento franato gliel’ha piegato come plastilina. Il cardinale nel salotto della casa al civico 7 di via Silvio Pellico le parla come uno zio che non si vedeva da tempo, e ogni tanto a Imma si riaccende il sorriso. La verve che l’ha fatta amare da tutti, in quei giorni terribili, le viene a mancare. "Ma la lingua l’hai persa? Me la fai vedere?", domanda scherzando il cardinale. A un certo punto la paura torna negli occhi della bambina e del fratello Raffaele, quello che per empatia aveva intuito che la sua gemella era ancora viva. Il vigile del fuoco tanto minuto da riuscire a destreggiarsi tra le macerie quel maledetto 30 luglio sta rievocando i dialoghi con la piccola: "Mi ha anche sgridato: mi ero tagliato con il vetro e perdevo sangue da una mano, lei mi ha detto “ehi mi stai sporcando la gamba”. Poi mi ha chiesto il gelato alla nocciola". Fa una solenne promessa il cardinale Sepe, al quale il parroco della chiesa del quartiere, San Giorgio, ha raccontato che l’abito per la Comunione della bambina era già pronto, sull’armadio della nonna. "A settembre, dopo la Comunione, faremo una festa da me con il tuo gelato preferito". E le regala un angelo intagliato nel legno dagli artigiani di Ortisei e un rosario: "Tu un angelo custode che ti ha salvato la vita ce l’hai già. A proposito, visto che sei stata tanto brava, dirai qualche Ave Maria anche per me?". In una bollente giornata d’agosto Crescenzio Sepe compie quella che per la teologia è un’opera di misericordia: visitare ammalati e i sofferenti, e va a pregare in via Calvanese, davanti alla palazzina crollata. La bambina scampata, ma anche i genitori degli altri due morti, oltre alla nonna di Imma: Pasquale Zanfardino ed Enrica Tromba — che i parenti chiamano Katia. Alle dieci di ieri mattina l’arcivescovo di Napoli era già stato al Loreto Mare per vedere Vincenzo Scarpati, il ragazzo di 25 anni che si è salvato dal deragliamento della Circumvesuviana del 5 agosto. I genitori con la sorella diciottenne, Emanuela Lucia, rimasta illesa nell’incidente, vanno incontro al cardinale che indossa già il camice bianco per entrare in rianimazione. "Siamo devoti della Madonna di Pugliano", dicono i genitori, che vivono a Ercolano. "Guardate la Provvidenza — si stupisce il cardinale — io vi ho portato proprio una Madonnina". Tra pochi giorni Vincenzo lascerà il reparto per entrare in corsia. "Le condizioni generali sono in forte miglioramento — dice Mario Iaccarino, il medico che ha curato il giovane in Terapia intensiva — la situazione respiratoria e cerebrale è soddisfacente, anche se ha un lieve deficit a qualche arto e avrà bisogno di un intervento di sintesi a un braccio. Si alimenta grazie alla madre che lo imbocca, le abbiamo permesso di stare con lui anche nel pomeriggio per stimolare l’attività cognitiva". Nell’astanteria del Loreto Mare il cardinale si sofferma a parlare del lavoro negato ai giovani. "Rivolgo un invito accorato — dice — affinché soprattutto a loro venga data la possibilità di realizzare i sogni. Il problema dell’occupazione è morale, etico e sociale". Un cortile gremito di Afragola qualche minuto più tardi accoglie con enfasi il cardinale, gli fa benedire i bambini: è casa dei genitori di Pasquale Zanfardino. Ci sono i suoi fratelli e i consuoceri, padre e madre della moglie di Pasquale, Katia, che è morta con lui nell’ultimo abbraccio sotto le macerie. Composto e rassegnato, il dolore dei parenti. Il 31 agosto la messa per il primo mese di lutto, conferma il parroco di San Giorgio, Massimo Vellutino. "Li abbiamo tirati fuori noi dalle macerie — racconta un fratello di Pasquale — scavando con le mani". "Un esempio dei valori fondamentali della nostra gente — è il commento del cardinale — possiamo anche litigare, ma di fronte a un evento tragico dimostriamo solidarietà e questa è la forza morale che fa bella e sostiene una comunità". 
MILANO - Claudio Ranieri, dopo la sconfitta in Supercoppa contro l'Inter, esprime il suo ramarico: "Il 3-1 non è veritiero, mi aspettavo comunque un po' di più da parte di tutti i miei giocatori contro un' Inter che sarà sempre più difficile da affrontare. Abbiamo regalato il gol del pareggio, poi una buona seconda parte fino alla sostituzione di Pizarro. Adriano? Sta lavorando molto, non è facile per lui adattarsi ai nuovi schemi di gioco". Sul mercato giallorosso, con la società sempre alla ricerca di Nicolas Burdisso: "Ormai tutto il mondo sa quali sono le nostre esigenze. Mi aspetto qualcosina, ma sono convinto che la società stia facendo il massimo". Pizarro ha dato il suo apporto nonostante non fosse al meglio: "Sono contento, perchè il ginocchio non mi ha dato fastidio. Peccato, perchè mi sono allenato solo questa settimana e fisicamente non ho retto a lungo. Praticamente abbiamo regalato la partita all'Inter, contro di loro non si possono fare questi errori. Ci dispiace, perchè ancora una volta vincono loro. Abbiamo fatto una buona prestazione, potevamo raddoppiare, ma questo è il calcio e con le nostre ingenuità abbiamo consegnato la coppa ai nostri avversari. Sul piano personale sono soddisfatto e arriverò al meglio della condizione per il campionato". Leggi i commenti I commenti dei lettori 
LAS PALMAS - E' morto Federico Clerici, il bambino italiano di 10 anni che era ricoverato in coma nell'ospedale di Las Palmas, nelle isole Canarie, dopo essere rimasto sepolto in una buca sulla spiaggia di Fuerteventura. Lo conferma la Farnesina. Martedì gli era franato addosso un enorme ammasso di sabbia. Era rimasto sepolto per 20 minuti e il suo cuore si era fermato. I soccorritori erano riusciti, dopo lunghi tentativi, a rianimarlo. Oggi, però, Federico non ce l'ha fatta. Il bimbo arrivato da Legnano per trascorrere le vacanze nelle Canarie è morto verso le 18, le 19 in Italia, nell'Unità di terapia intensiva dell'Hospital Materno Infantil di las Palmas, dove era stato trasportato in elicottero subito dopo l'incidente. Era entrato in coma e da allora non aveva ripreso coscienza. La mamma, che era sulla spiaggia di La Oliva quando è successa la sciagura, e il papà che li ha raggiunti giovedì, sono rimasti con il piccolo fino all'ultimo. Hanno deciso questa sera di consentire l'espianto degli organi, "perchè altri bambini possano migliorare la loro vita". L'incidente sulla spiaggia. Il dramma si era consumato a fine pomeriggio. Il piccolo giocava sulla spiaggia. C'era una buca nella sabbia della Grandes Playas di La Oliva, scavata dai bagnanti. Secondo alcuni testimoni era profonda tre metri, larga cinque. Il bambino vi era entrato, per gioco, forse per curiosità. Ma mentre risaliva, una parete della buca gli è crollata addosso, trascinando con se la montagna di sabbia che era stata accumulata sul bordo scavando la buca. La mamma era stata la prima a gettarsi verso la buca e a scavare con le mani per cercare di liberare il piccolo. Una bagnina aveva immediatamente chiamato i soccorsi, che erano giunti molto rapidamente. Ma per liberarlo, con la sabbia che continuava a crollare nella buca, ci sono voluti 20 minuti. Il cuore di Federico Clerici intanto si era fermato. Solo dopo molti tentativi i soccorritori erano riusciti a farlo ripartire. Ridando una piccola speranza che in qualche modo potesse cavarsela. Da martedì era ricoverato all'ospedale di Las Palmas, in coma e intubato. Fra mercoledì e giovedì i medici avevano notato qualche leggero miglioramento. Ieri però il bambino era peggiorato e oggi, verso le 18, i medici hanno dovuto informare i genitori che il bimbo era in stato di morte cerebrale. Legnano, il paese del bambino, è in lutto. Don Gianni, parroco di San Pietro a Legnano ha riferito che si tratta di "una tragedia che si é abbattuta su tutti noi". E il sindaco di Legnano, Lorenzo Vitali, ha detto che "è una disgrazia che ci ha lasciato interdetti: nulla è peggio di quando muore un bambino". Il drammatico incidente è avvenuto martedì scorso a FuerteVentura. Il bambino era stato ricoverato per arresto cardiocircolatorio all'ospedale materno infantile di Las Palmas ed era entrato in coma a causa dei danni provocati dalla mancanza di ossigeno nei venti minuti in cui è rimasto sepolto sotto la sabbia. 
ROMA - La Lazio replica a Ledesma. Il calciatore aveva dichiarato ieri di voler restare ma di essere ancora in attesa dell'incontro con la società. Oggi il club ha diffuso una breve nota sul sito internet nella quale sostiene di essere lei a star aspettando la mossa del giocatore. " La società - si legge - rende noto di aver atteso per tutta la settimana la disponibilità all'incontro con il procuratore del calciatore, la cui presenza era peraltro richiesta dallo stesso. In mancanza di risposta, il Presidente ha convocato per mezzo telegramma il signor Cristian Ledesma per Lunedì 23 Agosto, nella speranza di aver finalmente disponibilità all'incontro ed alla definizione del contratto" . E ora lunedì potrebbe essere il giorno decisivo, insomma. Vedremo... Leggi i commenti I commenti dei lettori 
MILANO - Claudio Ranieri, dopo la sconfitta in Supercoppa contro l'Inter, esprime il suo ramarico: "Il 3-1 non è veritiero, mi aspettavo comunque un po' di più da parte di tutti i miei giocatori contro un' Inter che sarà sempre più difficile da affrontare. Abbiamo regalato il gol del pareggio, poi una buona seconda parte fino alla sostituzione di Pizarro. Adriano? Sta lavorando molto, non è facile per lui adattarsi ai nuovi schemi di gioco". Sul mercato giallorosso, con la società sempre alla ricerca di Nicolas Burdisso: "Ormai tutto il mondo sa quali sono le nostre esigenze. Mi aspetto qualcosina, ma sono convinto che la società stia facendo il massimo". Pizarro ha dato il suo apporto nonostante non fosse al meglio: "Sono contento, perchè il ginocchio non mi ha dato fastidio. Peccato, perchè mi sono allenato solo questa settimana e fisicamente non ho retto a lungo. Praticamente abbiamo regalato la partita all'Inter, contro di loro non si possono fare questi errori. Ci dispiace, perchè ancora una volta vincono loro. Abbiamo fatto una buona prestazione, potevamo raddoppiare, ma questo è il calcio e con le nostre ingenuità abbiamo consegnato la coppa ai nostri avversari. Sul piano personale sono soddisfatto e arriverò al meglio della condizione per il campionato". Leggi i commenti I commenti dei lettori 
ROMA - La Lazio replica a Ledesma. Il calciatore aveva dichiarato ieri di voler restare ma di essere ancora in attesa dell'incontro con la società. Oggi il club ha diffuso una breve nota sul sito internet nella quale sostiene di essere lei a star aspettando la mossa del giocatore. " La società - si legge - rende noto di aver atteso per tutta la settimana la disponibilità all'incontro con il procuratore del calciatore, la cui presenza era peraltro richiesta dallo stesso. In mancanza di risposta, il Presidente ha convocato per mezzo telegramma il signor Cristian Ledesma per Lunedì 23 Agosto, nella speranza di aver finalmente disponibilità all'incontro ed alla definizione del contratto" . E ora lunedì potrebbe essere il giorno decisivo, insomma. Vedremo... Leggi i commenti I commenti dei lettori 
LAS PALMAS - E' morto Federico Clerici, il bambino italiano di 10 anni che era ricoverato in coma nell'ospedale di Las Palmas, nelle isole Canarie, dopo essere rimasto sepolto in una buca sulla spiaggia di Fuerteventura. Lo conferma la Farnesina. Martedì gli era franato addosso un enorme ammasso di sabbia. Era rimasto sepolto per 20 minuti e il suo cuore si era fermato. I soccorritori erano riusciti, dopo lunghi tentativi, a rianimarlo. Oggi, però, Federico non ce l'ha fatta. Il bimbo arrivato da Legnano per trascorrere le vacanze nelle Canarie è morto verso le 18, le 19 in Italia, nell'Unità di terapia intensiva dell'Hospital Materno Infantil di las Palmas, dove era stato trasportato in elicottero subito dopo l'incidente. Era entrato in coma e da allora non aveva ripreso coscienza. La mamma, che era sulla spiaggia di La Oliva quando è successa la sciagura, e il papà che li ha raggiunti giovedì, sono rimasti con il piccolo fino all'ultimo. Hanno deciso questa sera di consentire l'espianto degli organi, "perchè altri bambini possano migliorare la loro vita". L'incidente sulla spiaggia. Il dramma si era consumato a fine pomeriggio. Il piccolo giocava sulla spiaggia. C'era una buca nella sabbia della Grandes Playas di La Oliva, scavata dai bagnanti. Secondo alcuni testimoni era profonda tre metri, larga cinque. Il bambino vi era entrato, per gioco, forse per curiosità. Ma mentre risaliva, una parete della buca gli è crollata addosso, trascinando con se la montagna di sabbia che era stata accumulata sul bordo scavando la buca. La mamma era stata la prima a gettarsi verso la buca e a scavare con le mani per cercare di liberare il piccolo. Una bagnina aveva immediatamente chiamato i soccorsi, che erano giunti molto rapidamente. Ma per liberarlo, con la sabbia che continuava a crollare nella buca, ci sono voluti 20 minuti. Il cuore di Federico Clerici intanto si era fermato. Solo dopo molti tentativi i soccorritori erano riusciti a farlo ripartire. Ridando una piccola speranza che in qualche modo potesse cavarsela. Da martedì era ricoverato all'ospedale di Las Palmas, in coma e intubato. Fra mercoledì e giovedì i medici avevano notato qualche leggero miglioramento. Ieri però il bambino era peggiorato e oggi, verso le 18, i medici hanno dovuto informare i genitori che il bimbo era in stato di morte cerebrale. Legnano, il paese del bambino, è in lutto. Don Gianni, parroco di San Pietro a Legnano ha riferito che si tratta di "una tragedia che si é abbattuta su tutti noi". E il sindaco di Legnano, Lorenzo Vitali, ha detto che "è una disgrazia che ci ha lasciato interdetti: nulla è peggio di quando muore un bambino". Il drammatico incidente è avvenuto martedì scorso a FuerteVentura. Il bambino era stato ricoverato per arresto cardiocircolatorio all'ospedale materno infantile di Las Palmas ed era entrato in coma a causa dei danni provocati dalla mancanza di ossigeno nei venti minuti in cui è rimasto sepolto sotto la sabbia. 
Il cardinale Sepe va a trovare “i miracolati”. Imma Mauriello, la bambina di dieci anni sopravvissuta al crollo di via Calvanese ad Afragola, la sciagura nella quale ha invece perso la vita la nonna. E Vincenzo Scarpati, lo studente di 25 anni, con sua sorella Emanuela Lucia di 18, scampato al deragliamento del treno della Circumvesuviana. Un morto e 30 feriti nell’incidente. Presto Vincenzo lascerà la rianimazione. Il cardinale ha fatto un appello contro la disoccupazione giovanile: "La nostra banca dei poveri ha già finanziato 60 progetti". Lo sguardo da adulta di Imma Mauriello non perde un secondo il cardinale Sepe. Al papà e allo zio dà allegramente ordine di sollevarla e portarla qua e là, di metterla seduta vicino a lui, facendosi tornare quell’aria da scugnizza che aveva prima di restare prigioniera per tredici ore sotto il solaio del palazzo di Afragola dove faceva compagnia alla nonna Anna, rimasta sepolta dalle macerie. Non si muove bene, Imma, le è rimasto torto il piedino sinistro: tutto quel tempo sotto il peso del cemento franato gliel’ha piegato come plastilina. Il cardinale nel salotto della casa al civico 7 di via Silvio Pellico le parla come uno zio che non si vedeva da tempo, e ogni tanto a Imma si riaccende il sorriso. La verve che l’ha fatta amare da tutti, in quei giorni terribili, le viene a mancare. "Ma la lingua l’hai persa? Me la fai vedere?", domanda scherzando il cardinale. A un certo punto la paura torna negli occhi della bambina e del fratello Raffaele, quello che per empatia aveva intuito che la sua gemella era ancora viva. Il vigile del fuoco tanto minuto da riuscire a destreggiarsi tra le macerie quel maledetto 30 luglio sta rievocando i dialoghi con la piccola: "Mi ha anche sgridato: mi ero tagliato con il vetro e perdevo sangue da una mano, lei mi ha detto “ehi mi stai sporcando la gamba”. Poi mi ha chiesto il gelato alla nocciola". Fa una solenne promessa il cardinale Sepe, al quale il parroco della chiesa del quartiere, San Giorgio, ha raccontato che l’abito per la Comunione della bambina era già pronto, sull’armadio della nonna. "A settembre, dopo la Comunione, faremo una festa da me con il tuo gelato preferito". E le regala un angelo intagliato nel legno dagli artigiani di Ortisei e un rosario: "Tu un angelo custode che ti ha salvato la vita ce l’hai già. A proposito, visto che sei stata tanto brava, dirai qualche Ave Maria anche per me?". In una bollente giornata d’agosto Crescenzio Sepe compie quella che per la teologia è un’opera di misericordia: visitare ammalati e i sofferenti, e va a pregare in via Calvanese, davanti alla palazzina crollata. La bambina scampata, ma anche i genitori degli altri due morti, oltre alla nonna di Imma: Pasquale Zanfardino ed Enrica Tromba — che i parenti chiamano Katia. Alle dieci di ieri mattina l’arcivescovo di Napoli era già stato al Loreto Mare per vedere Vincenzo Scarpati, il ragazzo di 25 anni che si è salvato dal deragliamento della Circumvesuviana del 5 agosto. I genitori con la sorella diciottenne, Emanuela Lucia, rimasta illesa nell’incidente, vanno incontro al cardinale che indossa già il camice bianco per entrare in rianimazione. "Siamo devoti della Madonna di Pugliano", dicono i genitori, che vivono a Ercolano. "Guardate la Provvidenza — si stupisce il cardinale — io vi ho portato proprio una Madonnina". Tra pochi giorni Vincenzo lascerà il reparto per entrare in corsia. "Le condizioni generali sono in forte miglioramento — dice Mario Iaccarino, il medico che ha curato il giovane in Terapia intensiva — la situazione respiratoria e cerebrale è soddisfacente, anche se ha un lieve deficit a qualche arto e avrà bisogno di un intervento di sintesi a un braccio. Si alimenta grazie alla madre che lo imbocca, le abbiamo permesso di stare con lui anche nel pomeriggio per stimolare l’attività cognitiva". Nell’astanteria del Loreto Mare il cardinale si sofferma a parlare del lavoro negato ai giovani. "Rivolgo un invito accorato — dice — affinché soprattutto a loro venga data la possibilità di realizzare i sogni. Il problema dell’occupazione è morale, etico e sociale". Un cortile gremito di Afragola qualche minuto più tardi accoglie con enfasi il cardinale, gli fa benedire i bambini: è casa dei genitori di Pasquale Zanfardino. Ci sono i suoi fratelli e i consuoceri, padre e madre della moglie di Pasquale, Katia, che è morta con lui nell’ultimo abbraccio sotto le macerie. Composto e rassegnato, il dolore dei parenti. Il 31 agosto la messa per il primo mese di lutto, conferma il parroco di San Giorgio, Massimo Vellutino. "Li abbiamo tirati fuori noi dalle macerie — racconta un fratello di Pasquale — scavando con le mani". "Un esempio dei valori fondamentali della nostra gente — è il commento del cardinale — possiamo anche litigare, ma di fronte a un evento tragico dimostriamo solidarietà e questa è la forza morale che fa bella e sostiene una comunità". 
MILANO - Ha fatto centro al primo colpo Rafa Benitez, con la vittoria sulla Roma che vale la Supercoppa Italia: "Sono molto contento perchè abbiamo subito un gol e poi abbiamo dimostrato carattere - spiega ai microfoni della Rai -. E' un titolo per la società, per i tifosi e i giocatori, che lo scorso anno hanno vinto tanto. E' chiaro che è solo la prima partita ufficiale, faceva troppo caldo e alcuni giocatori che sono arrivati in ritardo. Mourinho dice che non vincerò quanto lui? Ripeto, tutti loro hanno vinto. La cosa più bella? La reazione della squadra. Non siamo freschi, ma abbiamo lavorato molto". Venerdì prossimo la Supercoppa Europea contro l'Atletico Madrid: "Speriamo di stare meglio fisicamente, ma più o meno l'idea sul piano del gioco è quella". Grande protagonista della serata, con la doppietta decisiva, Samuel Eto'o: "Sono contento per questo trofeo, la cosa più importante è che la squadra nella seconda parte ha fatto molto meglio, perchè non eravamo partiti bene. Ora speriamo di vincere la Supercoppa Europea e il mondiale per club. Siamo a 4, ma abbiamo ancora tanta voglia di vincere e vogliamo arrivare a sei". Soddisfatto anche il presidente Moratti: "E' stata la classica partita da Inter, ma la vittoria dà sicurezza per il modo in cui ha giocato la squadra. Benitez chiede alla difesa di stare più alta e alle prime partite qualcosa può non funzionare, ma alla fine tutto è girato come doveva - ha detto Moratti a Inter Channel -. E' bene non abituarsi a festeggiare perchè anche questo successo è stato frutto di un grande sforzo. Ora ci giochiamo la Supercoppa europea e non sarà facile perchè l'Atletico Madrid è una squadra fastidiosissima". Moratti ha assicurato che la squadra "non snobbava affatto questo impegno. Si tratta - ha continuato - di gente che ha grande senso di responsabilità e le vittorie della scorsa stagione ci hanno dato una sicurezza notevole che, se non è presunzione, aiuterà molto l'allenatore" Leggi i commenti I commenti dei lettori 
MILANO - Non hanno festeggiato come se avessero vinto la Champions League, ma quasi. I giocatori dell'Inter si sono abbracciati e hanno fatto il torello sotto la curva nerazzurra. Se la Supercoppa italiana sia il primo trofeo della nuova stagione 2010-2011 oppure se sia un trofeo da aggiungere a quelli dell'ultima stagione è questione puramente teorica. Il "triplete" insomma stasera è diventato "quadriplete": nessuno proibisce di infilare Coppe e campionati uno dietro l'altro e di contarli con grande soddisfazione. Per l'Inter sono mesi indimenticabili e densi di vittorie, dopo la Coppa Italia, lo scudetto e la Champions dello scorso anno adesso la vittoria più importante non è tanto la Coppa consegnata dal ministro La Russa, quanto la convinzione di poter proseguire con la stessa forza, la stessa convinzione, la stessa grinta. Insomma di poter andare molto lontano. Intanto venerdì c'è un altro appuntamento importante con la Supercoppa europea: un altro trofeo nel mirino. E' stata una partita con molti protagonisti. Benitez innanzitutto. Per il nuovo allenatore spagnolo, pur non essendo uno qualsiasi, pur essendo un allenatore con già la sua bella bacheca di vittorie, la notte di San Siro valeva soprattutto per l'inevitabile confronto a distanza con Mourinho. Non si vince solo con lo Special One, questo è il primo verdetto: probabilmente il più importante per gli interisti. L'altro grande protagonista è stato Samuel Eto'o che con la sua doppietta nel secondo tempo ha aperto la strada alla vittoria dell'Inter: la serata per i nerazzurri tra l'altro era cominciata con un certo batticuore a causa del gol di Riise. Eto'o aveva posto il primo problema al nuovo allenatore: non voglio più fare il terzino, non voglio più sacrificarmi così tanto, voglio avere più possibilità di fare gol. Benitez ha risolto  -  per ora  -  il problema abbastanza semplicemente, non gli ha cambiato posizione in campo- sempre sulla fascia col 4-2-3-1 il camerunense ha giocato  -  ma gli ha dato molte più possibilità di accentrarsi e di finire davanti alla porta, rimediando così le sue brave occasioni. Eto'o forse toglierà qualche chances e magari qualche gol a Milito, ma di certo l'attacco nerazzurro ne guadagna. La Roma  -  altra squadra che come l'Inter non aveva assolutamente cambiato faccia rispetto allo scorso anno - non ha giocato male, anzi nel primo tempo ha sfoderato addirittura delle bellissime azioni, ma nella ripresa l'Inter ha dato l'impressione di poter accelerare quando voleva. Il risultato a favore dei nerazzurri poteva anche essere più largo. Al momento è un'Inter che non ha niente di meno rispetto allo scorso anno, e ha chances di vincere ancora molto. Leggi i commenti I commenti dei lettori 
Una spiaggia evacuata a Coroglio, due persone denunciate per occupazione abusiva di suolo demaniale a Bagnoli. Il bilancio di una giornata di controlli dei carabinieri lungo il litorale tra Posillipo e Pozzuoli. È da poco passato mezzogiorno quando i militari della compagnia Rione Traiano e delle stazioni Posillipo e Bagnoli fanno irruzione sulla spiaggia di Coroglio, interdetta dal 2007 per il pericolo di caduta massi. I bagnanti accennano una protesta pacata, ma poi si allontanano. Centinaia di persone sciamano. È un esodo lentissimo. Qualcuno cerca un posto sui vicini scogli del pontile che porta all’isolotto di Nisida. In tanti si lamentano ad alta voce: «Veniamo qui da vent’anni, dove vogliono che andiamo? Chi non ha soldi come deve fare?». Ma sono in pochi ad abbandonare davvero il litorale. La maggior parte dei bagnanti restano ad aspettare. Con ombrelloni e borse frigo attendono la fine delle operazioni. «In questa spiaggia c’è un rischio vero per l’incolumità dai cittadini. Per non parlare dei rifiuti sparsi dappertutto. Abbiamo anche sequestrato un lido abusivo, il mese scorso, ma nonostante i nostri interventi la gente continua a tornarci», spiega il capitano Federico Scarabello, che ha coordinato le operazioni. La profezia puntualmente si avvera. All’una e mezza le automobili dei carabinieri lasciano Coroglio e i bagnanti tornano a popolare la battigia. In pochi minuti la spiaggia è nuovamente piena. A metà mattinata il primo intervento dei militari, sul litorale di Bagnoli. Due persone vengono denunciate per aver messo in piedi lidi ritenuti abusivi sulla spiaggia libera dell’arenile che costeggia via Napoli, occupando in totale 1500 metri quadrati. Ma un paio di ore più tardi, sulla stessa spiaggia, tutto è tornato alla “normalità”. Da un lato ci sono una sessantina di lettini confiscati e accatastati, ma altrettanti continuano a essere affittati ai tanti bagnanti che continuano ad arrivare. I prezzi sono modici: i carabinieri parlano di 5 euro per lettino, e di 10 euro per il set che comprende anche l’ombrellone, ma i gestori dei lidi sostengono di non chiedere più di un paio di euro. «Abbiamo prezzi popolari, altrimenti come faremmo? Se dovesse pagare di più la gente andrebbe negli altri lidi, dove almeno ci sono i bagni e le docce, mica verrebbe qui», dice Marilena Romano, titolare di uno dei due lidi visitati dai carabinieri. Associazioni e cittadini denunciano l’occupazione delle spiagge libere. Ma la contesa con gli abusivi va avanti da anni. Qualcuno di loro si è anche riunito in cooperativa e ha chiesto una regolare concessione per l’utilizzo della spiaggia, senza però ottenere risposta. Adesso rivendicano il proprio ruolo. «Offriamo dei servizi alla gente che viene a mare — continua Marilena Romano — Se non fosse per noi non toglierebbero di mezzo nemmeno la spazzatura. Stamattina qui c’era un cumulo di rifiuti e noi lo abbiamo portato via. Sulle spiagge libere non c’è nessuno che lo fa». 
