''Se il lavoro precario è sempre meglio del non lavoro, dovrebbe però essere concepito come emergenza, non come sistema''. Questo perché ''alla lunga destabilizza, impedisce un progetto di vita, crea incertezza, non permette quel senso di appartenenza e di affezione che è auspicabile e che è un bene per tutti''. Lo ha affermato il presidente della Cei cardinale Angelo Bagnasco nel Te Deum di fine anno. ''Gli adulti - ha proseguito - devono pensare ai giovani, non certo per farne delle persone egocentriche, ma per dare loro esempi alti e possibilità concrete con le quali giocare se stessi con intelligenza e impegno, per costruirsi il proprio domani''. ''Siamo dentro, non solo ad una crisi economico-finanziaria, ma ad un cambiamento strutturale che costringe a rivedere gli stili di vita - ha aggiunto Bagnasco -. Non penso a coloro, e non sono pochi, che hanno poco o nulla da rivedere, ma a livelli dove lo spreco è ancora possibile''. 
Gli stage prenderanno il via a ottobre 2011 e potranno avere una durata compresa tra tre e cinque mesi. Ed è previsto un rimborso di oltre mille euro al mese. Sono i percorsi di formazione e lavoro previsti e organizzati, da oltre cinquant'anni, dalla Commissione Europea. L'iniziativa è riservata ai giovani laureati. L'obiettivo dell'inziativa è quello di fornire ai neolaureati un'esperienza professionale nell'ambito delle istituzioni europee e di dare un'ampia comprensione degli scopi e delle finalità dei processi e delle politiche di integrazione europea. Tra i requisiti, per partecipare è necessario avere completato il primo ciclo di studi universitari, non avere svolto altri stage presso le istituzioni dell'Unione europea, avere un'ottima conoscenza di una lingua tra inglese, francese e tedesco e conoscere altrettanto bene un'altra lingua comunitaria. La Commissione offre, per ciascuno stage, una borsa del valore di 1.047,55 euro mensili, ovvero il 25 per cento della remunerazione di base di un funzionario di grado AD 5/1. Le candidature devono essere presentate online. I selezionati avranno l'opportunità di lavorare in un ambiente multietnico e multiculturale e di sperimentare e mettere in pratica, tra compiti e doveri, i saperi e le conoscenze apprese durante i corsi di studio universitari. Il ciclo autunnale di stage prenderà il via il 1 ottobre del 2011. La Commissione prevede, ogni anno, anche una sessione estiva che prenderà il via all'inizio di marzo per terminare alla fine di luglio. Tra i compiti ci saranno quelli di organizzare gruppi di lavoro, forum e meeting. Gli stagisti inoltre compileranno e metteranno a punto documentazioni e report. WEB E INFO: Il sito dei tirocini alla Commissione Europea NORME: Come funziona il tirocinio CANDIDATURA : Dove presentare la domanda CONTATTI: DG EAC E - Traineeships DG Education and Culture European Commission rue de la Loi 200 B-1049 Brussels phone: +32 2 295 08 20 fax: +32 2 299 10 18 email:  eac-stages@cec.eu.int Web: 
Sono quattro giovani, fra cui due fratelli incensurati, gli autori della rapina compiuta la settimana scorsa a Francavilla di Sicilia, in cui morì asfissiata la 88enne Rosaria Abate. I carabinieri dal primo momento avevano sospettato di loro e la notte scorsa, dopo l'ennesimo interrogatorio, i quattro sono crollati ed hanno confessato. In carcere, con le accuse di rapina aggravata e concorso in omicidio volontario, si trovano ora i fratelli Giuseppe ed Emanuele Stagnitti di 19 e 22 anni, Mario Papa, 24 anni ed Antonino Cutrufello 19 anni. Sono tutti originari di Graniti, piccolo centro della Valle dell'Alcantara non distante da Francavilla di Sicilia. I quattro, nella notte fra il 21 e 22 dicembre scorsi, fecero irruzione in casa di Rosaria Abate e della sorella Vincenza di 91 anni. Le legarono sul letto con delle corde e le imbavagliarono per impedire che gridassero. Poi rovistarono dappertutto portando via 6.000 euro ed alcuni  gioielli. Un vicino, insospettito dai rumori provenienti dall'abitazione delle due anziane, diede l'allarme. Quando giunsero i carabinieri Rosaria era già morta e Vincenza in preda ad un forte stato di choc. Nel frattempo però l'auto con i quattro rapinatori era stata casualmente fermata ad un posto di blocco dei carabinieri a Giardini Naxos. La presenza di due giovani con precedenti insospettì i militari. Cominciarono indagini approfondite sul conto dei quattro, interrogatori su interrogatori finché la notte scorsa è giunta la svolta con la piena confessione. A casa dei quattro i militari hanno recuperato circa metà del bottino: 3.000 euro, anelli e bracciali. 
Tra turisti e clienti dei bar. Molti chiedono provvedimenti più severi anche sulle bancarelle "Bisogna dare una regola a questa bella Roma", sospira Olga Rinaldi una delle tante turiste in visita nella Città Eterna che guarda attonita lo scempio che si consuma in uno dei più prestigiosi salotti romani. Le sculture del Bernini e la maestosità della chiesa di Sant'Agnese in Agone sono completamente oscurate dalle decine di bancarelle in metallo che per 60 giorni invadono la piazza. Ora sono i banchetti a deturpare lo scenario della piazza, altre sono i tavolini senza regole. Non c'è pace per l'area patrimonio dell'Umanità, tanto che il Coordinamento dei residenti del Centro storico ha presentato una class action contro il degrado. "In Svizzera ci sono molte piazze che in estate mettono fuori i tavolini, ma sono assolutamente tutti in regola. Verrebbero subito multati pesantemente - continua la signora Rinaldi che viene da oltralpe ma che per le vacanze natalizie ha scelto come meta Roma - È bello bere qualcosa all'aperto mentre si ammira questa magnifica opera, ma in effetti sono davvero tanti e invadono anche lo spazio di passaggio". E poi aggiunge sgranando gli occhi: "Una vera follia mi sembrano queste bancarelle ma come si fa a mettere certe chincaglierie in un luogo così. Un'offesa alla piazza". Molte attività hanno chiuso per il periodo natalizio, molto sono state costrette a ritirare sui marciapiedi i loro tavolini perché il cuore di piazza Navona è pieno di banchetti. È guerra tra commercianti e ambulanti. "Non siamo contrari all'iniziativa, ma è di così scadente qualità che ne va del pregio di questa zona - dice Guido Campopiano, portavoce dell'associazione degli esercenti - Gli artigiani di un tempo non ci sono più, i prodotti ricercati sono soltanto un miraggio e invece vengono esposti tutti oggetti "made in China". Senza considerare che se prima c'erano soltanto dei banchetti, adesso ci sono delle baracche in metallo. Sono anni che chiediamo una riqualificazione". "Roma è piena di tavolini all'aperto. Ce ne sono ovunque, in ogni angolo. Sfido siano tutti legali, ma in certe zone ci dovrebbe essere più controllo", sorride Lynn Heidmann, americana in vacanza nella Capitale. Guarda inorridito la piazza, Roberto Paterlini, romagnolo: "A mio figlio in queste banchi non comprerei neanche un giocattolo. Ci sono oggetti scadenti, ma poi così si oscura tutta la visuale in uno dei periodi in cui credo ci sia più turismo". Intanto sul caso piazza Navona è calato il silenzio. Non c'è stato nessun intervento o commento né dal Comune né dal Municipio. "È inquietante che a difendere piazza Navona, area patrimonio dell'Umanità, e i commercianti ci sia solo il portavoce degli esercenti - sottolinea Lorenzo Santovincenzo del Coordinamento residenti Città storica, l'associazione che raccoglie ben 18 comitati di cittadini - l'amministrazione sembra disinteressarsi al problema e alla questione legalità di una delle zone simbolo di Roma, solcata quotidianamente da milioni di turisti". 
Il motto "oltre al danno la beffa" in questo caso è scongiurato. Il riferimento è collegato alla paralisi, con i conseguenti disagi, avvenuta sull'autostrada del "sole" in occasione dell'ultima ondata di maltempo che ha riversato sull'asfalto quantità tali di neve da compromettere la circolazione. Al di là dell'eccezionalità dell'evento (ampiamente previsto e tempestivamente comunicato agli organi competenti), resta il fatto che gli utenti del tratto autostradale toscano hanno dovuto subire pesanti disagi rimanendo di fatto bloccati per ore in auto nell'attesa che i mezzi di soccorso stradale entrassero in azione per ripristinare la viabilità. E proprio in seguito alle ondate di proteste che si sono levate per la mancanza di tempestivi interventi le associazioni dei consumatori e la società Autostrade per l'Italia hanno avviato una procedura per il rimborso agli automobilisti coinvolti. L'Adiconsum quindi, attraverso il proprio sito internet, rende note le modalità e i moduli per richiedere l'indennizzo. "L'indennizzo è articolato in tre fasce in base alla gravità del disagio subito. Prima fascia: fino alle ore 20.00. Per coloro rimasti bloccati fino alle ore 20.00 di venerdì 17 sarà corrisposto il rimborso del pedaggio eventualmente pagato. Nessun addebito invece per i titolari di Viacard e Telepass. Seconda fascia: dalle 20.00 alle 23.00. Per coloro rimasti bloccati dalle ore 20.00 alle ore 23.00 di venerdì 17 in aggiunta al rimborso del pedaggio (o il non addebito su Viacard e Telepass) verrà corrisposto un indennizzo di 100 euro a veicolo attraverso una Viacard ad hoc. Terza fascia: oltre le 23.00. Per coloro rimasti bloccati dopo le ore 23.00 di venerdì 17 oltre al rimborso del pedaggio (o il non addebito su Viacard e Telepass) sarà corrisposto un indennizzo di 300 euro (cash) a veicolo". Informazioni dettagliate possono essere richieste al numero verde gratuito dell'Adiconsum 800 592029 (dalle ore 10 alle ore 17), mentre i moduli sono scaricabili dal sito www.adiconsum.it e possono essere inviati via fax al numero 06-44170230; per e-mail all'indirizzo informazioni@adiconsum.it; via posta Adiconsum nazionale, via Francesco Gentile 135, 00173 Roma. Da segnalare infine che per la presentazione dei rimborsi non è prevista alcuna data di scadenza. (m. r.) 
''Se il lavoro precario è sempre meglio del non lavoro, dovrebbe però essere concepito come emergenza, non come sistema''. Questo perché ''alla lunga destabilizza, impedisce un progetto di vita, crea incertezza, non permette quel senso di appartenenza e di affezione che è auspicabile e che è un bene per tutti''. Lo ha affermato il presidente della Cei cardinale Angelo Bagnasco nel Te Deum di fine anno. ''Gli adulti - ha proseguito - devono pensare ai giovani, non certo per farne delle persone egocentriche, ma per dare loro esempi alti e possibilità concrete con le quali giocare se stessi con intelligenza e impegno, per costruirsi il proprio domani''. ''Siamo dentro, non solo ad una crisi economico-finanziaria, ma ad un cambiamento strutturale che costringe a rivedere gli stili di vita - ha aggiunto Bagnasco -. Non penso a coloro, e non sono pochi, che hanno poco o nulla da rivedere, ma a livelli dove lo spreco è ancora possibile''. 
Gli stage prenderanno il via a ottobre 2011 e potranno avere una durata compresa tra tre e cinque mesi. Ed è previsto un rimborso di oltre mille euro al mese. Sono i percorsi di formazione e lavoro previsti e organizzati, da oltre cinquant'anni, dalla Commissione Europea. L'iniziativa è riservata ai giovani laureati. L'obiettivo dell'inziativa è quello di fornire ai neolaureati un'esperienza professionale nell'ambito delle istituzioni europee e di dare un'ampia comprensione degli scopi e delle finalità dei processi e delle politiche di integrazione europea. Tra i requisiti, per partecipare è necessario avere completato il primo ciclo di studi universitari, non avere svolto altri stage presso le istituzioni dell'Unione europea, avere un'ottima conoscenza di una lingua tra inglese, francese e tedesco e conoscere altrettanto bene un'altra lingua comunitaria. La Commissione offre, per ciascuno stage, una borsa del valore di 1.047,55 euro mensili, ovvero il 25 per cento della remunerazione di base di un funzionario di grado AD 5/1. Le candidature devono essere presentate online. I selezionati avranno l'opportunità di lavorare in un ambiente multietnico e multiculturale e di sperimentare e mettere in pratica, tra compiti e doveri, i saperi e le conoscenze apprese durante i corsi di studio universitari. Il ciclo autunnale di stage prenderà il via il 1 ottobre del 2011. La Commissione prevede, ogni anno, anche una sessione estiva che prenderà il via all'inizio di marzo per terminare alla fine di luglio. Tra i compiti ci saranno quelli di organizzare gruppi di lavoro, forum e meeting. Gli stagisti inoltre compileranno e metteranno a punto documentazioni e report. WEB E INFO: Il sito dei tirocini alla Commissione Europea NORME: Come funziona il tirocinio CANDIDATURA : Dove presentare la domanda CONTATTI: DG EAC E - Traineeships DG Education and Culture European Commission rue de la Loi 200 B-1049 Brussels phone: +32 2 295 08 20 fax: +32 2 299 10 18 email:  eac-stages@cec.eu.int Web: 
Il motto "oltre al danno la beffa" in questo caso è scongiurato. Il riferimento è collegato alla paralisi, con i conseguenti disagi, avvenuta sull'autostrada del "sole" in occasione dell'ultima ondata di maltempo che ha riversato sull'asfalto quantità tali di neve da compromettere la circolazione. Al di là dell'eccezionalità dell'evento (ampiamente previsto e tempestivamente comunicato agli organi competenti), resta il fatto che gli utenti del tratto autostradale toscano hanno dovuto subire pesanti disagi rimanendo di fatto bloccati per ore in auto nell'attesa che i mezzi di soccorso stradale entrassero in azione per ripristinare la viabilità. E proprio in seguito alle ondate di proteste che si sono levate per la mancanza di tempestivi interventi le associazioni dei consumatori e la società Autostrade per l'Italia hanno avviato una procedura per il rimborso agli automobilisti coinvolti. L'Adiconsum quindi, attraverso il proprio sito internet, rende note le modalità e i moduli per richiedere l'indennizzo. "L'indennizzo è articolato in tre fasce in base alla gravità del disagio subito. Prima fascia: fino alle ore 20.00. Per coloro rimasti bloccati fino alle ore 20.00 di venerdì 17 sarà corrisposto il rimborso del pedaggio eventualmente pagato. Nessun addebito invece per i titolari di Viacard e Telepass. Seconda fascia: dalle 20.00 alle 23.00. Per coloro rimasti bloccati dalle ore 20.00 alle ore 23.00 di venerdì 17 in aggiunta al rimborso del pedaggio (o il non addebito su Viacard e Telepass) verrà corrisposto un indennizzo di 100 euro a veicolo attraverso una Viacard ad hoc. Terza fascia: oltre le 23.00. Per coloro rimasti bloccati dopo le ore 23.00 di venerdì 17 oltre al rimborso del pedaggio (o il non addebito su Viacard e Telepass) sarà corrisposto un indennizzo di 300 euro (cash) a veicolo". Informazioni dettagliate possono essere richieste al numero verde gratuito dell'Adiconsum 800 592029 (dalle ore 10 alle ore 17), mentre i moduli sono scaricabili dal sito www.adiconsum.it e possono essere inviati via fax al numero 06-44170230; per e-mail all'indirizzo informazioni@adiconsum.it; via posta Adiconsum nazionale, via Francesco Gentile 135, 00173 Roma. Da segnalare infine che per la presentazione dei rimborsi non è prevista alcuna data di scadenza. (m. r.) 
Tra turisti e clienti dei bar. Molti chiedono provvedimenti più severi anche sulle bancarelle "Bisogna dare una regola a questa bella Roma", sospira Olga Rinaldi una delle tante turiste in visita nella Città Eterna che guarda attonita lo scempio che si consuma in uno dei più prestigiosi salotti romani. Le sculture del Bernini e la maestosità della chiesa di Sant'Agnese in Agone sono completamente oscurate dalle decine di bancarelle in metallo che per 60 giorni invadono la piazza. Ora sono i banchetti a deturpare lo scenario della piazza, altre sono i tavolini senza regole. Non c'è pace per l'area patrimonio dell'Umanità, tanto che il Coordinamento dei residenti del Centro storico ha presentato una class action contro il degrado. "In Svizzera ci sono molte piazze che in estate mettono fuori i tavolini, ma sono assolutamente tutti in regola. Verrebbero subito multati pesantemente - continua la signora Rinaldi che viene da oltralpe ma che per le vacanze natalizie ha scelto come meta Roma - È bello bere qualcosa all'aperto mentre si ammira questa magnifica opera, ma in effetti sono davvero tanti e invadono anche lo spazio di passaggio". E poi aggiunge sgranando gli occhi: "Una vera follia mi sembrano queste bancarelle ma come si fa a mettere certe chincaglierie in un luogo così. Un'offesa alla piazza". Molte attività hanno chiuso per il periodo natalizio, molto sono state costrette a ritirare sui marciapiedi i loro tavolini perché il cuore di piazza Navona è pieno di banchetti. È guerra tra commercianti e ambulanti. "Non siamo contrari all'iniziativa, ma è di così scadente qualità che ne va del pregio di questa zona - dice Guido Campopiano, portavoce dell'associazione degli esercenti - Gli artigiani di un tempo non ci sono più, i prodotti ricercati sono soltanto un miraggio e invece vengono esposti tutti oggetti "made in China". Senza considerare che se prima c'erano soltanto dei banchetti, adesso ci sono delle baracche in metallo. Sono anni che chiediamo una riqualificazione". "Roma è piena di tavolini all'aperto. Ce ne sono ovunque, in ogni angolo. Sfido siano tutti legali, ma in certe zone ci dovrebbe essere più controllo", sorride Lynn Heidmann, americana in vacanza nella Capitale. Guarda inorridito la piazza, Roberto Paterlini, romagnolo: "A mio figlio in queste banchi non comprerei neanche un giocattolo. Ci sono oggetti scadenti, ma poi così si oscura tutta la visuale in uno dei periodi in cui credo ci sia più turismo". Intanto sul caso piazza Navona è calato il silenzio. Non c'è stato nessun intervento o commento né dal Comune né dal Municipio. "È inquietante che a difendere piazza Navona, area patrimonio dell'Umanità, e i commercianti ci sia solo il portavoce degli esercenti - sottolinea Lorenzo Santovincenzo del Coordinamento residenti Città storica, l'associazione che raccoglie ben 18 comitati di cittadini - l'amministrazione sembra disinteressarsi al problema e alla questione legalità di una delle zone simbolo di Roma, solcata quotidianamente da milioni di turisti". 
Sono quattro giovani, fra cui due fratelli incensurati, gli autori della rapina compiuta la settimana scorsa a Francavilla di Sicilia, in cui morì asfissiata la 88enne Rosaria Abate. I carabinieri dal primo momento avevano sospettato di loro e la notte scorsa, dopo l'ennesimo interrogatorio, i quattro sono crollati ed hanno confessato. In carcere, con le accuse di rapina aggravata e concorso in omicidio volontario, si trovano ora i fratelli Giuseppe ed Emanuele Stagnitti di 19 e 22 anni, Mario Papa, 24 anni ed Antonino Cutrufello 19 anni. Sono tutti originari di Graniti, piccolo centro della Valle dell'Alcantara non distante da Francavilla di Sicilia. I quattro, nella notte fra il 21 e 22 dicembre scorsi, fecero irruzione in casa di Rosaria Abate e della sorella Vincenza di 91 anni. Le legarono sul letto con delle corde e le imbavagliarono per impedire che gridassero. Poi rovistarono dappertutto portando via 6.000 euro ed alcuni  gioielli. Un vicino, insospettito dai rumori provenienti dall'abitazione delle due anziane, diede l'allarme. Quando giunsero i carabinieri Rosaria era già morta e Vincenza in preda ad un forte stato di choc. Nel frattempo però l'auto con i quattro rapinatori era stata casualmente fermata ad un posto di blocco dei carabinieri a Giardini Naxos. La presenza di due giovani con precedenti insospettì i militari. Cominciarono indagini approfondite sul conto dei quattro, interrogatori su interrogatori finché la notte scorsa è giunta la svolta con la piena confessione. A casa dei quattro i militari hanno recuperato circa metà del bottino: 3.000 euro, anelli e bracciali. 
