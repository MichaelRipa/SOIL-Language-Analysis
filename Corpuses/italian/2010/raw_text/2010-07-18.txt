PALERMO - Flavia Pennetta non è riuscita a fare il bis a Palermo. La brindisina si è dovuta inchinare alla maggior potenza dell'estone Kaia Kanepi, testa di serie n. 5 e n. 38 del mondo, che si è imposta per 6-4, 6-3. La Kanepi, dopo avere perso le finali del Japan Open 2008 contro la danese Caroline Wozniacki, e del torneo di Hasselt nel 2006 contro la belga Kim Clijsters, ha conquistato oggi il suo primo titolo Wta della carriera. PARTITA SENZA STORIA - L'azzurra ha illuso tutti con una partenza sprint (2-0) poi ha dovuto fare i conti con il prepotente ritorno dell'avversaria che è risalita fino al 5-3 e poi ha chiuso 6-4 vanificando il controbreak centrato dalla Pennetta nel 9° gioco. Nel 2° set la Pennetta ha continuato a faticare a tener il ritmo della rivale e ha finito per arrendersi al 3° match point dopo aver invano annullato i primi due sul 2-5. SZAVAY CONCEDE IL BIS A PRAGA - Chi, invece, è riuscito a ripetersi è stata Agnes Szavay che dopo il trionfo a Budapest ha proseguito il momento magico a Praga piegando in finale la giocatrice di casa Barbora Zahlavova Strycova in tre set con il punteggio di 6-2, 1-6, 6-2. E così ha allungato la striscia di vittorie salendo a quota 10 di fila. TRIONFO SPAGNOLO A BASTAD E STOCCARDA - Tra gli uomini Robin Soderling ha fatto la stessa fine di Flavia Pennetta lasciando il titolo di Bastad vinto la passata stagione allo spagnolo Nicolas Almagro che ha prevalso per 7-5, 3-6, 6-2 mostrando maggior solidità, specie nel finale di match, chiuso inanellando 4 game consecutivi. A completare la festa iberica ha pensato Albert Montanes che a Stoccarda ha avuto il via libera in finale dal favorito francese Gael Monfils che sotto 6-2, 1-2 si è ritirato accusando un problema. Leggi i commenti I commenti dei lettori 
Movida violenta, nella città deserta per il caldo e per la prima tranche di ferie. Un giovanissimo viene ferito alla schiena, con un coltello o un punteruolo, in una rissa, nella notte tra sabato e domenica, nel cuore di Chiaia. L'aggressione in piazza San Pasquale, poco dopo la mezzanotte. Un diciottenne è in auto, con il finestrino aperto e la radio accesa, parcheggiato in doppia fila, all'angolo della piazza, dal lato di via Poerio. Dalla Riviera arriva un ventenne, a bordo di uno scooter di grossa cilindrata. Il motociclista, a causa delle auto parcheggiate in doppia e tripla fila, non riesce a svoltare. Si ferma e minaccia il diciottenne nell'auto: "Togli la macchina di qui. Non riesco a passare". Grida in dialetto. Il diciottenne, per nulla intimorito, risponde a tono. Il motociclista si allunga nell'auto e molla un ceffone al rivale. Il diciottenne non si tiene l'affronto. Scende dall'auto. Il ventenne tenta la fuga a piedi, ma viene raggiunto. È rissa. I due cominciano a lottare per strada, tra le auto parcheggiate in doppia fila, le pizzetterie ancora aperte e i giovani fermi nella piazza. Alla fine, ha la meglio il ventenne che colpisce alla schiena con un coltello o un punteruolo il più giovane, lasciandolo a terra e riuscendo finalmente a fuggire. Il diciottenne, originario di Melito, viene accompagnato all'ospedale San Paolo. I sanitari gli medicano una ferita da punta e taglio alla regione lombare e varie contusioni. La prognosi è di 12 giorni. Sull'aggressione indagano i carabinieri della Compagnia Napoli centro, guidati dal capitano Salvatore Sauco. Non ci sono testimoni e la stessa vittima non ha fornito un identikit dell'aggressore. Gli investigatori stanno passando al setaccio i filmati delle telecamere della zona. "È un aggressione isolata, comunque  -  rassicura il capitano Sauco  -  da tempo non abbiamo gravi segnalazioni per la movida violenta". 
FIRENZE - L'Italia incassa contro la Bulgaria la prima sconfitta (83-84) della gestione Pianigiani e si vede sfuggire il Trofeo Mandela Forum. Una gara con luci e ombre degli azzurri che non hanno saputo porre rimedio, malgrado un finale rabbioso, ad un black-out nel 2° quarto. All'Italia sono mancati soprattutto i punti di Bargnani (appena 5) e l'apporto conclusivo di Belinelli che ha rovinato una buona prestazione (26 punti) fallendo i liberi della vittoria. BLACK-OUT NEL 2° QUARTO - La Bulgaria, che lo scorso anno ci soffiò la qualificazione agli Europei per differenza canestri perdendo di un solo punto a Torino, soffre in avvio l'asse play-pivot Bargnani-Maestranzi e va sotto 16-10. Poi però piazza un parziale di 11-0 che la porta sopra di 5 (18-23) in avvio di 2° periodo. L'Italia non riesce a reagire, fatica a trovare la via del canestro ed è distratta in difesa: il risultato è che scivola incredibilmente a -18 (27-45) tramortita soprattutto da un super Videnov (13 punti 2/2 da 2, 3/3 da 3, 5 rimbalzi e 2 assist nel primo tempo). BARGNANI SUONA LA SVEGLIA - Per vedere la reazione azzurra bisogna attendere la ripresa. A suonare la sveglia è Bargnani con un gioco da 3 che vale il parziale di 7-0 (41-48). Dalle mani di Maestranzi arriva la tripla del –2 (52-50) che significa 16-4 Italia ed un terzo quarto caparbio e di qualità. Manca ancora un passo: lo fa Bargnani, che si prende un rimbalzo in difesa e lo trasforma nella schiacciata del pareggio con l'assistenza di Belinelli (52-52). Il sorpasso lo firma il capitano Mordente da tre: 57-56. Maglie strette in difesa e per la Bulgaria rimangono solo le briciole (12 punti nella frazione). All'ultimo riposo il tabellone dice 62-62 con l'Italia quasi perfetta dalla lunetta (19/20). BELINELLI SCIUPA TUTTO - Altro grande avvio nell’ultimo quarto per una squadra che difende, gioca e si diverte. Belinelli con l'ennesimo gioco da tre mette gli avversari a –9 (76-67). Sembra fatta ma la Bulgaria, mai doma, rientra di prepotenza e mette di nuovo la faccia avanti a -2'. Le triple di Maestranzi e Mordente illudono ancora: l'82-79 a 56’’ dalla fine non basta. Ivanov firma la nuova parità (82-82) poi Videnov è freddo dalla lunetta ed è +1 Bulgaria (84-83). 5'' e due liberi anche per Belinelli che però piazza un incredibile 0/2 sbagliando anche il disperato tentativo sul rimbalzo successivo. PIANIGIANI: DOBBIAMO SAPER SOFFRIRE - Pianigiani non se la prende troppo per la sconfitta: ''Nel complesso sono soddisfatto perché abbiamo incontrato una squadra forte, con un play eccellente ed in grande condizione. Hanno giocato per vincere, sempre con il miglior quintetto mentre noi abbiamo fatto molti cambi: siamo più indietro e dovevamo sperimentare. Sarebbe bastato poco per chiuderla ma dobbiamo ripartire da questo secondo tempo importante, giocato bene a livello difensivo. Complessivamente il giudizio è positivo per la squadra e per il gruppo. Purtroppo c'è mancata la forza di Gigli nel finale e Bargnani, dopo la fatica di quattro giorni, ha dato davvero tanto. Dobbiamo imparare a soffrire nei momenti in cui non ce la facciamo. Questo è il passo successivo''. Ora la Nazionale si trasferirà a Roma dove si allenerà fino al 22 luglio. Il 23 trasferimento a Porec, dove gli azzurri disputeranno due incontri amichevoli (24 e 25 luglio) contro la Croazia. ITALIA-BULGARIA 83-84 (18-21, 16-27, 28-14, 21-22) Italia : Giachetti 2 (0/1,0/3,2/2), Mancinelli 10 (3/6,1/3,1/1), Bargnani 5 (2/7), Mordente 16 (0/1,3/4,7/8), Cavaliero 3 (0/1 da tre), Crosariol (0/2), Datome (0/3,0/1), Gigli 4 (2/4), Vitali 3 (1/2 da tre), Aradori 0 (0/1 da tre), Belinelli 26 (7/14,1/4,9/11), Maestranzi 14 (1/3,4/7). Allenatore: Simone Pianigiani. Bulgaria : Ivanov 8 (3/9,0/4,2/2), Ivanov 18 (1/2,4/7,4/5), Marinov 10 (3/4,1/2,1/1), Kostov 4 (1/1,0/1,2/2), Videnov 19 (4/5,3/6,2/2), Calloway 11 (5/7,0/3,1/1), Georgiev (0/2), Velikov 3 (1/1 da tre), Georgiev 5 (1/1,1/2), Nikolov ne, Lilov ne, Varbanov 6 (1/2), Radev ne, Homan ne. Allenatore: Rosen Barchovski. Arbitri : Sabetta Enrico, Chiari Roberto, Giansanti Marco. Spettatori : 1350. Leggi i commenti I commenti dei lettori 
La premessa è a dir poco indispensabile. Uno sforzo di fantasia, infatti, è necessario. Perché la situazione del San Paolo evoca addirittura scenari di un altro calcio con la 'polverè che diventa compagna di viaggio dei giocatori. L'effetto è particolare. Niente manto erboso, il tappeto verde è  una distesa di terreno con le ruspe che addirittura lo calpestano. Se non si alza lo sguardo, sembra quasi di essere da un'altra parte. Poi basta un'occhiata in alto, gli spalti  rassicurano e ci si rende conto che questa è la casa del Napoli.  Assomiglia ad un cantiere, ma niente paura. Martedì 3 agosto il cartello 'lavori in corsò sarà buttato via. C'è il debutto stagionale contro il Wolfsburg: data confermata, inviti da distribuire al più presto, quindi non ci saranno problemi. Luci a Fuorigrotta. Perché bisognerà ammirare la 'moquettè che De Laurentiis ha fortemente voluto. Niente 'rattoppì ma un intervento radicale che mancava addirittura da 23 anni.  Quattromila metri cubi del vecchio prato 'asportati', drenaggi longitudinali e trasversali, un nuovo scarico fognario e un impianto d'irrigazione all'avanguardia. Meccanismo nuovo di zecca: ogni zona potrà essere irrigata indipendentemente l'una dall'altra. Proprio come è successo al Camp Nou (l'unico stadio in Europa ad averlo in dotazione) di Barcellona dopo la qualificazione interista nella semifinale di Champions con i giocatori nerazzurri 'innaffiati'a mo' di ripicca per l'esclusione dei blaugrana. In giornata arriveranno da Verona le prime maxi-zolle (ognuna di 8500 metri quadrati, sono 2500), ma la ditta 'Francesco Marronè di Somma Vesuviana ha trascorso il weekend a mantenere fresco il terreno. Acqua che arriva fino a quaranta centimetri in profondità per il gran caldo. Si lavora per tutta la notte con 'riflettorì artificiali. Senza sosta, insomma. Risolti anche gli intoppi per il raduno dei Testimoni di Geova che si è concluso ieri. La sera si lavora. E si aspetta l'alba. Un'operazione necessaria per evitare che l'erba non abbia la giusta presa. Da stasera, dunque, il panorama 'lunarè comincerà a cambiare e il verde tornerà a fare capolino. Quattro giorni per completare il puzzle e rivedere un tappeto liscio e curato che sembrerà un prato inglese anche perché le panchine sono state interrate aumentando così l'effetto che  fa tanto Premier League. Magari il colpo d'occhio  -  per il 3 agosto  -  non sarà eccezionale (ci sarà qualche inevitabile macchia gialla), ma l'importante è che casa Napoli sia pronta. Maquillage anche per quanto riguarda le tribune. Tremila i sediolini sostituiti perché divelti o usurati dalle intemperie. Gli altri sono stati puliti e il rosso spento è diventato vivo.  Assieme al verde 'brillante', l'accostamento cromatico è garantito. De Laurentiis ha provveduto personalmente alla tribuna d'onore per aumentare il comfort con vere e proprie poltroncine, è stata migliorata anche la tribuna stampa. Ci vorrà più tempo, invece, per gli intonaci, ovvero la copertura sotto al secondo anello (il terzo resterà inagibile). Il Comune dovrà indire una gara d'appalto per iniziare i lavori che dovrebbero terminare per metà settembre senza però pregiudicare l'inizio del campionato e dell'Europa League. La 'cilieginà  -  ovviamente  -  è il tabellone luminoso che manca addirittura da Italia '90. Dovrebbe arrivare tra una sessantina di giorni, ma De Laurentiis  -  il presidente provvederà al costo e alla sistemazione  -  potrebbe anche regalare una sorpresa (dopo l'acquisto di Cavani) ai tifosi, anticipando i tempi per l'esordio in Europa League (previsto il 19 o il 26 agosto, si saprà dopo il sorteggio del 6). Nel frattempo si lavora. Giorno e notte. Perché lo sforzo di fantasia (necessario) dovrà far posto alla realtà di un San Paolo rinnovato. Sedici giorni e si comincia. Palla al centro. Napoli e Wolfsburg. Volere è potere. Soprattutto in questo caso. 
Centro storico. Domenica mattina. Molto caldo, pochi turisti e cumuli di immondizia abbandonati per strada, nel tratto di via Tribunali, tra piazza Girolamini e il tribunale vecchio. Cartoni, mobili, sacchetti di spazzatura invadono lo spazio vitale e si arrampicano tra i gradini delle chiese, tra caos, abbandono e cattivo odore. Caso eclatante l'entrata della chiesa di Santa Maria della Pace, bloccata da un cassonetto dell'immondizia traboccante di sacchetti e vecchi mobili, buste e scatoloni abbandonati per terra. LE FOTO Il reportage fotografico è stato realizzato ieri mattina, alle 11, dai volontari dell'associazione "No Comment", costituita dai residenti della zona. Le foto mostrano via dei Tribunali soffocata dai rifiuti e sono state tutte scattate nella parte del Decumano maggiore che va verso via Duomo e porta a Forcella. "Santa Maria della Pace fa parte dell'omonimo complesso, formato da un ospedale del XVI secolo e dalla Sala del Lazzaretto ed è la più umiliata e offesa dal comportamento incivile dei "buttamonnezza no stop"  -  denuncia Patrizia Bussola, coordinatrice progetto "Vivibilità Urbana" dell'associazione  -  I napoletani non rispettano più neanche più i luoghi sacri". Situazione quasi simile a piazza Gerolomini e a piazza Sedil Capuano. "Via Tribunali è abbandonata -  conclude Patrizia Bussola  -  A meno che non si trovi a passare una certa Julia Roberts, come a settembre del 2009: allora scomparvero perfino i contenitori dell'immondizia. Ma se non ci sono i vip, la città viene lasciata morire. E ne paga le conseguenze chi non ha i soldi per andare in vacanza". 
CITTA' DEL MESSICO - Diciassette morti e una ventina di feriti. Questo il bilancio drammatico dell'ennesimo fine settimana di sangue in Messico. Dove un commando armato ha fatto irruzione in un centro residenziale dove era in corso una festa alla quale partecipavano tutti giovani fra i venti e i trent'anni. Teatro della strage Torreon, capitale dello Stato di Coahuila, una zona a ridosso della frontiera con il Texas. Il bilancio potrebbe aggravarsi, poiché alcuni dei ragazzi feriti, condotto negli ospedali della zona, sarebbero in condizioni molto critiche. L'attacco è avvenuto all'una e trenta del mattino nel centro Quinta Italia Inn. Il commando, che secondo gli investigatori appartiene con ogni probabilità a un gruppo di narcotrafficanti, è arrivato sul posto a bordo di cinque veicoli e ha subito iniziato a sparare all'impazzata. I sicari avevano armi pesanti - Ar15 e Ak-47, i fucili automatici preferiti dai narcos messicani - ha precisato Adrian Olivas Jurado, della Procura della città, che insieme ad altri investigatori ha raccolto le testimonianze delle persone sopravvissute alla strage. Sul posto sono stati trovati i bozzoli di circa 200 pallottole. Il massacro si aggiunge alla lista di almeno altri cinque episodi simili avvenuti dall'inizio dell'anno, incluso quello dello scorso gennaio nel quale quindici giovani rimasero uccisi a Ciudad Juarez, dove venerdì scorso è stato messo a segno un attentato con un'autobomba che ha lasciato sul terreno quattro persone. La strage di Torreon ha avuto luogo poche ore dopo una vera e propria battaglia tra narcotrafficanti ed esercito nella città di Nuevo Laredo - anch'essa non lontana dal confine con il Texas - scontro concluso con un bilancio anch'esso pesante,12 morti e 21 feriti, tra cui tre bambini in gravi condizioni. Secondo dati ufficiali, dall'inizio del 2010 sono già oltre 7.000 le persone rimaste uccise in sparatorie, attentati e altre azioni legate al narcotraffico. 
ST. ANDREWS (Scozia) - Il sudafricano Louis Oosthuizen (272 - 65 67 69 71) ha dominato la 139ª edizione dell'Open Championship svoltasi all'Old Course di St. Andrews in Scozia intascando il congruo assegno di 1.011.840 euro su un montepremi di 5.750.000 euro. Edoardo Molinari ha chiuso 27° con 286 colpi (69 76 73 68) con un bel recupero nel turno conclusivo. Oosthuizen, 28enne di Mossel Bay, al secondo successo in carriera dopo la vittoria all'open di Andalucia ha lasciato a sette colpi l'inglese Lee Westwood (279 - 67 71 71 70), che ha prevalso nella convulsa volata per la seconda posizione. Al terzo posto con 280 lo svedese Henrik Stenson, l'inglese Paul Casey e l'irlandese Rory McIlroy, che ha rimontato tenacemente dopo la disavventura del secondo giro (80). Al sesto con 281 il sudafricano Retief Goosen, al settimo con 282 l'inglese Robert Rock, il tedesco Martin Kaymer e gli statunitensi Sean O'Hair e Nick Watney. Discreta difesa dello spagnolo Sergio Garcia, 14° con 284, e malinconico finale per Tiger Woods, da 18° a 23° con 285 (67 73 73 72) e un parziale di 72. Aveva iniziato bene il numero uno mondiale con due birdie, poi però sono arrivati due doppi bogey e alcuni svarioni sul green per un cattivo rapporto con il putter, se vogliamo una novità nel suo gioco. Edoardo Molinari ha ripreso piena padronanza nel turno conclusivo e con un 68 (cinque birdie e un bogey) ha recuperato ben 38 posizioni, affiancato in classifica dall'australiano Adam Scott e dallo spagnolo Miguel Angel Jimenez. Un risultato sicuramente buono per il torinese che, dopo il successo nello Scottish Open e un paio di giorni di inseguimento da parte della stampa, non poteva certo avere la concentrazione giusta. Classifica finale 1. Louis Ooosthuizen (RSA) 272 (65-67-69-71) 2. Lee Westwood (ENG) 279 (67-71-71-70) 3. Rory McIlroy (NIR) 280 (63-80-69-68) . Henrik Stenson (SWE) 280 (68-74-67-71) . Paul Casey (ENG) 280 (69-69-67-75) 6. Retief Goosen (RSA) 281 (69-70-72-70) 7. Robert Rock (ENG) 282 (68-78-67-69) . Sean O'Hair (USA) 282 (67-72-72-71) . Nick Watney (USA) 282 (67-73-71-71) . Martin Kaymer (GER) 282 (69-71-68-74) 11. Alvaro Quiros (ESP) 283 (72-70-74-67) . Jeff Overton (USA) 283 (73-69-72-69) . Luke Donald (ENG) 283 (73-72-69-69) 14. Rickie Fowler (USA) 284 (79-67-71-67) . Tom Lehman (USA) 284 (71-68-75-70) . Charl Schwartzel (RSA) 284 (71-75-68-70) . Ignacio Garrido (ESP) 284 (69-71-73-71) . Jin Jeong (KOR, amateur) 284 (68-70-74-72) . Robert Karlsson (SWE) 284 (69-71-72-72) . Sergio Garcia (ESP) 284 (71-71-70-72) . JB Holmes (USA) 284 (70-72-70-72) . Dustin Johnson (USA) 284 (69-72-69-74) 23. Trevor Immelman (RSA) 285 (68-74-75-68) . Graeme McDowell (NIR) 285 (71-68-76-70) . Steven Gallacher (SCO) 285 (71-73-70-71) . Tiger Woods (USA) 285 (67-73-73-72) 27. Edoardo Molinari (ITA) 286 (69-76-73-68) Leggi i commenti I commenti dei lettori 
