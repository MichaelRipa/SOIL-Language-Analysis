PADOVA - Il Padova approfitta di un Ascoli scarico, rimasto senza più obiettivi, per tornare alla vittoria dopo 9 giornate e riportarsi a -1 dalla zona play-out. Il successo dei veneti è stato assai agevole. L’ Ascoli non è sembrato mai realmente in partita e ha fatto soffrire il minimo indispensabile i tifosi di casa che, così, possono continuare a sperare nella salvezza. SONCIN, LA LEGGE DELL' EX - I patavini partono determinati e si affidano al piede di Bonaventura per mandare le prime avvisaglie a Guarna. Il primo tiro del centrocampista (11') termina però alto di poco, il secondo (19') è respinto con prontezza dall' estremo difensore ospite. In campo c'è una squadra sola e il Padova deve attendere solo il 22' per sbloccare il risultato: lo fa con l' ex Soncin che, lanciato da Vantaggiato, sorprende un incerto Guarna con un sinistro rasoterra dal limite. Il portiere bianconero si rifà, comunque, pochi minuti dopo negando il raddoppio a Vantaggiato. VANTAGGIATO CHIUDE I GIOCHI - Solo a questo punto si sveglia l' Ascoli che si fa vedere in avanti per la prima volta al 29' costringendo Agliardi alla deviazione in angolo su una mezza girata di Bernacci. Ma è solo un fuoco di paglia. E il Padova ne approfitta, così, per mettere al sicuro il risultato prima della fine del tempo. Stavolta a rivestire i panni del rifinitore è Soncin che centra dalla destra per Vantaggiato che, di testa, schiaccia a fil di palo per il 2-0. ITALIANO CALA IL TRIS - Nella ripresa Vantaggiato sfiora la doppietta con un destro a giro dal limite ma poi è Agliardi a diventare protagonista (61') deviando in angolo un tiro di Bernacci, presentatosi solo davanti alla porta. Il pericolo rialza l' attenzione nei veneti che chiudono definitivamente i conti al 73' con Italiano che infila l' incrocio con un gran destro dal limite su assist di Cuffa. Per l' Ascoli c'è giusto il tempo per rendere meno pesante il passivo con Bernacci che, al 78', batte finalmente Guarna con un colpo di testa su cross dalla sinistra di Pesce. Leggi i commenti I commenti dei lettori 
Cambia il regime del carico e scarico merci nella zona di via Sarpi. Gli orari subiranno una decisa restrizione e l’area soggetta alle nuove regole sarà allargata di oltre venti volte. Dal lunedì al sabato, il carico e scarico sarà consentito solo dalle 10 alle 12.30 e vietato del tutto la domenica. Unica eccezione, una finestra dalle 6 alle 7.30, valida sette giorni su sette, per la consegna dei giornali alle edicole e nei giorni feriali per il rifornimento di alimentari, ristoranti e bar. «Il sistema è pronto e collaudato», assicura il vicesindaco Riccardo De Corato. «Fra una decina di giorni sarà operativo. Do un consiglio ai cinesi, fate presto a trasferirvi a Lacchiarella». Del resto, una maggiore severità nel far rispettare gli orari di movimentazione delle merci «era quanto chiedevano i residenti», ricorda De Corato. Sempre a fine mese, in via Sarpi si replicherà l’ordinanza in vigore in via Padova con chiusure anticipate per bar, ristoranti, kebab, take away, phone center, centri massaggi e la certificazione del numero di inquilini negli appartamenti. La firma del sindaco sull’ordinanza è questione di ore. Per il Pd la confusione è destinata ad aumentare. «Ci troviamo di fronte a una vera anarchia delle ordinanze — commenta il capogruppo a Palazzo Marino, Pierfrancesco Majorino — una selva di provvedimenti che non permettono più ai cittadini di capire cosa si può fare e dove. In via Paolo Sarpi l’unica misura utile è lo spostamento del commercio all’ingrosso, ma può essere effettiva, e non proclamata soltanto a parole per illudere i cittadini, se si offre ai negozianti cinesi una alternativa reale. Questa alternativa può benissimo essere Lacchiarella ma il trasferimento non si può imporre per decreto. Vanno costruite le condizioni di un intervento che crei un centro nuovo per il commercio, fuori da Milano. Se non si fa questo siamo alle sparate da campagna elettorale». 
ROMA - Scende ancora la fiducia in Berlusconi e nel suo governo. Il caso Scajola e la litigiosità interna alla maggioranza, uniti alle difficioltà economiche, colpiscono il premier che arriva al suo minimo storico. Il sondaggio mensile di Ipr Marketing per Repubblica.it dice che solo il 41% degli interpellati (3% in meno rispetto al mese scorso) dichiara di avere "molta" o "abbastanza" fiducia nel Cavaliere. La quota di coloro che nutrono "poca" o "nessuna" fiducia è arrivata al 55%; 4% sono i senza opinione. Malissimo il governo, ormai arrivato al 35% per cento di "fiduciosi", male in generale i ministri (per la prima volta, tutte le variazioni sono in negativo) e male anche i partiti: tutti, tranne l'Idv (che resta fermo) perdono il 2%. GUARDA LE TABELLE Il premier. Silvio Berlusconi ha raggiunto l'apice in termini di fiducia nell'ottobre del 2008. Diciannove mesi fa, Ipr Marketing rilevava un probante 62% del campione interpellato che si dichiarava "molto" o "abbastanza" fiducioso. Gli scettici erano appena il 36%. Da allora, la caduta è stata continua, se non verticale. Solo lo scorso dicembre, dopo l'aggressione in piazza del Duomo, il premier ha recuperato 3 punti (dal 45 al 48 per cento). Poi, dopo un mese di stasi, la fiducia nel presidente del Consiglio è scesa al 46%, al 44% e, adesso, al 41%: 21 punti persi in nemmeno due anni e 19 "guadagnati" dalla platea di chi non gli crede più. Il governo. Tre punti in meno anche per il governo. Anche l'esecutivo perde 3 punti percentuali di fiducia. Coloro che esprimono "molta" o "abbastanza" fiducia sono ormai ridotti al 35% con un 62% di "poco" o "per nulla" fiduciosi e un 3 per cento di indecisi. A differenza del premier, il governo non ha mai superato il 55% di giudizi positivi (giugno 2008) e, da allora, ha perso venti punti in quasi due anni, di cui 5 negli ultimi due mesi. I ministri. Per la prima volta da quando il governo Berlusconi viene mensilmente sottoposto a questo test, non c'è un solo ministro che cresca in termini di fiducia: su 22 membri dell'esecutivo, otto sono in calo e quattordici restano fermi allo stesso dato dell'anno scorso. Altero Matteoli e Sandro Bondi, i due ministri al centro di recentissime polemiche, perdono rispettivamente 4 e 3 punti e scendono al 48% e al 34% di "fiduciosi". Bondi non ha mai superato quota 48 (giugno-settembre 2008), ma Matteoli vicino alla vetta della classifica non più tardi di un anno fa con il 56% di consensi. In testa, col 62%, c'è ancora Sacconi, seguito da Alfano (60%) e Maroni (58%). Scendono Brunetta, La Russa, Frattini, Vito e Fitto (tutti di due punti) e anche Calderoli ne perde tre spiegabili forse con le battute sul 150° dell'Unità d'Italia. I partiti. Se il governo va male, anche i partiti di entrambi gli schieramenti hanno poco da stare allegri. Nessuna tra le forze politiche, ormai, raggiunge il 40% di fiduciosi (non era mai successo) e tutte sono racchiuse, con scarti minimi, tra il 38  e il 32 per cento di fiduciosi. Tutte, tranne l'Idv, perdono 2 punti percentuali. Al comando, col 38% Pdl e Idv. Il Pd è al 36%, l'Udc al 35% e la Lega al 32%. Leggi i commenti I commenti dei lettori 
ROMA - Dopo ottanta giorni Silvio Scaglia, ex amministratore delagato di Fastweb, lascia il carcere di Rebibbia a Roma. Il gip del tribunale della capitale, Aldo Morgigni, gli ha concesso gli arresti domiciliari. Il pronunciamento è giunto dopo che la Procura aveva dato parere favorevole alla concessione dei domiciliari. Scaglia era stato arrestato perché ritenuto dal procuratore aggiunto Giancarlo Capaldo e dai sostituti Bombardieri , Di Leo e Passaniti, coinvolto nel maxiriciclaggio di due miliardi di euro. Per il manager piemontese l'accusa è di associazione a delinquere finalizzata all'evasione fiscale. Ad indurre i magistrati di piazzale Clodio ad esprimere parere favorevole per la scarcerazione anche il lungo interrogatorio sostenuto da Scaglia il 12 aprile scorso. In quella circostanza, al termine di un interrogatorio fiume, l'ex numero uno della società telefonica avrebbe fornito ai pubblici ministeri chiarimenti in merito ad alcune operazioni messe in atto da Fastweb e al centro dell'inchiesta che ha portato all'arresto di oltre 50 persone ribadendo che lui non era a conoscenza dell'illecità dei fatti che avvenivano in azienda. Il 18 marzo scorso il Riesame aveva rigettato la richiesta di scarcerazione. Secondo l'accusa Scaglia sarebbe coinvolto  in particolare nella vicenda della maxievasione di 365 milioni di euro che sarebbe avvenuta attraverso un complesso meccanismo di operazioni attuato da Fastweb e Telecom Sparkle. Il 14 maggio scorso la moglie di Scaglia, Monica Aschei  ha inviato una lettera al Presidente della Repubblica, Giorgio Napolitano,  per chiedere di  "di poter far luce sul caso e su quelli delle tante persone che, come mio marito, si trovano ingiustamente in carcere". "Mio marito - proseguiva la lettera - si è sempre dichiarato innocente, estraneo ai fatti che gli vengono contestati, peraltro già oggetto di un precedente chiarimento con la magistratura inquirente. Spinta dalla delusione e dalla forte amarezza, con la responsabilità di dare certezza anche ai tanti lavoratori delle nuove iniziative imprenditoriali intraprese da mio marito, le chiedo di fare chiarezza sul caso". Il Quirinale rispose con una lettera scritta dal consigliere sulla materia, Loris D'Ambrosio.  "Sono persuaso - si legge - che la magistratura non mancherà di provvedere con equilibrio e tempestività sulla posizione di Suo marito, tenendo in ogni conto esigenze di indagine e prospettazioni difensive". 
Il gup del tribunale di Taranto Pompeo Carriere ha rinviato a giudizio il direttore dell'Arsenale militare di Taranto, Giulio Cobolli, accusato di falso ideologico, e il comandante in capo del dipartimento marittimo del Canale d'Otranto, ammiraglio Gian Maria Faggioni, per false informazioni al pubblico ministero. Il processo a loro carico comincerà il 4 ottobre prossimo. Cobolli risponde di falso in riferimento a una relazione sulla responsabilità dei titolari di dieci ditte dell'appalto dello stabilimento della Difesa che si erano appropriati di materiale delle Forze Armate. Il giudice, al termine del processo con rito abbreviato, ha disposto una condanna e nove assoluzioni. La pena (sospesa) a sei mesi di reclusione è stata inflitta, per falso, al capitano di vascello Nicola Giustino, responsabile della direzione supporto diretto dell'Arsenale. Sono stati invece assolti l'ammiraglio Alberto Gauzolino, ex direttore dell'Arsenale di Taranto, trasferito a Roma; il capitano di vascello Pietro Covino, dirigente dell'ufficio generale centro responsabilità amministrativa dello Stato Maggiore della Marina militare a Roma, altri cinque ufficiali e due civili. Per quattro imputati il gip aveva in passato respinto la richiesta di arresto presentata dal pm inquirente Vincenzo Petrocelli. 
Il Presidente del Gruppo Pdl in Regione, Luigi Giuseppe Villani, ha interrogato la Giunta regionale per sapere se è a conoscenza del progetto di costruire una centrale di cogenerazione da biomasse nell'Apea (Area Produttiva Ecologicamente Attrezzata) "I Filagni" nel comune di Collecchio. Nel documento, il Consigliere regionale rileva che il Parco Agroalimentare "I Filagni" è una zona d'insediamento industriale realizzata attraverso l'adesione degli imprenditori riunitisi in un apposito consorzio al protocollo regionale Apea, è all'interno della zona Dop di produzione del Prosciutto di Parma tutelata con la legge 13/02/1990 n. 26  ed è una delle due aree di rilievo sovracomunale a servizio del Distretto del Prosciutto di Parma nato nel 2008 grazie ad un accordo tra Regione Emilia-Romagna, Provincia di Parma, 18 comuni dell'area interessata, associazioni di produttori, Consorzio del Prosciutto di Parma e Camera di commercio di Parma con l'obiettivo di qualificare l'area in senso ambientale. Villani quindi considera che si tratterebbe dell'inserimento di un'attività altamente impattante ed inquinante in un'area di pregio produttivo alimentare e che i numerosi abitanti dei comuni dell'area circostante fortemente antropizzata, sono a ragione preoccupati per la loro salute in quanto detto impianto comporterà prevedibilmente un significativo aumento dell'inquinamento. La seconda domanda che l'esponente PDL pertanto pone alla Giunta è se la realizzazione di un simile impianto è da considerarsi congrua in un'area di pregio produttivo alimentare tra l'altro qualificata in senso ambientale e legittima secondo quanto previsto dalle stesse normative di produzione dei detti prodotti alimentari di elevata qualità con particolare riferimento al DOP del Prosciutto di Parma. 
Visitare un museo nella propria provincia di residenza costerà un euro. Lo ha stabilito l'assessorato regionale ai Beni culturali che con un decreto ha fissato il prezzo dei biglietti d'ingresso in tutti i musei siciliani.  Queste le tariffe provincia per provincia. Agrigento: Museo archeologico, 8 euro. Casa natale di Luigi Pirandello, 4 euro. Zona archeologica Eraclea Minoa 4 euro. Valle dei Templi 10 euro. Caltanissetta: Museo archeologico 4 euro. Antiquarium di Sabaucina 2 euro. Museo archeologico di Gela 4 euro. Museo archeologico Marianopoli 2 euro. Catania: Casa museo di Giovanni Verga 4 euro. Museo di Caltagirone 4 euro. Area archeologica Paliché 2 euro. Teatro Odeon 4 euro. Santa Venera al Pozzo 2 euro. Museo di Adrano 4 euro. Enna: Museo Palazzo Varisano 2 euro. Piazza Armerina 10 euro. Museo archeologico di Aidone 4 euro. Zona archeologica di Morgantina 4 euro. Museo di Centuripe 4 euro. Messina: Museo archeologico 6 euro. Museo archologico di Lipari 6 euro. Museo archeologico di Giardini Naxos 2 euro. Teatro Antico di Taormina 8 euro. Villa Romana San Biagio 2 euro. Zona archeologica di Tusa 2 euro. Villa Romana di Patti 2 euro. Teatro Antico di Tindari 4 euro. Palermo: Museo archeologico Salinas 8 euro. Casina Cinese 4 euro. Palazzo Riso 6 euro. Galleria Palazzo Abatellis 8 euro. Palazzo Mirto 4 euro. Castello necropoli della Cuba 2 euro. Castello della Zisa 6 euro. Chiesa San Giovanni Eremiti 6 euro. Monreale chiostro 6 euro. Antiquarium di Solunto 2 euro. Antiquarium di Imera 2 euro. Castello a mare 2 euro. Palazzo D'Aumale di Terrasini 6 euro. Polizzi Generosa 2 euro. Museo archeologico Ustica, 2 euro Castello di Caccamo 4 euro. Ragusa: Museo archeologico di Camarina 4 euro. Zona archeologica Cava di Ispica 4 euro. Museo archeologico Ibleo 4 euro. Siracusa: Museo archeologico Paolo Orsi 8 euro. Zona archeologica Neapolis 10 euro. Antiquarium Augusta 4 euro. Teatro Antico Palazzolo Acreide 4 euro. Castello Eurialo 4 euro. Museo archeologico Lentini 4 euro. Percorso ipogeo di piazza Duomo 4 euro. Villa del Tellaro 6 euro. Castello Maniace 4 euro. Galleria palazzo Bellomo 8 euro. Trapani: Museo Pepoli 6 euro. Museo archeologico Baglio Anselmi 4 euro. Zona archeologica Segesta 8 euro. Zona archeologica Selinunte 8 euro. Museo del Satiro 6 euro. Castello Grifeo 4 euro. 
ASCOLTA L'AUDIO F.G.:	io, dentro di me, dico, anche dentro di me, certe volte: “…ma se io tornavo indietro la facevo questa vita?...”. La facevo, perché a me mi piace farla!! io da quando avevo… P.G.:	si sente… F.G.:	…quindici anni che sentivo questa cosa… B.C.:	e poi di altre cose… F.G.:	…e che ci posso fare se sono, se sono nato così!! P.G.:	vedete compare Gianni…se io sono il figlio di Antonio Pelle, non sono perché… dico io che stiamo parlando… tutta la mia famiglia... F.G.:	certo… P.G.: 	non siamo perché, siamo più belli degli altri in faccia, o siamo più… e il giorno andiamo dando caramelle e siamo… siamo… perché mio padre ha fatto una strada… F.G.: (incomprensibile) P.G.:	una strada che si è creato che si è creato con dignità, con onestà F.G.:	certo P.G.:	dove ha dovuto dirgli di no, gli ha detto… non è che gli ha detto si, gli ha detto… F.G.:	certo P.G.:	non è che per tutti… è stato buono… B.C.:	va bene P.G.:	è buono e noi qua per tutti siamo buoni… è lo stesso di quello che dice… mio padre una volta sapete cosa mi ha detto? Mi ha detto: “…senti che ti dico…” questo discorso che vi ho fatto, mi ha detto (incomprensibile) siamo vicino ad un albero di frutta, passa, tira un frutto, una mela, una cosa e dice “…madonna che frutto dolce, che frutto…”, però c’è quello che tira e dice: “…è agro…” “…questo qua…” dice: “…è agro, non va…”… B.C.:	non vale… F.G.:	e certo P.G.:	la maggioranza dice che è buono, però ci sono quelli che dicono che non è buono, ma a noi ci interessa la maggioranza che dica che è buono, che poi… F.G.:	certo :	…si sa che… F.G.:	…si sa… P.G.:	…c’è sempre quello… F.G.:	…c’è sempre quello invidioso… che poi ti dice… P.G.:	e gli altri compare Gianni (incomprensibile) F.G.:	…dell’associazione sua (incomprensibile) P.G.:	si, si… B.C.: (incomprensibile) le persone sono (incomprensibile) P.G.:	ma uomo deve vedere compare… compare la strada è questa… questa, io vi stavo dicendo compare, allora, se mio padre ha aperto una strada di queste, compare… B.C.:	è normale… P.G.:	e fino a che è vissuto lui, fino a quella sera… è stata tutta la strada che ha portato lui, con dignità e con coso… 
