Vie che attraversano il centro e dove non si possono superare i 30 chilometri all’ora per permettere ai ciclisti di pedalare in sicurezza. L’assessorato alla Viabilità, guidato dall’assessore Maria Grazia Sestero, sta studiando la pratica ed entro metà gennaio presenterà i progetti per creare i due canali, due Zone 30, le prime nel quadrilatero della Ztl, in versione torinese. Vie che sostituiranno le due piste, ribattezzate “universitarie”, che le associazioni dei ciclisti e gli affezionati delle due ruote, molti dei quali studenti, chiedono da tempo per raggiungere il quartiere di Palazzo Nuovo. Domanda che si è trasformata in una mozione presentata dal consigliere comunale Stefano Gallo (Pd) approvata dalla Sala Rossa. Prima di Natale l’assessore Sestero, insieme con il collega all’Ambiente, Roberto Tricarico, ha incontrato le associazioni dei ciclisti e la soluzione migliore è quella della Zona 30. Creare una pista solo per le bici creerebbe un problema su via San Massimo e su via Delle Rosine e via Fratelli Calandra: troppi parcheggi persi, circa 150200. Una strada non percorribile. Meglio optare per un restyling profondo delle due direttrici a senso unico, limitando la velocità delle quattro ruote con dossi alla berlinese e gimcane. Proposta che convince le associazioni dei ciclisti pronti a raccogliere la sfida. «Dopo una prima fase di chiusura — sottolinea Gabriele Del Carlo — da parte dell’amministrazione c’è la volontà di trovare un’ipotesi che possa permettere ai ciclisti di attraversare il centro da Sud a Nord in sicurezza. Se non si possono fare piste ad hoc vanno bene le zone 30. Soluzione che in seguito potrebbe essere allargata ad altre vie dell’area aulica». Gli esempi a livello europeo non mancano. La velocità dei mezzi a quattro ruote dovrebbe essere ridotta con la creazione di gimcane, sfruttando il parcheggio delle auto a lisca di pesce, e l’installazione di dossi, chiamati cuscini alla berlinese, che possono essere in plastica prefabbricati, oppure in cemento. A metà gennaio nuova verifica dei progetti: «C’è tutto l’interesse dell’amministrazione, anche per rispettare la mozione del consiglio comunale — sottolinea l’assessore Tricarico — di limitare la velocità e di creare una via ad uso promiscuo per permettere ai ciclisti di attraversare il centro in sicurezza. Si tratta solo, d’accordo con l’assessore Sestero, «di trovare l’ipotesi migliore eliminando il minor numero di parcheggi». 
Prove tecniche di futuro in ateneo: un corso universitario interamente seguito e preparato dagli studenti "in digitale" attraverso un lettore e-book (e-reader) e materiali didattici multimediali al posto delle comuni dispense del docente e dei tradizionali manuali accademici in formato cartaceo. Il primo progetto pilota in Italia partirà in via sperimentale nel 2011 alla facoltà di Economia dell'Università di Padova e sarà tenuto da un team di giovani docenti di Organizzazione Aziendale: il professore associato titolare di cattedra Paolo Gubitta - classe 1969 e unico over 40 - sarà coadiuvato dai due ricercatori Martina Gianecchini e Diego Campagnolo, rispettivamente di 34 e 32 anni. Partnership editoriale. Il corso internazionale "Italian Entrepreneurship", insegnato in inglese e finanziato da Intesa Sanpaolo e Fondazione Cariparo (Cassa di Risparmio di Padova e Rovigo), potrà contare sul supporto tecnico-logistico-editoriale di libreriauniversitaria. it - azienda leader nella vendita online di testi in ambito accademico e professionale - che metterà a disposizione di ogni studente un e-reader e tutti i materiali digitali realizzati ad hoc dal professore per il progetto. Target e programma. I destinatari del corso - afferente alla Laurea Magistrale in Economia e Direzione Aziendale e del valore di 6 crediti formativi - sono soprattutto gli studenti Erasmus incoming (circa 50) ma anche i loro colleghi italiani interessati ad una carriera internazionale. "Italian Entrepreneurship" illustrerà gli strumenti per gestire i progetti di crescita e sviluppo delle piccole e medie imprese del Made in Italy nel mondo e analizzerà i casi di successo direttamente sul campo, attraverso visite in azienda e incontri con gli imprenditori e i manager di alcune realtà produttive del Nord Est a forte vocazione internazionale. L'e-book in facoltà. Molteplici motivi hanno spinto il professor Gubitta a creare questo corso universitario multimediale/sperimentale: "Innanzitutto la valenza sociale di first mover, in quanto in Italia siamo i primi a realizzare un insegnamento con modalità di apprendimento del tutto nuove. In secondo luogo una ragione scientifica: questo progetto ci consentirà di studiare l'impatto della tecnologia e-book su metodi didattici, modelli di apprendimento e modalità di interazione tra docente e studenti". Questa sperimentazione potrebbe, di fatto, aprire le porte alla diffusione su larga scala dell'e-book in ambito accademico: al termine del progetto, infatti, uno studio analizzerà vantaggi e criticità della nuova tecnologia e raccoglierà informazioni utili per sviluppare applicazioni future e apportare miglioramenti. Dalla carta allo schermo. La modalità di lettura "analogica" su carta e quella "digitale" su schermo sono molto differenti e la seconda è molto più "faticosa" per la vista rispetto alla prima. Per questo l'e-reader che verrà scelto per la sperimentazione accademica dovrà essere uno strumento tecnologico con precise caratteristiche costruttive: schermo antiriflesso per poter leggere un gran numero di pagine senza affaticare troppo la vista; penna elettronica per poter prendere appunti direttamente sul dispositivo; infine, supporto di diversi formati per sfruttare appieno le potenzialità ipertestuali che un e-book dà. Questioni di copyright. La "bestia nera" dell'editoria universitaria tradizionale si chiama fotocopia: da sempre i testi accademici - siano essi ponderosi manuali da mille pagine oppure brevi monografie - vengono sistematicamente fotocopiati e venduti sottocosto (e spesso sottobanco) danneggiando in primis l'editore che smercia meno libri, ma anche l'autore il cui compenso è direttamente proporzionale alle copie vendute. Gli studenti che si rivolgono a questo mercato "parallelo" lo fanno principalmente per sfuggire al fenomeno del "caro-libri": ma paradossalmente sono proprio loro a incrementare un circolo vizioso perché i prezzi di copertina aumentano a causa dei mancati introiti da parte degli editori. Per quanto riguarda l'editoria elettronica esistono alcuni accorgimenti antipirateria che si possono inserire nei materiali didattici e-book destinati agli studenti: file di testo con un alto livello di protezione software, per impedire sia il copia-e-incolla che la stampa. Variabile prezzo e diffusione. L'e-book si sta diffondendo negli ultimi anni soprattutto grazie al fattore prezzo, sensibilmente inferiore rispetto alla copia cartacea, ma anche potendo contare su un pubblico sempre più immerso nelle tecnologie e disposto a sperimentare le novità. Lo studente-universitario-tipo racchiude in sé queste tre caratteristiche: vuole risparmiare sul costo dei libri, ha un buon grado d'informatizzazione ed è incline ad adottare nuove modalità di fruizione dei contenuti. Anche in ambito accademico, dunque, la leva strategica su cui agire per diffondere gli e-book e creare una massa critica di "e-studenti" sarà principalmente la variabile prezzo: agli editori spetterà il compito di dare un servizio di qualità ad un costo accessibile, ai professori quello di creare contenuti innovativi ad hoc. La sfida per una nuova didattica è appena cominciata. Leggi i commenti I commenti dei lettori 
C’è anche il tifoso Lucio Dalla in prima fila di parterre, tra i 7848 che rispondono al Santo Stefano dei canestri tra Virtus e Cremona. Partita che vale molto sulla strada della qualificazione alla Final Eight, partita che la Vanoli Braga sente in mano per almeno due volte: a fine terzo quarto (+11), ed in coda al secondo supplementare (+5 a -50”). Quando aveva già avuto per due volte con Rowland il tiro della vittoria. Tutto sprecato: nel terzo supplementare Bologna infligge un parziale di 12-0 e la porta via con un Koponen indemoniato (36 punti). Servono 55 minuti pazzeschi per decidere chi deve vincerla ed è Bologna che si rimette in corsa per la fase finale di Coppa Italia (ed ora Cremona è alle spalle) e con la trasferta di Siena del 2 può cercare con serenità l’alternativa a Marcelus Kemp, rimasto negli Usa al capezzale della nonna, violando l’invito del club di rientrare giovedì dopo aver già avuto l’autorizzazione a lasciare la squadra saltando la partita contro Milano. “Abbiamo provato a riportare Keith Langford, cerchiamo un esterno” ha detto il patron virtussino Claudio Sabatini. In realtà, se nel giro di 48 ore Kemp dovesse redimersi, partire ed accettare la multa, un pertugio per la riabilitazione c’è ancora. I primi due quarti danno ragione a quelli che vorrebbero rispettate le festività com’era una volta, il dato di pubblico è incoraggiante ma quel che si vede è imbarazzante: nei primi sette minuti Bologna ha 4/15 al tiro, Cremona 4/12, il numero di “airball” è da record, non si ha l’idea che a Natale le due squadre si siano allenate. Finisce 17 pari il primo quarto, nel secondo si fa anche peggio, se possibile perché finisce 14-13 per gli ospiti. Nei risultati fatti da episodi, bisogna saltare a quello di fine terzo quarto: la Virtus (che perde Poeta per una nuova ricaduta al polpaccio sinistro già lesionato) meriterebbe di andare all’ultimo riposo sotto di 11, invece Koponen segna da metà campo, sulla sirena. La partita s’accende negli ultimi cinque minuti, entrandoci sul 55 pari. Bologna lucra falli che mandano in lunetta, s’arrampica fino al +4 (61-57) ma Rowland mette la prima tripla della sua gara per il -1. Segna Milic da sotto per il sorpasso (63-64), Koponen non sbaglia ai liberi (65-64), esattamente come Foster che riporta avanti Cremona (66-65). Mancano 22”, sbaglia Winston, Foster di nuovo in lunetta stavolta ne mette uno, concedendo a Koponen di pareggiare a -6”. Timeout Cremona, errore di Rowland, supplementare. Quando esce per falli Milic, Cremona deve mettere Drozdov, ala di 1.99, su Homan. Segnali di stanchezza, s’avvia la sparatoria, triple di Rowland, Gailius, Formenti. Saltati i ruoli, Rowland prende in mano la questione, ma lo fa anche Koponen (19 punti tra il 31’ ed il 45’), che impatta a -13” (81-81 ed è la seconda volta). Ma gli ospiti hanno di nuovo la palla della vittoria, per la seconda volta Rowland tira sul ferro. Secondo supplementare. Lo comincia forte Gailius con due canestri, s’aggiunge Koponen. Non c’è più energìa per pensare, spunta Foster con due triple create dal nulla che portano la Vanoli Braga a +5 (96-91) con 50” da giocare. Esce Rowland per falli, Koponen riporta Bologna a -3 (93-96 a -40”), D’Ercole la ricaccia a -5, Winston da 3 (96-98), D’Ercole stavolta ne mette uno, serve una tripla ma Winston segna da due. D’Ercole di nuovo in lunetta, stavolta ne mette uno e Koponen (e tre) impatta a quota 100. Terzo supplementare, Virtus a zona e che torna a dar palla ad Homan, per l’allungo (105-100). Entra Antonelli per avere la parvenza di un lungo da opporgli, arrivato pochi giorni prima da Varese. Schiaccia Gailius che prende linea di fondo con forza, poi serve l’assist per quella di Sanikidze e Bologna se ne va (110-100). Stavolta è finita sul serio, dopo due ore e mezza. Canadian Solar Bologna-Vanoli Braga Cremona 116-100 d3ts (17-17, 30-31, 43-51, 67-67, 81-81. 100-100) Canadian Solar Bologna: Koponen 36, Poeta 5, Moraschini 5, Homan 22, Winston 24, Sanikidze 5, Martinoni, Gailius 11, Amoroso 8. All. Lardo. Vanoli Braga Cremona: Rowland 23, Conti, Sekulic 2, Formenti 7, D’Ercole 9, Perkovic 10, Milic 21, Antonelli, Foster 16, Drodzov 12.All. Mahoric. Arbitri: Pozzana, Tola, Barni. Note – Tiri da due punti: Bologna 32/57, Cremona 25/52. Tiri da tre punti: Bologna 7/27, Cremona 10/36. Tiri liberi: Bologna 31/40, Cremona 20/26. Rimbalzi: Bologna 55, Cremona 44. Usciti per 5 falli: Amoroso, Sekulic, Perkovic, Martinoni, Milic, Rowland, Moraschini. Spettatori 7848, incasso non dichiarato. 
L’AUTOMOBILISTA parcheggia e urta la gamba di un pedone. Ma i protagonisti dell’incidente sono tipi violenti. Minacce, botte, c’è chi giura vendetta. Poco dopo la rissa con parenti e amici, quindi l’omicidio. Un uomo è stato ammazzato per motivi di viabilità ieri pomeriggio ad Afragola. Grazie al tempestivo intervento della polizia del commissariato diretta dal vice questore Paolo Iodice poco dopo è stato arrestato il presunto assassino. È un cittadino ivoriano che aveva chiesto asilo politico in Italia e non lo aveva ottenuto, era stato espulso ma viveva con alcuni suoi connazionali ad Afragola. Articolata ma precisa la ricostruzione della polizia. Afragola, via Guerra. Ferdinando Caccavale, 37 anni , residente a Napoli, pregiudicato e fratello di un personaggio noto alle forze dell’ordine, per il giorno di festa sta andando a trovare la famiglia che vive ad Afragola. Trova un posto per parcheggiare, fa manovra in retromarcia. In quel momento è sceso dal marciapiedi Sevin Akua, ivoriano irregolare di 29 anni. Abita lì vicino e sta tornando a casa. Il paraurti dell’auto di Caccavale lo colpisce al ginocchio. Niente di grave, ma tra i due partono gli insulti, la lite violenta. Tutto succede davanti a moglie e figli di Caccavale. Fino a quando quest’ultimo non fa scendere dall’auto la sua famiglia e la conduce nel palazzo dove vivono i parenti. Quindi ne esce poco dopo armato di una spranga. «Ti spacc’a capa». Akua si allontana e Caccavale va a casa dei suoi. Poco dopo la spedizione punitiva. Davanti alla porta di Caccavale c’è un gruppo di extracomunitari tra cui Akua. È la rissa. Da una parte gli extracomunitari, dall’altra i parenti di Caccavale. Akua viene aggredito, le prende di santa ragione, poi sfodera un coltello. Trafigge più volte Caccavale, lo lascia senza vita sul pianerottolo. Qualcuno ha già chiamato la polizia, i compagni del presunto assassino fuggono. Resta solo Akua, che poco dopo viene arrestato. 
BOLOGNA - C'è anche il tifoso Lucio Dalla in prima fila di parterre, tra i 7848 che rispondono al Santo Stefano dei canestri tra Virtus e Cremona. Partita che vale molto sulla strada della qualificazione alla Final Eight, partita che la Vanoli Braga sente in mano per almeno due volte: a fine terzo quarto (+11), ed in coda al secondo supplementare (+5 a -50"). Quando aveva già avuto per due volte con Rowland il tiro della vittoria. Tutto sprecato: nel terzo supplementare Bologna infligge un parziale di 12-0 e la porta via con un Koponen indemoniato (36 punti). Servono 55 minuti pazzeschi per decidere chi deve vincerla ed è Bologna che si rimette in corsa per la fase finale di Coppa Italia (ed ora Cremona è alle spalle) e con la trasferta di Siena del 2 può cercare con serenità l'alternativa a Marcelus Kemp, rimasto negli Usa al capezzale della nonna, violando l'invito del club di rientrare giovedì dopo aver già avuto l'autorizzazione a lasciare la squadra saltando la partita contro Milano. "Abbiamo provato a riportare Keith Langford, cerchiamo un esterno" ha detto il patron virtussino Claudio Sabatini. In realtà, se nel giro di 48 ore Kemp dovesse redimersi, partire ed accettare la multa, un pertugio per la riabilitazione c'è ancora. I primi due quarti danno ragione a quelli che vorrebbero rispettate le festività com'era una volta, il dato di pubblico è incoraggiante ma quel che si vede è imbarazzante: nei primi sette minuti Bologna ha 4/15 al tiro, Cremona 4/12, il numero di "airball" è da record, non si ha l'idea che a Natale le due squadre si siano allenate. Finisce 17 pari il primo quarto, nel secondo si fa anche peggio, se possibile perché finisce 14-13 per gli ospiti. Nei risultati fatti da episodi, bisogna saltare a quello di fine terzo quarto: la Virtus (che perde Poeta per una nuova ricaduta al polpaccio sinistro già lesionato) meriterebbe di andare all'ultimo riposo sotto di 11, invece Koponen segna da metà campo, sulla sirena. La partita s'accende negli ultimi cinque minuti, entrandoci sul 55 pari. Bologna lucra falli che mandano in lunetta, s'arrampica fino al +4 (61-57) ma Rowland mette la prima tripla della sua gara per il -1. Segna Milic da sotto per il sorpasso (63-64), Koponen non sbaglia ai liberi (65-64), esattamente come Foster che riporta avanti Cremona (66-65). Mancano 22", sbaglia Winston, Foster di nuovo in lunetta stavolta ne mette uno, concedendo a Koponen di pareggiare a -6". Timeout Cremona, errore di Rowland, supplementare. Quando esce per falli Milic, Cremona deve mettere Drozdov, ala di 1.99, su Homan. Segnali di stanchezza, s'avvia la sparatoria, triple di Rowland, Gailius, Formenti. Saltati i ruoli, Rowland prende in mano la questione, ma lo fa anche Koponen (19 punti tra il 31' ed il 45'), che impatta a -13" (81-81 ed è la seconda volta). Ma gli ospiti hanno di nuovo la palla della vittoria, per la seconda volta Rowland tira sul ferro. Secondo supplementare. Lo comincia forte Gailius con due canestri, s'aggiunge Koponen. Non c'è più energìa per pensare, spunta Foster con due triple create dal nulla che portano la Vanoli Braga a +5 (96-91) con 50" da giocare. Esce Rowland per falli, Koponen riporta Bologna a -3 (93-96 a -40"), D'Ercole la ricaccia a -5, Winston da 3 (96-98), D'Ercole stavolta ne mette uno, serve una tripla ma Winston segna da due. D'Ercole di nuovo in lunetta, stavolta ne mette uno e Koponen (e tre) impatta a quota 100. Terzo supplementare, Virtus a zona e che torna a dar palla ad Homan, per l'allungo (105-100). Entra Antonelli per avere la parvenza di un lungo da opporgli, arrivato pochi giorni prima da Varese. Schiaccia Gailius che prende linea di fondo con forza, poi serve l'assist per quella di Sanikidze e Bologna se ne va (110-100). Stavolta è finita sul serio, dopo due ore e mezza. Canadian Solar Bologna-Vanoli Braga Cremona 116-100 dopo 3 ts (17-17; 30-31; 43-51; 67-67; 81-81; 100-100). Canadian Solar : Poeta 5, Koponen 36, Winston 24, Amoroso 8, Homan 22, Gailius 11, Moraschini 5, Sanikidze 5, Martinoni, Parzenski ne, Spizzichini ne, Tugnoli ne. All.: Lardo. Vanoli-Braga : Rowland 23, Foster 19, Milic 21, Drozdov 12, Sekulic 2, Conti, Formenti 6, D'Ercole 10, Perkovic 7, Lottici ne, Marenzi ne, Antonelli. All.: Mahoric. Arbitri : Pozzana, Tola, Barni. Note - Tiri liberi: Bologna 31/40, Cremona 20/26. Tiri da tre: Bologna 7/27, Cremona 10/36. Rimbalzi: Bologna 58, Cremona 48. Usciti per 5 falli: Amoroso al 33', Sekulic al 35', Perkovic al 38', Martinoni al 39', Milic al 42', Rowland al 49', Moraschini al 49'. Spettatori: 7848. Leggi i commenti I commenti dei lettori 
LONDRA - Julian Assange ha firmato un contratto da 1,2 milioni di euro per per la sua autobiografia. Lo ha rivelato lo stesso fondatore di Wikileaks in un'intervista al Sunday Times. Per i diritti 600.000 euro saranno pagati dall'editore americano Alfred A. Knopf e 380.000 euro dalla britannica Canongate. Altri contratti gli frutteranno in totale oltre un milione di sterline. E in serata, nuove rivelazioni sulla politica estera americana, rivelata dai cable riservati messi online. Il 39enne australiano ha spiegato che non avrebbe voluto scrivere un libro sulla propria vita, ma ha bisogno di soldi per difendersi dalle accuse di stupro in Svezia. "Ho già sborsato 200.000 sterline per le spese legali e devo difendermi e proteggere Wikileaks", ha affermato Assange, che attualmente beneficia della libertà condizionata in Inghilterra , in attesa dell'udienza del 7 febbraio sulla richiesta di estradizione avanzata dalla Svezia, dove l'australiano è accusato di violenza sessuale e molestie da due donne. E non bisogna dimenticare il grande timore di Assange: in caso di verdetto negativo, essere estradato e poi messo dalle autorità svedesi a disposizione degli Stati Uniti, servendo a Washington l'occasione per vendicarsi dell'uomo che, attraverso Wikileaks, ha compromesso buona parte delle sue relazioni internazionali. Negli Usa Assange dovrebbe fronteggiare un'accusa ben diversa da quella per la quale è stato arrestato a Londra lo scorso 7 dicembre in virtù del mandato internazionale emesso dalle autorità svedesi. L'America considera Assange non un giornalista ma un esperto di spionaggio. E per questo vuole incriminarlo, per aver diffuso attraverso Wikileaks centinaia di migliaia di informative provenienti dalle sue ambasciate in tutto il mondo, intrise non solo di informazioni riservate, ma anche di giudizi piuttosto disinvolti sui leader e le classe politica degli altri paesi. Molto imbarazzante. Tanto imbarazzante da costringere il segretario di Stato Hillary Clinton a prodursi in una sequela di spiegazioni, giustificazioni e scuse. Gli Usa vogliono la loro vendetta. Assange lo sa, così come sa che per difendersi gli serviranno molti soldi, oltre all'abilità dei suoi legali, che cercheranno di far slittare l'udienza sull'estradizione di qualche mese, presentando un numero di appelli più alto possibile. Le nuove rivelazioni sulla politica americana. La crisi economica e le valutazioni della Clinton. Nel dispaccio, che risale al 20 marzo 2009, cioè quando la crisi economica negli Stati Uniti era al suo apice, la Clinton spiega che Pechino possiede riserve di valuta estera pari a circa 2700 miliardi di dollari: tre quarti di questa cifra investiti in dollari e quasi 1000 miliardi di dollari investiti direttamente nel debito pubblico degli Stati Uniti sotto forma di bond. "Con queste cifre - scrive nel cablogramma il segretario di stato Usa - ogni movimento può essere estremamente destabilizzante". Tuttavia, precisa la Clinton, nel momento peggiore della crisi finanziaria, "Pechino ha assicurato a Washington che non cambierà la sua politica di acquisto di buoni del tesoro americani". L'ambasciatore statunitense Daniel Piccuta da parte sua assicura che alla luce di diversi contatti ad alto livello "è poco probabile che Pechino prenda decisioni drastiche". Nel cablo di Wikileaks, c'è una conferma: gli Usa sapevano del raid israeliano su presunti impianti nucleari nel 2007, ma informò gli alleati solo sette mesi dopo, perché temeva lo scoppio di una guerra fra i due paesi. 
Fuga da Nola. E’ un film horror quello a cui stanno assistendo i tifosi del glorioso Atletico, tornato in serie D la scorsa estate dopo lunghi campionati passati nelle categorie regionali. Sembrava l’inizio di una nuova storia, molti vedevano nel patron Luigi Giannatiempo l’uomo in grado di riportare la squadra ai fasti degli anni Novanta, quando la serie C1 era una dolce abitudine. Qualcosa, però, è andato storto sin dall’inizio della stagione. Da luglio a novembre, sulla panchina bianconera si sono alternati ben sette allenatori: Troise, La Cava, Nunziata, Gargiulo, Mandragora, Viscido e Ciaramella. A dicembre, invece, è toccato a Cutolo e Muto alternarsi sulla panchina nolana. E la lista si allunga se si considera la parentesi Savino (l’ex difensore del Napoli ha indossato le vesti di allenatore-giocatore per qualche settimana). Il totale fa dieci tecnici in diciotto giornate di campionato. Non bastasse, la squadra ha perso tutti i suoi pezzi migliori: all’apertura della finestra di mercato autunnale il club si è riscoperto con tredici giocatori in meno e da qualche settimana è rappresentato dai giovani del vivaio, che si ritrovano a disputare il campionato Juniores il sabato e la serie D il giorno seguente. Logico che la classifica ne risenta: il Nola è ultimo nel girone I con 6 punti. Alla base del periodo nero, quasi superfluo rimarcarlo, ci sono problemi economici. Sui forum e in città l’amarezza dei tifosi è evidente, molti auspicano un cambio al timone del club, ma il discusso e vulcanico Giannatiempo ha scelto il muro contro muro e chiesto 250mila euro per la cessione del titolo. A prendere in mano le redini della società sono stati i fratelli Cutolo, allenatori della Juniores che stanno cercando di traghettare la squadra fino alla prossima estate, quando il titolo potrebbe finire nelle mani del sindaco. Mai il vessillo bianconero era finito così in basso in termini di immagine. Nelle ultime settimane la squadra non ha in panchina né un medico sociale né un massaggiatore al seguito: quando qualche domenica fa il portiere De Felice è stato costretto ad uscire anzitempo dal rettangolo verde a causa di un infortunio, c’è stato bisogno del supporto del medico degli avversari per prestare le cure del caso. Ancora, contro la Real Nocera la compagine bruniana s’è presentata con divise differenti, numeri di vario colore dietro alle maglie e marchi d’abbigliamento molteplici. A mancare è anche il pullman: i giocatori arrivano con mezzi propri allo stadio e al ritorno rimediano passaggi da magazzinieri e tifosi. 
ENNA - Maurizio Marotta, 31 anni, è stato ucciso stasera nella piazza di Barrafranca, in provincia di Enna. L'uomo era a bordo della propria auto: emigrato a Colonia e pregiudicato, era tornato in Sicilia per le vacanze. E' stato raggiunto da colpi di pistola. Nell'agguato è stato ferito anche il fratello Gaetano, anche lui residente in Germania, che era con lui nell'auto: ferito alla gamba, è riuscito a chiamare il 118. 
Vittorio scrive da Roma. Fino a un anno fa viveva a Milano: "Tutto è diverso, ogni cosa sembra un'altra cosa. Le auto parcheggiate, le vetrine di abbigliamento, i colori, le mele esposte nei negozi. Pur essendo lo stesso uomo anche io mi percepisco in un modo a Milano e in un altro a Roma. Ecco, questa è la sensazione che si protrae in me dal momento del trasloco. È come se dentro di me battessero due cuori". *** Via Larga, locandina stampata in giallo e nero appesa alla porta di un'agenzia di viaggi chiusa per le vacanze natalizie: "Milanese cerca 10.500 euro. Devo pagare affitto arretrato a Romeo Gestioni, cioè la casa popolare. Non voglio andare in strada o finire sotto i ponti. Accetto aiuti economici, non parole. Vaglia intestato a... Con vive raccomandazioni ai vuoti parolai e perditempo di astenersi dal contattarmi per farisaici pistolotti moralistici". *** Vicolo del Piombo, Roma. Utilitaria in senso contrario blocca il furgoncino della nettezza urbana. Il ragazzo in divisa si sporge dal finestrino: "Aho', co'r cervello te sè fermato a vent'anni fa?". 
ROMA - Santo Stefano in campo per la serie A1 di volley, che ha disputato le partite dell'undicesima giornata di andata. Due soli i successi interni (quelli di Trento e Macerata) e ben cinque le affermazioni in trasferta, tra le quali il primo brindisi della stagione per Forlì. TRENTO E CUNEO SENZA OSTACOLI - Trento festeggia nel migliore dei modi il secondo titolo mondiale consecutivo, conquistato pochi giorni fa a Doha: l'Itas non si ferma e batte 3-0 la Sisley, che poco ha  potuto contro lo strapotere del sestetto di Stoytchev. 25-16, 25-20, 25-20 i parziali a favore dell'Itas, che in classifica sale a 32 punti, frutto di 11 vittorie in altrettante partite. Trento sembra inarrestabile, ma Cuneo riesce a non perdere terreno: nella difficile trasferta di Verona, infatti, i campioni d'Italia hanno avuto la meglio, anche loro per 3-0, sulla Marmi  Lanza con i seguenti parziali: 19-25, 28-30, 20-25. Cuneo rimane a 4 punti  dalla vetta, i veneti a quota 13 a metà classifica. MACERATA FATICA, BENE MODENA - Rispetto alle prime due perde invece un punto Macerata che, che dopo essere  stata sotto di due set, riesce comunque a ribaltare la situazione vincendo al tie break  contro la M.Roma Volley: 22-25, 22-25, 25-21, 25-21, 16-14 i parziali del match per la Lube, che sale a quota 27 in graduatoria. Al quarto posto in classifica sale Modena: Castellana Grotte infatti non sfrutta il fattore campo e cede 3-1 agli emiliani dopo essere riuscita a portarsi un set pari. Questa la sequenza dei parziali: 26-28, 31-29, 18-25, 18-25. VIBO, SAN GIUSTINO E FORLI' OK - A sorpresa gli altri tre colpi esterni della giornata: la Tonno Callipo Vibo  Valentia espugna il parquet di Piacenza senza lasciare molto spazio agli  emiliani. 3-0 il punteggio finale con i seguenti parziali: 22-25, 22-25, 18-25 e  quota 15 in classifica per i calabresi. A Monza, importante e netta vittoria  esterna della Rpa-LuigiBacchi.it San Giustino: 0-3 netto e classifica che  migliora, mentre si ferma l'Acqua Paradiso,  raggiunta al quarto posto da Casa Modena. 25-27, 22-25, 16-25 i parziali in  favore della formazione ospite. All'11esima giornata arriva anche il primo  successo stagionale per la Yoga Forlì, che supera in trasferta l'Andreoli  Latina e conquista i primi tre punti stagionali. 1-3 il punteggio finale per la  squadra romagnola con i seguenti parziali: 19-25, 22-25, 25-20, 20-25. I tabellini : ITAS DIATEC TRENTINO-SISLEY TREVISO 3-0 (25-16, 25-20, 25-20) ITAS DIATEC TRENTINO : Kaziyski 16, Leonardi 1, Birarelli 7, Della Lunga 1, Juantorena 8, Zygadlo, Vieira De Oliveira 3, Sala 1, Sokolov, Colaci (L), Stokr 13, Bari (L). Non entrati Garcia Pires Ribeiro. All. Stoytchev. SISLEY TREVISO : Szabo, Fei 15, Horstink 2, Kovar 11, Papi, Farina (L), Boninfante, De Togni 3, Bontje 6, Maruotti 7. Non entrati Gabana, Vanin. All. Piazza. ARBITRI : Satanassi, Boris. NOTE : spettatori 4100, incasso 41000, durata set: 22', 23', 26'; tot: 71'. MARMI LANZA VERONA-BRE BANCA CUNEO 0-3 (19-25, 28-30, 20-25) MARMI LANZA VERONA : Latelli, Pajenk 5, Brunner 7, Meoni, Lasko 13, Smerilli (L), Lotman 12, Zingel, Cala Gerardo 1, Bolla, Herpe 10. All. Bagnoli. BRE BANCA LANNUTTI CUNEO : Mastrangelo 5, Henno (L), Parodi 14, Fortunato, Wijsmans 16, Carletti 1, Grbic 1, Peda 11, Nikolov 1, Volkov 9. Non entrati Galic, Montagna, Patriarca. All. Giuliani. ARBITRI : Puecher, La Micela. NOTE : durata set: 24', 32', 25'; tot: 81'. LUBE BANCA MARCHE MACERATA-M. ROMA VOLLEY 3-2 (22-25, 23-25, 25-21, 25-21, 16-14) LUBE BANCA MARCHE MACERATA : Lampariello, Savani 10, Paparoni (L), Vermiglio 1, Marchiani, Conte 16, Stankovic 10, Cacchiarelli, Omrcen 25, Podrascanin 11. Non entrati Vadeleux, Van Walle. All. Berruto. M. ROMA VOLLEY : Poey 12, Zaytsev 19, Paolucci, Lebl 10, Uriarte 1, Cesarini (L), Saraceni 10, Bencz 6, Yosifov 13. Non entrati Tomatis, Corsini, Corsano. All. Giani. ARBITRI : Santi, Castagna. NOTE : Spettatori 2000, incasso 13000, durata set: 27', 30', 25', 26', 18'; tot: 126'. BCC-NEP CASTELLANA GROTTE-CASA MODENA 1-3 (26-28, 31-29, 18-25, 18-25) BCC-NEP CASTELLANA GROTTE : Milushev, Rak 7, Cozzi 10, Guerra 24, Patriarca, Falaschi 5, Torre 1, Dvoranen 6, Rodriguez 11, Gallotta 4, Cicola (L). Non entrati Pagano, Guglielmi. All. Lattari. CASA MODENA : Manià (L), Fabroni, Kooistra 8, Dennis 11, Berezhko 9, Kooy, Casadei 10, Esko 4, Creus Larry 10, Casoli, Diaz 19, Piscopo 5. Non entrati Ciabattini. All. Prandi. ARBITRI : Pasquali, Sampaolo. NOTE : spettatori 1400, incasso 11000, durata set: 31', 34', 26', 23'; tot: 114'. COPRA MORPHO PIACENZA-TONNO CALLIPO VIBO 0-3 (22-25, 22-25, 18-25) COPRA MORPHO PIACENZA : Popp 3, Marra (L), Gonzalez 4, Ruiz 4, Perazzolo, Nilsson 14, Massari 1, Zlatanov 11, Holt 3, Tencati 5, Boschi. Non entrati Piano. All. Lorenzetti. TONNO CALLIPO VIBO VALENTIA : Rivera Caamano 6, Coscione 1, Suljagic 3, Anderson 9, Kindgard, Simeonov 24, Ananiev, Barone, Fanuli (L), Nikolov 10. Non entrati Ferraro, Feroleto, Baroti. All. Di Pinto. ARBITRI : Balboni, Cerquoni. NOTE : Spettatori 3200, incasso 5500, durata set: 30', 29', 28'; tot: 87'. ACQUA PARADISO MONZA-SAN GIUSTINO 0-3 (25-27, 22-25, 16-25) ACQUA PARADISO MONZA BRIANZA : Cetrullo 1, Rauwerdink 4, Forni 5, Molteni 4, Buti 5, Rooney 15, Travica 1, Gavotto 11, Shumov 2, Exiga (L). Non entrati Pesenti, Krumins, Zito. All. Monti. RPA-LUIGIBACCHI. IT SAN GIUSTINO : Zhukouski 2, Schwarz 8, Dias 18, Giovi (L), Finazzi 2, Maric 13, Cester 6, Steuerwald 3. Non entrati Van Den Dries, Bartoletti, Nikic, Braga, Lo Bianco. All. Zanini. ARBITRI : Padoan, Braico. NOTE : spettatori 1600, incasso 2400, durata set: 32', 31', 22'; tot: 85'. ANDREOLI LATINA-YOGA FORLI' 1-3 (19-25, 22-25, 25-20, 20-25) ANDREOLI LATINA : Kovacevic 6, Popelka 11, Kohut 7, Gitto 5, Sottile 3, Pieri (L), Spairani 6, Vujevic 11, Starovic 15, Giombini. Non entrati Cortina, Labardi, Nonne. All. Medei. YOGA FORLI' : Falasca 25, Diachkov 8, De Pandis (L), Sintini 2, Kovacevic 17, Oivanen 11, Bovolenta 9. Non entrati Ricci Petitoni, Bacci, Ainsworth, Bellei. All. Molducci. ARBITRI : Longo, Perri. NOTE : spettatori 890, incasso 2600, durata set: 26', 27', 26', 24'; tot: 103'. Classifica : Itas Diatec Trentino 32; Bre Banca Lannutti Cuneo 28; Lube Banca  Marche Macerata 27; Casa Modena 19; Acqua Paradiso Monza Brianza 19; Sisley  Treviso 17; M. Roma Volley 15; Tonno Callipo Vibo Valentia 15;  RPA-LuigiBacchi.it San Giustino 14; Copra Morpho Piacenza 14; Marmi Lanza Verona  13; Andreoli Latina 11; Bcc-Nep Castellana Grotte 4; Yoga Forlì 3. Leggi i commenti I commenti dei lettori 
