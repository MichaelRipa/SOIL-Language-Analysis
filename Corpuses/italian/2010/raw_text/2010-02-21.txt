Il risultato dice tutto: 83-75. La Virtus s’inchina ma con onore, mandando i titoli di coda solo a 9” dal gong, recuperando fino a -5 (liberi di Moss a -40”) dal -15 del 32’ (schiacciata di Stonerook sul 65-50) anche grazie alle carezze da lontano di Koponen (19pt, 5/6 dall’arco). Verso Piazza del Campo il secondo bicchierone consecutivo; sotto le Due Torri, invece, il ristorante, quello della Coppa, dove da quattro anni si servono solo secondi. Stavolta, però, il retrogusto promette, non lascia amaro.  Eppure, più che con Biella e Montegranaro, i cannibali han sudato tutti i 40’ per poter pasteggiare. Il primo tempo, infatti, viveva sulle sconcezze senesi dalla lunetta (10/18 per una macchina dall’85% medio) e su quelle in attacco della Virtus (dieci perse) che, comunque, teneva il passo al tè (38-33) con due zompi di Moss e una tripla di Koponen. E anche nel terzo quarto la banda di Lardo restava appesa alla partita, più con la grinta di Vukcevic e Moss (12 pt nei 12’ di fuoco senese) che con la mira di Hurd (fin troppo in campo, divora un 2/8 al tiro), pur vessata dal mortifero parziale di 17-6 tra 22’ e 28’ (da 38-37 a 55-43) siglato da Hawkins e Domercant. Quindi, il cardiopalmico finale, con il 9-0 dall’arco con Koponen e Maggioli quando ormai si stava allestendo il palco per la premiazione. Dalla campagna irpina la Virtus torna certo col sorriso. A trovar la retina ha fatto più fatica di Atlante a reggere il mondo ma l’intensità che ha profuso avrebbe rintronato un pezzo di granito. In più, ha ormai trovato in Koponen il leader carismatico del gregge. Sorridere, dunque, a patto, però, che non si fosse creduto di sfangarla coi semidei, ricordando piuttosto in vista dei playoff quali avversari son capitolati e come, dalla vittoria di Caserta in poi, tutto avesse il sapore del regalo.  La sconfitta, infine, quasi saprà di miele se paragonata allo scorso anno: persa di uno, tra le mura amiche, schiumando per scelte arbitrali dibattute (eufemismo). Troppo vicina al sole, novella Icaro, la Virtus pagò l’affronto con una caduta dai connotati del baratro. Oggi, meno barocca , la sua costanza e le altrui zoppicate (da Milano in giù) suggeriscono una nuova consapevolezza. Poter guardare chiunque – tiranni esclusi – dagli specchietti retrovisori. Senza gli acuti d’una primadonna (pur se Collins sa infiammare come McIntyre) ma affidandosi alla concentrazione, aggressività e umiltà di ogni corista, la corsa tra spiantati per la seconda piazza (se interessa) potrebbe non essere utopia. 
Viviano 5: incerto Zenoni 6: onorevole Portanova 5.5: impreciso Moras 5.5: disattento Raggi 6 : reattivo Buscé 6.5: utile Guana 5.5: macchinoso Mudingayi 6 : generoso Casarini 5.5: sprecato Adailton 6: sfortunato Zalayeta 6.5: poderoso Gimenez 5: cilecca Savio 6: positivo Mingazzini sv Sei d'accordo? Clicca qui e fai le tue pagelle 
VANCOUVER - Ora può ritirarsi in pace. Con l'oro olimpico al collo la missione è finalmente compiuta. Complimenti a Bode Miller. Non c'era riuscito a Salt Lake City 2002, neppure a Torino 2006, ha realizzato il capolavoro a Vancouver, nella combinata. E meno male che voleva darsi al tennis. Bode Miller ha rifilato l'ultima zampata, quando meno ce l'aspettavamo. Diceva che era stufo, ed invece zitto zitto s'allenava. Non ha partecipato a niente per tutta la stagione per arrivare in forma qui. D'altronde cosa doveva farsene della Coppa del Mondo un tipo che ha vinto in tutte le specialità dello sci alpino? Che ne ha già due, in bacheca, di Coppe del Mondo? Voleva cancellare quello zero dal suo palmares, l'assenza di un oro olimpico. Ce l'ha fatta, l'ha acciuffato all'ultimo tentativo. Ha fatto felice anche l'America che lo apprezza per le sue ruvidezze, per le sue scelte, per il suo modo di fare. Sappiamo in fondo tutto, di questo cow-boy delle montagne. Della sua educazione, ricevuta dai suoi genitori, degli hippy che vollero crescere i loro quattro figli a contatto con la natura. Della sua predisposizione per lo sport, dell'utilizzo (primo) dei carver. Della sua sciata anomala, spericolata. Ha dimostrato di non essere un pupazzo, di non essere gestibile. La sua rottura con la federazione americana, la creazione di un suo team di sci rientrano nel suo personaggio. Così come il camper e una solitudine cercata a tutti i costi. Gli ultimi due anni sono stati i suoi più mosci, soprattutto il 2009: tutti lo hanno dato per finito, lo hanno considerato come il vecchio campione che ancora non si arrende. Ora devono ricredersi, davanti a questo 32enne testardo e talentuoso. S'è tolto l'ultimo sassolino, Bode. Ora vuole divertirsi, giocare con lo sport. Tenterà la qualificazione per gli US Open di tennis. Non è la sua ultima guasconata, Miller da juniores ha vinto tornei di tennis. Certo, non vorrà sfidare Federer&Nadal, solo realizzare un suo sogno personale. Lo Slam dello sci è completato, giusto chiudere con una volèe. 
VANCOUVER - Ma quanti sci hanno gli atleti? Quanti ne portano? Ci sono differenze tra "alpinisti" e "fondisti"? Di sicuro sono cambiati i tempi: ancora quindici anni fa gli sci a disposizione, qualunque disciplina fosse, erano pochi. Diciamo pure un paio, poi c'è stata l'evoluzione dei materiali. "Io ne ho quaranta" ha detto Pietro Piller Cottrer, argento nella 15 km di fondo. "Più o meno lo stesso" ha risposto Giorgio Di Centa, aggiungendo: "So che la polacca Kowalczyk ne ha sessanta, e che Fill, dell'alpino, ne ha cento paia". Troppi? Inutili? "Io ne ho pochi... ma tanto ne provi tanti e poi metti sempre quelli che conosci". Parole di Thomas Moriggl: non sarà un campione, ma sulla saggezza non lo batte nessuno. 
Con Borriello è un'altra cosa. Il Milan è tornato a vincere, dopo un periodo di alti e bassi. Il centrattacco, dopo aver sfiorato il gol (salvataggio sulla linea di Bonucci), ha segnato in chiusura di primo tempo con una delle sue rovesciate spettacolari. Il raddoppio di Pato, nella ripresa, ha chiuso una partita che i rossoneri hanno padroneggiato per larghi brani. Il Bari ha deluso: squadra ben diversa da quella di due mesi fa, non è riuscito a segnare nemmeno su rigore dello "specialista" Barreto, parato da Abbiati. Con la meritata vittoria del San Nicola, la squadra rossonera è nella scia di Inter e Roma. Così la bella risposta alle critiche piovute dall'alto rafforzerà la posizione di Leonardo. Ma siccome l'appetito vien mangiando, tutti i giudizi verranno rimandati alle prossime partite e specialmente al recupero con la Fiorentina e alla gara di ritorno col Manchester United.  Il patron Berlusconi a volte dice certe cose per stimolare tecnico e giocatori ed evidentemente ha centrato il bersaglio. Il Bari non era un avversario facile, al San Nicola -che ha fatto registrare il record d'incasso (41 euro in più della partita con l'Inter)  - aveva perso la Juventus, aveva faticato molto anche la squadra di Mourinho (che aveva dovuto recuperare dal 2-0 al 2-2) e quindi quella del Milan può considerarsi una impresa vera e propria. Leonardo aveva apportato alcuni cambiamenti alla formazione: oltre al decisivo di recupero di Borriello in attacco, aveva affidato il centrocampo ai tre veterani Gattuso, Pirlo e Ambrosini, apparsi sicuri. Nella linea difensiva Bonera (bene) aveva sostituito l'infortunato Antonini. Ma soprattutto era stato il ritorno di Abbiati (sicuro, molto reattivo sul rigore parato nel finale), al posto dello "sfiduciato" Dida, a fare rumore. Nella ripresa in campo Jankulovski, Inzaghi e Beckham. Ventura, privo di Ranocchia e Parisi e con Almiron -entrato nella ripresa- inizialmente in panchina perchè non ancora al meglio fisicamente, aveva dato spazio all'egoista Rivas -assente da tre partite- nella linea mediana e Barreto, reduce da squalifica, in attacco dove è apparso isolato. Il Bari ha dato l'impressione di voler "invitare" il Milan in avanti per poi colpirlo in contropiede. Così per una decina di minuti si è assistito a una gara piuttosto bloccata a centrocampo, con i rossoneri non in grado di superare il dispositivo di contenimento della squadra pugliese. Poi, visto che il Bari non usciva dalla sua tana, il Milan ha tentato, con un'azione più decisa, di forzare i tempi andando al tiro con Ambrosini al 12' dal limite (alto), con Pato su punizione (parato a terra) al 20' e con un tiro-cross da destra di Abate poco dopo (fuori). I baresi sono andati avanti dopo il 25', quando Nesta aveva messo in preallarme Leonardo, accusando problemi a una coscia. Si sono scaldati Favalli e Jankulovski. Quando il Bari si è fatto pericoloso, su un angolo Bonera ha cinturato Barreto in area, ma Gava non ha battuto ciglio. La partita è cresciuta di tono e ci ha provato anche Borriello (fuori). Anche Meggiorini ha accusato problemi muscolari ed è entrato Sforzini, mentre Nesta ha continuato. Gli errori del Bari in mezzo al campo hanno invitato i rossoneri ad andare avanti. Lo hanno però fatto solo con traversoni e spioventi quasi sempre preda della difesa biancorossa. Insomma, un Milan con poca fantasia ma con molta buona volontà. Pato e Ronaldinho hanno faticato molto a giocare palloni decenti, perchè pressati dagli avversari, assai attenti e determinati. Al 38' in contropiede il Bari ha colto di sopresa la difesa rossonera, ma c'era offside di Alvarez, arrivato a contatto con Abbiati. Vicinissimo al gol il Milan al 40': Borriello ha attratto Gillet fuori e ha tirato in diagonale da sinistra a botta sicura: Bonucci ha cavato letteralmente la palla dalla porta vuota. Si è capito allora che il Milan avrebbe potuto passare. Infatti la partita è stata sbloccata da Borriello al 43': Ronaldinho da posizione centrale ha dato a Borriello, lasciato solo da Bonucci sulla destra. La rovesciata di sinistro dell'attaccante, di prima intenzione,  è stata imparabile per Gillet. Un bel gol e un meritato vantaggio per i rossoneri che nel primo tempo hanno fatto la partita, mentre il Bari ha solo subito. La strigliata di Ventura nell'intervallo ha indotto i pugliesi ad attaccare nella ripresa, ma il Milan è apparso attento in difesa e il duo Ronaldinho-Pato ha portato al tiro il "papero", di poco fuori al 4'. Insomma, dopo un fuoco di paglia biancorosso, è stato il Milan a spingersi in avanti per chiudere la partita. Un rasoterra di Donati (fuori) poi ha messo a repentaglio la porta di Abbiati. Ma per il resto è stato il Milan a fare la partita e a cercare il colpo del k.o. Ventura ha concesso l'ultima mezzora ad Almiron, fuori Rivas. Una gran punizione di Barreto al 18' ha costretto Abbiati a una deviazione d'istinto. Il Bari ha schiacciato per parecchi minuti il Milan nella sua metà campo. Leonardo ha sostituito Bonera, in affanno, con Jankulovski. Una fiammata di Ronaldinho al 25' ha costretto Gillet a una difficile respinta, poi su colpo di testa di S. Masiello, Pato ha insaccato rasoterra al volo. Partita chiusa e sostituzione di Borriello (fastidio al polpaccio) con Inzaghi al 27'. Beckham è entrato quando la partita era decisa e il Milan ha badato solo a  portare a casa la vittoria senza danni. Ma uno stupido fallo di Pato su S.Masiello al 44' ha indotto Gava a fischiare un rigore che Barreto si è fatto parare da Abbiati. Così Leonardo ha rafforzato le proprie convinzioni sulla bontà del momento del Milan. Ma non tutti ritengono che abbia ragione. 
BARI  - Nessun problema società-Leonardo. Firmato Adriano Galliani, che scende in campo per mettere a tacere ogni presunta frattura tra Silvio Berlusconi e il tecnico del Milan, il giorno dopo le dichiarazioni chiare e decise rilasciate dal brasiliano nella conferenza stampa di ieri. "Berlusconi non ha mai inteso attaccare Leonardo  -  sottolinea l'amministratore delegato rossonero ai microfoni di Sky Sport prima del match con il Bari -, è successo che durante una cena politica, davanti a qualche senatore che chiedeva di comprare questo o quel giocatore, il presidente ha risposto che il Milan ha una buonissima squadra ma l'importante è che giochi bene. E' stata ingigantita la cosa trasformandola in un attacco a Leonardo, ma così non è e se incidente c'è stato ora è assolutamente chiuso. Leonardo è stato scelto da me e dal presidente, gli vogliamo bene, stiamo facendo il nostro, siamo terzi in classifica con due partite da recuperare, siamo agli ottavi di finale di Champions League, con lo United abbiamo perso, ma giocando meglio di loro". LEO GODE DI ASSOLUTA AUTONOMIA - Insomma il club di via Turati è soddisfatto del lavoro del brasiliano, ma se non c'è mai stato nessun caso, resta da capire il perché delle dichiarazioni rilasciate ieri dal tecnico. "Stimo Leonardo e gli voglio bene, è arrivato al Milan nel 1987, è una persona straordinaria  -  afferma Galliani  -  che da noi ha fatto prima il calciatore, poi è stato un dirigente a me vicinissimo, adesso fa l'allenatore. Ho grandissimo affetto verso la persona e grande stima verso l'allenatore e così la pensa anche Berlusconi. Ieri Leonardo ha semplicemente ribadito che gode di assoluta autonomia nel Milan, che è un uomo libero e che continuerà ad esserlo, non è mai andato sopra le righe e non c'è un problema società-Leonardo. La sua è stata una reazione garbata, magari anche decisa, ma che deriva dal fatto che il presidente non è riuscito in questi giorni, per i suoi impegni politici, a parlare né con me né con Leonardo, questa mattina mi ha spiegato cosa è successo e poi l'ha spiegato anche a Leonardo. Quindi se c'era un mezzo problemino, adesso non c'è più. In conferenza stampa Leonardo ha risposto prendendo per buono quello che hanno scritto i giornali... noi non andiamo in silenzio stampa per le cose che scrivono i giornali o dicono le tv". HO FATICATO A CONVINCERLO ALLA PANCHINA - Una frecciatina nei confronti di qualcuno? Il dirigente milanista sorride e porta avanti il suo discorso su Leonardo, ricordando che la società "ha faticato molto a convincerlo a diventare il nostro allenatore. Lui non voleva farlo, mi diceva assolutamente no, ma io sono sicuro che ha il talento per fare bene qualsiasi cosa. L'ho convinto faticosamente e quando ho avuto il suo sì, sono andato dal presidente, abbiamo cenato insieme e Berlusconi era d'accordissimo nell'affidare la panchina a Leonardo. Io  -  conclude Galliani  -  non farei diventare le sue dichiarazioni un problema di stato". Leggi i commenti I commenti dei lettori 
ROMA - Le grandi schiantano tutti, mostrando una volta di più come la massima serie di pallavolo sia un campionato spaccato in due, dove in ballo resta l'assegnazione dei posti nella griglia dei playoff per i quali la LuigiBacchi Perugia ha fatto un colpo importante battendo in casa la Yoga Forlì, anche se Verona, che conserva ampio margine per la conquista dell'ottavo posto (ultimo utile alla conquista dei playoff) non s'è distratta e vincendo 3-1 a Latina ha tenuto a distanza gli umbri.Treviso ha battuto Vibo Valentia vendicando il ko dell'andata. Ha riposato la capolista Itas Diatec Trentino. LUBE BANCA MARCHE MACERATA - TONNO CALLIPO VIBO VALENTIA 3-0 (25-18, 25-19, 25-18) - LUBE BANCA MARCHE MACERATA: Cisolla 6, Vermiglio 2, Bartoletti, Stankovic 7, Martino 10, Corsano (L), Omrcen 18, Podrascanin 8. Non entrati Raymaekers, Paparoni, Smerilli, Monopoli, Swiderski. All. De Giorgi. TONNO CALLIPO VIBO VALENTIA: Gonzalez 2, Corvetta, Andrae 6, Moltò, Simeonov 9, Quiroga 6, Tencati, Barone 6, Cicola (L). Non entrati Marquez, Ferraro. All. Uriarte. ARBITRI: La Micela, Cipolla. NOTE - Spettatori 1700, incasso 6300, durata set: 23', 25', 24'; tot: 72'. TRENKWALDER MODENA - COPRATLANTIDE PIACENZA 3-0 (25-22, 34-32, 25-21) - TRENKWALDER MODENA: Manià (L), Kooistra 9, Cuturic 5, Dennis 17, Kooy, Biribanti 3, Esko 7, Casoli 6, Diaz Mayorca 6, Piscopo 9. Non entrati Ciabattini, Soli, Pagni. All. Prandi. COPRATLANTIDE PIACENZA: Boschi, Massari, Grassano 5, Boninfante 2, Sequeira, Zlatanov 15, Bravo 9, Rinaldi (L), Oivanen 7, Urnaut 5, Bjelica 8. Non entrati Mazza. All. Lorenzetti. ARBITRI: Pasquali, Sampaolo. NOTE - Spettatori 3400, incasso 22000, durata set: 30', 37', 30'; tot: 97'. BRE BANCA LANNUTTI CUNEO - ESSE-TI CARILO LORETO 3-0 (25-21, 25-16, 25-20) - BRE BANCA LANNUTTI CUNEO: Henno (L), Parodi 8, Fortunato 10, Nikolov 15, Grbic 7, Peda 1, Mastrangelo 11, Patriarca 4, Pieri. Non entrati Ariaudo, Nuti, Jeroncic. All. Giuliani. ESSE-TI CARILO LORETO: De Angelo Freitas, Marra (L), Diachkov 14, Dolfo 2, Van Dijk 5, Tereshin, Visentin 4, Belcecchi, Paoli 2, Cester 8, Shumov 5. Non entrati Marzola. All. Moretti. ARBITRI: Santi, Zucca. NOTE - Spettatori 2600, incasso 12000, durata set: 25', 25', 22'; tot: 72'. ARAN CUCINE PINETO - ACQUA PARADISO MONZA 0-3 (23-25, 17-25, 17-25) - ARAN CUCINE ABRUZZO PINETO: Perez Moreno 7, Modica, Lampariello 6, Henrique 2, Sborgia 3, Di Franco 7, Perazzolo 15, Armeti (L). Non entrati Ravellino, Centorame. All. Fant. ACQUA PARADISO MONZA: Rauwerdink 10, Krumins, Semenzato 13, Tuominen 3, Molteni 6, Buti 9, Travica 2, Gavotto 16, De Luca 1, Exiga (L). Non entrati Sivula, Pesenti, Haldane. All. Berruto. ARBITRI: Piersanti, Ippoliti. NOTE - Spettatori 670, incasso 3700, durata set: 24', 22', 20'; tot: 66'. RPA-LUIGIBACCHI. IT PERUGIA - YOGA FORLì 3-2 (25-22, 27-25, 22-25, 20-25, 19-17) - RPA-LUIGIBACCHI. IT PERUGIA: Hubner 16, Savani 20, Bucaioni, Cernic 8, Nemec, Botti, Ogurcak, Sintini 2, Pippi (L), Stokr 24, Fanuli (L), Bovolenta 11. Non entrati Lo Bianco. All. Di Pinto. YOGA FORLì: Coscione 2, Carrol 16, Popp 24, Stancu 8, De Pandis (L), Casadei 6, Loglisci 8, Maric 18, Bacci. Non entrati Mengozzi, Ainsworth, Bianchi, Gotch. All. Molducci. ARBITRI: Barbero, Bartolini. NOTE - Spettatori 1200, incasso 2600, durata set: 28', 31', 31', 28', 23'; tot: 141'. SISLEY TREVISO - PRISMA TARANTO 3-0 (25-17, 25-19, 25-21) - SISLEY TREVISO: Carletti, Fei 13, Horstink 11, Farina (L), Kohut 8, De Togni 2, Bontje 9, Maruotti 13, Garcia 3. Non entrati Papi, Sabbi, Vanin, Cuda. All. Piazza. PRISMA TARANTO: De Oliveira 10, Ricciardello (L), Montagna, Cozzi 7, Suxho 1, Westphal 1, Elia 4, Rodrigo Pinto 9, Bartman 10. Non entrati Candellaro, Moretti, Quartarone. All. Serniotti. ARBITRI: Saltalippi, Braico. NOTE - Spettatori 1600, incasso 6100, durata set: 24', 25', 25'; tot: 74'. RISULTATI: Andreoli Latina-Marmi Lanza Verona 1-3 (25-15, 19-25, 11-25, 16-25); Lube Banca Marche Macerata-Tonno Callipo Vibo Valentia 3-0 (25-18, 25-19, 25-18); Trenkwalder Modena-CoprAtlantide Piacenza 3-0 (25-22, 34-32, 25-21) 20/02/2010 ore 16:30 Dir. Rai Sport Più; Bre Banca Lannutti Cuneo-Esse-ti Carilo Loreto 3-0 (25-21, 25-16, 25-20); Aran Cucine Abruzzo Pineto-Acqua Paradiso Monza 0-3 (23-25, 17-25, 17-25); RPA-LuigiBacchi.it Perugia-Yoga Forlì 3-2 (25-22, 27-25, 22-25, 20-25, 19-17) Ore 16:30 Dir. Rai Sport Più; Sisley Treviso-Prisma Taranto 3-0 (25-17, 25-19, 25-21). Riposa: Itas Diatec Trentino CLASSIFICA: Itas Diatec Trentino 57, Bre Banca Lannutti Cuneo 54, Sisley Treviso 49, Lube Banca Marche Macerata 48, CoprAtlantide Piacenza 48, Trenkwalder Modena 45, Acqua Paradiso Monza 43, Marmi Lanza Verona 41, RPA-LuigiBacchi.it Perugia 31, Tonno Callipo Vibo Valentia 27, Prisma Taranto 25, Andreoli Latina 19, Yoga Forlì 18, Esse-ti Carilo Loreto 14, Aran Cucine Abruzzo Pineto 6. Note: 1 Incontro in più: CoprAtlantide Piacenza, Marmi Lanza Verona, Tonno Callipo Vibo Valentia, Andreoli Latina, Esse-ti Carilo Loreto; Leggi i commenti I commenti dei lettori 
AVELLINO - La Montepaschi Siena ha vinto la Coppa Italia di basket, la seconda consecutiva dopo quella dello scorso anno vinta a Bologna. Nella finale giocata al Pala Del Mauro di Avellino, la formazione allenata da Simone Pianigiani ha battuto la Canadian Solar Bologna, stessa avversaria della scorsa edizione, con il punteggio di 83-75. Questi i parziali: 15-14, 38-33, 60-48. Top scorer della gara sono stati il capitano di Siena Stonerook da una parte e Koponen dall'altra, entrambi autori di 19 punti. La Virtus Bologna con questa ha perso la quarta finale consecutiva, ma ha dimostrato di avere coraggio e di non arrendersi fino al triplice fischio. Shaun Stonerook, alla fine, grazie ai 19 punti ma a tanto lavoro in difesa, è stato anche premiato come mvp. Per la cronaca, l'avvio di gara è equilibrato, con Bologna che cerca sempre di non dare troppo spazio alla corazzata Siena. A Mc Intyre, per lui 6 punti nel primo periodo chiusio 15-14, dall'altra parte rispondono Hurd e Collins (7 in due), mentre la Montepaschi evidenzia qualche difficoltà al tiro (4/14); anche ai rimbalzi c'è equilibrio (11-8 per i toscani). Nel secondo quarto, i senesi aggiustano la mira, Domercant sostituisce Mc Intyre e segna 5 punti così come Zisis, mentre tra gli emiliani sale in cattedra Moss (che arriva a quota 8) e permette ai suoi di andare al riposo lungo sotto di soli 5 punti (38-33). Match dunque in sostanziale equilibrio, degno di una finale. Vukcevic sprona i suoi nell'intervallo di contenere gli avversari all'avvio del terzo quarto, Bologna riesce a farlo ma solo nei primi minuti, prima di cedere un po' nel finale di parziale e chiudere al 30' sotto di 12 (60-48) grazie all'ottimo apporto di Sato ed ancora di Domercant, senza contare il solito Stonerook. Il capitano mensanino si occupa personalmente di fare punti all'inizio del quarto periodo quando Bologna cerca di profondere le ultime energie con l'obiettivo di rientrare in partita in vista del rush finale. E così si arriva al +15 (68-53 e poi 70-55) e ad un match che vitualmente si chiude qui. Koponen mette due triple dimostrando di essere l'ultimo a volersi arrendere (71-61 a -3'), ma la Montepaschi è troppo forte fisicamente e mentalmente per poter cedere in un match così importante. Maggioli firma anche il -7 (71-64, poi 73-66), ma Eze e Stonerook non ci stanno e segnano i tiri della sicurezza fino all'83-75 finale. Leggi i commenti I commenti dei lettori 
Pdl, panchina della libertà. Bravo Leonardo, che personalità e che lezione di dignità. E' l'unico dell' entourage del presidente del consiglio, dalla politica allo sport,  che ha avuto il coraggio di rispondergli per le rime. Poche chiacchere per il brasiliano: non va bene come lavora? A lui basta una sola parola per togliere il disturbo e senza chiedere un euro. E ha dato un senso alla parola che più viene sventolata dal partito di Berlusconi: libertà. Leonardo ha chiarito che la sua non è in vendita e non accetta compromessi. Se non lo conoscesse bene siamo sicuri che il presidente del consiglio lo chiamerebbe... comunista.  Ma forse Berlusconi prima di lanciare accuse a Leonardo per la mancanza di risultati da parte del Milan, dovrebbe confrontare la sua campagna acquisti con quella dell'Inter. Li troverebbe tutte le risposte. Prendiamo atto delle dichiarazioni di Galliani che era tutto uno scherzo e un malinteso: ma perchè non lo ha detto a Leonardo prima della conferenza stampa di sabato? E poi un'altra riflessione: ma con tutti i problemi che hanno, da Bertolaso, a Verdini, alla crisi, alle elezioni regionali,  Berlusconi e i senatori del Pdl (questa volta Popolo della libertà), a cena, hanno anche tempo di parlare del Milan? Inter che succede? Confermo la mia stima al Mourinho allenatore, la squadra anche sabato sera in nove contro la Samp ha dimostrato forza e carattere, ma comincio a non capire il Mourinho comunicatore. E' convinto che quelle sceneggiate e gli attacchi ai colleghi facciano bene all'Inter? E non capisco più neanche Moratti. Ricorda come si arrabbiava per l'arroganza della Juventus di Moggi e Girando che vinceva, ma tutte le settimane trovava un pretesto per attaccare arbitro e istituzioni del calcio? Questa Inter di Moratti e Mourinho gli assomiglia molto... Sorpresa Zaccheroni. Non dubitavo del valore del tecnico che conosco e so quanto sia bravo e preparato, ma non pensavo riuscisse in poco tempo a rimettere in sesto una barca che faceva acqua da tutte le parti. Ora ha ripreso un cammino dignitoso verso i porti che gli competono, la zona Champions League. Però, per favore, aspettiamo a usare toni trionfalistici: non dimentichiamo che a Torino qualche mese fa si parlava di scudetto. La Roma vince anche se non convince più come nelle passate settimane, ma in Italia in questa stagione non c'è una squadra che sembra superiore alle altre per gioco e risultati. A Ranieri diamo un merito importante: quello di aver riportato il divertimento in un campionato che appena un mese fa sembrava chiuso, almeno per il discorso scudetto. La Roma c'è e può crederci e il Chelsea può dargli una grande mano. 

