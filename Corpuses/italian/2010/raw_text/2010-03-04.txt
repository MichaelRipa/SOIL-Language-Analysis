Il Cams ha deciso che Parma–Atalanta, in programma domenica 14 marzo, è considerata una partita “ad alto rischio”. Il settore ospiti del Tardini rimarrà chiuso, i biglietti saranno venduti solamente ai residenti dell’Emilia Romagna. I bergamaschi sono finiti sotto stretta osservazione e i loro comportamenti saranno valutati di volta in volta fino al termine della stagione. 
Un maestra elementare, Rosa Piacente, 46 anni, è stata trovata uccisa in serata nella sua abitazione di Pozzo d'Adda, nel Milanese. La donna è stata trovata dalla figlia di 20 anni, studentessa universitaria, nella taverna della loro villetta mentre al primo piano si trovava il padre della vittima, ultraottantente, in stato confusionale. Al momento nei confronti dell'anziano, che prima della pensione era segretario comunale, non sono stati presi provvedimenti restrittivi, ma le indagini dei carabinieri di Vimercate sono indirizzate nei suoi confronti. La maestra era divorziata e viveva con il padre e la figlia. Sul posto sono intervenuti anche il pm di turno della Procura della Repubblica di Milano, Stefania Carlucci e il comandante dei carabinieri di Vimercate, capitano Roberto Giannola. La donna è stata accoltellata ed è morta dissanguata per la recisione dell'arteria femorale. 
MILANO  - Dal Grand Prix d'Italie fino alla Rolex MBA's Conference & Regatta, passando per Giraglia Cup, il Campionato del Mondo X-35, quello europeo X-41 e la X-Yachts Gold Cup. Si è tenuta oggi, a Palazzo Mezzanotte, la presentazione delle attività sportive dello Yacht Club Italiano. La stagione si apre con il Grand Prix d'Italie, riservato ai Mini 6.50. La regata si svolgerà dal 17 al 24 aprile sul percorso Genova - Capraia  -  La Caletta - Giannutri  -  Genova per un totale di 540 miglia circa. Giunta alla sua quarta edizione, questa regata coinvolge ogni anno un numero maggiore di partecipanti. REGATE PIRELLI - Si prosegue con le Regate Pirelli - Coppa Carlo Negri. Giunta alla 41° edizione, la manifestazione è in programma dal 29 aprile al 2 maggio a Santa Margherita Ligure, ed è riservata alle imbarcazioni superiori ai 30 piedi delle classi: IMA group (Maxi IRC, Swan Maxi Class IRC, Wally IRC, Mini Maxi IRC, Gruppo A IRC e Gruppo B IRC-ORC/ORC Club). Molto amate da armatori ed equipaggi, le Regate Pirelli Coppa Carlo Negri sono diventate un appuntamento imperdibile per gli appassionati. NESPRESSO CUP - A seguire una novità nel calendario dello Yacht Club Italiano: Nespresso Cup, una nuova regata internazionale che riunisce per la prima volta esclusivamente la classe Wally. Per tre giorni, dal 7 al 9 maggio, quindici yacht Wally si affronteranno nelle acque del Golfo del Tigullio. Durante la regata saranno presenti a Portofino, come ambasciatori della prima edizione, velisti del calibro di Francesco De Angelis, Loïck Peyron e Paul Cayard. Dal 14 al 16 maggio si svolgerà poi la seconda edizione del Portofino Rolex Trophy, regata a invito riservata a J Class, 12 Metri S. I, 8 Metri S. I, 6 Metri S. I, 5,50 S. I e altre classi one design. Portofino Rolex Trophy è un evento che lo Yacht Club Italiano e Rolex dedicano a speciali categorie di barche d'epoca, tutte rigorosamente costruite in legno. BOMBOLA D'ORO - Dal 21 al 23 maggio, sempre a Portofino, è il turno di una regata molto amata: il Trofeo SIAD Bombola d'Oro, la regata per dinghy 12 piedi più affollata d'Italia, giunta alla 14° edizione. Tornata in auge da molti anni, questa piccola barca per singoli - che vanta una tradizione quasi secolare  piace un po' a tutti: giovani e meno giovani, esperti marinai e capitani di industria.  Dal 30 maggio al 2 giugno Genova sarà il teatro della Millevele. Si comincia il 30 maggio con Randa Boys, una regata per i ragazzi dagli 8 ai 14 anni che si svolgerà in collaborazione con North Sails Future e il magazine Style Piccoli. La tradizionale veleggiata Millevele, grande festa aperta a ogni tipo di imbarcazione, è in programma il 2 giugno. GIRAGLIA ROLEX CUP - Dal 13 al 19 giugno è il momento della regina del Mediterraneo: la Giraglia Rolex Cup, aperta a tutti gli yacht superiori ai 30 piedi della classi: IMA group (Maxi IRC, Swan Maxi Class IRC, Wally IRC, Mini Maxi IRC,), Gruppo A IRC, Gruppo B IRC, ORC/ORC Club, classiche, monotipi e Class 40. Quest'anno la Giraglia Rolex Cup rende un omaggio al suo lungo passato (è nata nel lontano 1952) e dedica un'edizione speciale alla città di Sanremo e al suo Club. I tradizionali tre giorni di regate costiere a St. Tropez saranno infatti preceduti da una regata Sanremo St Tropez (in programma venerdì 11 giugno) mentre la prova d'altura della Giraglia terminerà a Sanremo invece che a Genova. Le centinaia di imbarcazioni partecipanti e gli equipaggi in arrivo da ogni parte del mondo hanno reso la Giraglia Rolex Cup una delle regate più suggestive e spettacolari del panorama internazionale. MONDIALE X-35 - Dal 29 agosto al 5 settembre la Marina di Scarlino sarà teatro di altre tre novità del calendario sportivo dello Yacht Club Italiano: il Campionato del Mondo X-35, il Campionato Europeo X-41 e la X-Yachts Gold Cup. Dal 23 al 26 settembre si torna a Santa Margherita Ligure  per  la Rolex MBA's Conference & Regatta: dal 2010 Rolex affianca questa straordinaria sfida  tra gli studenti master delle più importanti business school del mondo, organizzata in collaborazione con la SDA Bocconi. Continua anche nel 2010 l'appuntamento con BMW Match Race Academy, la scuola di perfezionamento creata dallo Yacht Club Italiano e da BMW che consente agli appassionati di apprendere e approfondire le tecniche del match race. NAVE ITALIA E ITALIA 70 - Oltre al calendario delle regate Carlo Croce si è soffermato su due progetti che coinvolgono lo Yacht Club Italiano: Nave Italia e Italia 70. Nave Italia, il brigantino destinato al recupero di persone affette da disagi fisici e psichici, continua anche nel 2010 la sua attività in favore dei più deboli e prenderà parte alla Garibaldi Tall Ships Regatta (Genova-Trapani 11-16 aprile 2010). A proposito di Italia 70 Carlo Croce ha annunciato che i lavori  procedono, il progetto è in stato di avanzata finalizzazione e i nomi dei partner dell'impresa saranno comunicati a breve. Il sito di Italia 70 (www. sfidaitalia70. it), online da due giorni, ha ricevuto più di 1000 visite e circa 200 utenti registrati. Leggi i commenti I commenti dei lettori 
STOCCOLMA - Una cinquantina di navi, fra cui diversi traghetti con migliaia di passeggeri a bordo, sono bloccate da ore al largo delle coste svedesi dal ghiaccio che ricopre il Mare Baltico e secondo le autorità marittime svedesi, malgrado l'intervento delle navi rompighiaccio, non potranno muoversi per diverse ore. Il ghiaccio ha cominciato ad ostacolare la navigazione già ieri sera. Inizialmente erano tre i traghetti passeggeri coinvolti, ma uno di questi è già stato liberato dai rompighiaccio svedesi e finlandesi che stanno operando nella zona. Secondo quanto riferito da giornalisti dell'agenzia di stampa svedese Tt, non ci sono pericoli per la vita delle persone a bordo delle navi. "Circa 50 navi mercantili attendono il soccorso dei rompighiaccio", ha spiegato Johny Lindvall, della sezione rompighiaccio dell'amministrazione marittima della Svezia. "Ci sono fino a sei traghetti bloccati e finora siamo riusciti a disincagliarne solo due". Si tratta di traghetti che assicurano il collegamento marittimo fra Svezia e Finlandia, spiegano le autorità di Stoccolma, tranne un traghetto della Regal Star, bloccato dalla mezzanotte di ieri, che invece era diretto in Estonia. Molte delle imbarcazioni sono state intrappolate dal ghiaccio, complice il forte vento, nella stretta Baia di Bothnia o fra la miriade di isole Aaland, dove il ghiaccio è più spesso. I grandi ferry, spiega Ulkf Gullneun, un altro funzionario della divisione rompighiaccio, sono normalmente attrezzati per tracciare la loro rotta sul ghiaccio sotto le che normalmente ricopre d'inverno il Baltico. E' per questo, spiega, che alcuni dei comandanti hanno ignorato l'allerta diffusa questa settimana dall'amministrazione marittima. Secondo l'agenzia svedese Tt, a bordo di due traghetti bloccati della compagnia Viking, la Isabella e l'Amorella, vi sono complessivamente 1.841 passeggeri. "Era dagli anni Ottanta che non vedevo tante imbarcazioni bloccate", ha detto Lindvall. "Sulla Scandinavia e su tutto il Baltico, ma anche sulla Siberia e sulla Mongolia - spiega Pasqui - insiste un'anomalia fredda che non si registrava da anni", dice l'esperto dell'Istituto di biometeorologia del Cnr di Firenze (Ibimet), Massimiliano Pasqui, che dice di non essere sorpreso. 
"Ripartiamo da zero, il problema non è mettere una pecetta su questo o su quel potente o prepotente". Lo ha detto la candidata del centrosinistra alla presidenza della Regione Lazio, Emma Bonino, a margine di un incontro con le associazioni dei non udenti, rispondendo a un cronista che gli chiedeva un commento sulla richiesta dei radicali di annullare le elezioni. "Quello che voglio dire e ribadisco fino a urlare allo stremo - prosegue Bonino - è che queste elezioni hanno visto nei mesi scorsi la violazione totale e l'illegalità di tutte le istituzioni coinvolte, Comuni, autenticatori, Rai e quant'altro". Nel corso del suo intervento davanti alla platea dei non udenti Bonino aveva parlato di "una pecetta più illegale dell'illegalità compiuta: siamo davanti a una illegalità patente e dimostrata a cui si cerca di rimediare con una illegalità ancora più macroscopica - ha concluso Bonino - che ci deve trovare pronti a dire no' 
None 
POWERMAT propone il ricevitore Powerpack che garantisce un'integrazione pressoché totale con ogni telefono, consentendo ai consumatori di passare alla ricarica wireless senza alcun cambiamento nell'ergonomia e nel design del proprio dispositivo. Oltre 12 modelli, tra cui quelli per HTC, Blackberry, Nokia, LG, Samsung, Motorola e Sony Ericsson, verranno lanciati entro giugno 2010. Powermat amplia anche la sua offerta per iPhone 3G/3GS, grazie all'introduzione di 2 nuovi modelli; un ricevitore con custodia in silicone e un ricevitore con batteria supplementare. L'azienda lancerà inoltre una nuova elegante linea di basi con postazione di ricarica singola, doppia o tripla, per l'utilizzo sia a casa che in ufficio  -  Powermat 1X, Powermat 2X & Powermat 3X. Saranno in commercio anche alcuni Prepack Bundles, in cui una base di ricarica sarà venduta in abbinamento ad un ricevitore; per esempio, la base Powermat 1X a singola postazione unitamente al ricevitore per iPhone o la base Powermat 2X a doppia postazione con il Powercube. Il Powermat 3X Netbook è una soluzione completa di ricarica che può ricaricare simultaneamente un netbook e due ulteriori dispositivi a basso voltaggio. Powermat amplia la propria offerta anche agli automobilisti, grazie all'introduzione del nuovo Caricatore da auto. Che ricarica senza fili centinaia di dispositivi mentre si è in viaggio con un semplice gesto: Drop & Charge (Appoggia e Ricarica). (Affari & Finanza) 
La Bormioli Rocco Fidenza conferma: 76 esuberi. I timori della vigilia si sono concretizzati oggi nel corso di un incontro tra i vertici aziendali e i sindacati di categoria che si è tenuto nella sede dell'Unione parmense degli industriali a Parma. La Bormioli Rocco (azienda di proprietà della Efibanca) ha al tempo stesso ribadito la validità del piano industriale presentato a suo tempo, tuttavia la contrazione del mercato ha portato al fermo di una linea produttiva. Dunque i forni in funzione sono passati da otto a sette e gli addetti inevitabilmente calano. La riorganizzazione riguarderà tutti i reparti, diretti e indiretti. A questo punto si apre la procedura di mobilità, si palesa lo spettro del licenziamento e vanno in fumo le rassicurazioni date nel corso del Tavolo di crisi che si era riunito l'estate scorsa in Provincia. Solo pochi mesi fa, infatti, nessun taglio agli organici sembrava necessario. A breve, invece, inizieranno le assemble sindacali e si aprirà la vertenza sindacale. Sembra difficile ammortizzare gli esuberi tramite forme di prepensionamento dopo che già nel 2007 la mobilità aveva riguardato circa 50 dei 640 dipendenti della vetreria borghigiana. Addetti che già nel 2008 erano stati tutti coinvolti a rotazione da turni di cassa integrazione. Una misura che la sofferenza del settore e il calo degli ordini non si è evidentemente rivelata sufficiente a contrastare la crisi. Non va meglio alla Bormioli Luigi di via Europa dove nelle settimane scorse è stata aperta la procedura di mobilità per 145 lavoratori. Dal vetro al metalmeccanico, si attendono notizie anche da Sidel di via Spezia. La multinazionale francese ha presentato un piano di ristrutturazione che potrebbe avere ricadute pesanti sul piano occupazionale. A inizio 2009 565 dipendenti sui  1270 complessivi (Sidel è la più grande fabbrica del parmense per numero di addetti) erano entrati in cassa integrazione. Sulle intenzioni dei vertici della ex Simonazzi (eventuali delocalizzazioni comprese) se ne saprà di più il 10 marzo quando è in programma un incontro dei manager con i rappresentanti sindacali. Bormioli Rocco, Provincia preoccupata. "La Provincia come sempre cercherà di affrontare la situazione della Bormioli di Fidenza con grande determinazione, sapendo che in queste partite si giocano posti di lavoro che rivestono un ruolo essenziale per la tenuta economica e sociale del territorio". Il vicepresidente della Provincia Pier Luigi Ferrari interviene così sulla prospettiva licenziamenti  alla Bormioli Rocco. “Se le notizie apparse in queste ultime ore sulla stampa sono vere, questo vorrebbe dire che l’azienda ha deciso di rivedere l’accordo faticosamente raggiunto nel luglio dello scorso anno. Per questo, la Provincia si attiverà insieme al Comune di Fidenza per indire quanto prima un tavolo istituzionale per verificare la veridicità delle notizie pubblicate e di quanto emerge da incontri di carattere sindacale. È indubbio esprimere profonda preoccupazione in un momento di crisi che sta toccando diverse realtà del nostro territorio”. 
TEL AVIV - Serata da dimenticare per Siena che, in appena due ore, vede svanire definitivamente i sogni di Eurolega e fallisce il primo obiettivo stagionale. Al pesante ko (97-82) a Tel Aviv con il Maccabi, si è aggiunto, infatti, subito dopo, il successo del Real Madrid per 77-75 in casa dei turchi dell'Efes Pilsen che condanna matematicamente all' eliminazione la Montepaschi con una giornata d' anticipo. ANDERSON E BLUTHENTAL DECISIVI - Siena ha tenuto testa ai rivali fino a 3' dalla fine poi è inaspettatamente crollata, esattamente come avvenuto a Madrid. Decisivi i due ex Virtus Bologna: Anderson, che ha schiantato definitivamente le speranze dei toscani con 15 punti nel 4° periodo, e Bluthenthal, autore di due triple fondamentali. Gli unici a salvare la faccia nella Mps sono stati Domercant (21 punti) e il solito McIntyre (14). EZE E MCINTYRE ILLUDONO - Il primo break lo realizza Perkins che, con 6 punti di fila, contribuisce al parziale di 14-3 con cui il Maccabi vola sul 37-29, toccando anche il massimo vantaggio di +10 (41-31). Siena non si disunisce e, aggrappandosi a Eze e McIntyre, mette a segno una striscia di 9-0 che le consente addirittura di operare il sorpasso (47-50 al 25’). CROLLO NEL FINALE - L' appassionante testa a testa prosegue fino a 3' dal termine. Poi, con il Maccabi avanti di 3 (79-76), è proprio Eze, con due gravi errori dalla lunetta, a caricare Anderson e Bluthenthal che riportano gli israeliani a distanza di sicurezza (88-80) a -42''. Siena spreca con McIntyre la tripla per difendere i 4 punti di margine con cui aveva vinto all'andata e poi crolla, consegnandosi definitivamente ai rivali che la umiliano, rifilandole un pesantissimo -15 finale. Leggi i commenti I commenti dei lettori 
La Egt di Parma pronta a rilevare la Geomeccanica, azienda in crisi del nucleo industraile di Isernia-Venafro (Isernia). La notizia arriva dopo il tavolo tecnico in Prefettura a Isernia che ha stabilito la proroga fino al 23 aprile della cassa integrazione per i 90 dipendenti. Oltre all'azienda parmigiana sarebbero interessati all'acquisizione anche la  Europea '92 di Montaquila (Isernia) e la San World italo-cinese.    Un pool di tecnici della Egt, già lunedì prossimo, si  recherà alla Geomeccanica per un sopralluogo. Mentre la San  Word si è detta già disponibile ad affittare la Geomeccanica  investendo cinque milioni di euro. 
