TORINO - Bombe carta negli spogliatoi, cariche della polizia in via Fidalfia vicino allo stadio Olimpico, minacce ai giocatori : "Domani veniamo con i bastoni". La sconfitta della Juve con il Milan scatena i tifosi bianconeri. Dopo il secondo gol dei rossoneri è esplosa la protesta, già iniziata alla fine del primo tempo. E oltre a fischi, cori di scherno e fumogeni, in entrambe le curve il pubblico ha iniziato a bruciare alcuni seggiolini. Episodio, quest'ultimo, che mette la società bianconera a rischio squalifica del campo. In precedenza i tifosi avevano contestato apertamente i giocatori ("Toglietevi la maglia" e "fate ridere"), la dirigenza - Alessio Secco su tutti -, invitata a "far giocare la primavera". Con una minaccia chiara: "Veniamo con i bastoni". Per la prima volta anche Ciro Ferrara è entrato nel mirino della curva. Si sono sentiti anche cori in favore del vicedirettore generale Roberto Bettega e di Luciano Moggi. Dopo la partita, sono state lanciate alcune bombe carta nella zona antistante gli spogliatoi. Poi le cariche della polizia per disperdere i tifosi che aspettavano l'uscita dei giocatori in via Filadelfia Leggi i commenti I commenti dei lettori 
TORINO - Non c'è stata partita. Il fioretto prevale nettamente sulla sciabola, il Milan dai piedi buoni domina, quasi irride, una Juve insufficiente sotto tutti i punti di vista. Finisce 3-0, risultato giusto in forma e sostanza, che consegna ai rossoneri il ruolo di anti-Inter, per ora sfumato, dopo il recupero con la Fiorentina ed il derby, si vedrà. Circa la situazione di Ciro Ferrara, non tira una buona aria: il cambio di modulo, fruttuoso a Parma per pura fortuna, la sensazione che la squadra sia smarrita, priva anche della voglia di lottare, non depongono a suo favore. LA BEFANA INSEGNA - Non ci sono novità negli schieramenti, provati per scelta o necessità, nel giorno dell'Epifania. Diego è l'unico vero supporto alla punta Amauri, Milan più spregiudicato grazie al lavoro sugli esterni di Ronaldinho e Beckham. Chi si aspetta spettacolo, almeno nella prima parte di gara, resta deluso: la Juve va in pressione costante, Milan che aspetta con grande calma. NESTA COGLIE L'ATTIMO - Insomma, a parte una buona giocata di Diego, la tattica domina la prima fase. L'episodio che altera i meccanismi lo offre Nesta, che non sbaglia sotto misura dopo un corner di Pirlo malamente 'bucatò da Poulsen e soprattutto da Melo. Da quel punto in poi, sapiente gestione della manovra del Milan, che fa valere il miglior tasso tecnico. Manninger è attento su botta di Thiago Silva, fortunato su un colpo di testa di Ronaldinho deviato da Poulsen. La Juve gioca poco: solo Chiellini con grinta si procura una mezza occasione, contrasto con Gattuso e Dida molto reattivo. RONALDINHO CHIUDE I GIOCHI - Nella ripresa, fuochi di paglia Juve nei primi minuti: qualche mischia, il solito Chiellini che si danna l'anima senza raccogliere nulla. Poi il Milan risale in cattedra. Nessuna occasionissima, ma grande possesso palla e soprattutto grande attenzione tattica: perfetta la prova dei centrali Thiago Silva e Nesta, magistrale Pirlo in regia. L'ingresso di Del Piero non dà alcuna scossa, Juve stanca, Ronaldinho infierisce: su azione da corner un colpo di testa 'correttò da De Ceglie, poi un tiro ravvicinato su assist di Beckham. LEO: "NON E' STATO COSI' FACILE ": "Nonostante il 3-0 è stata una gara difficile. Il primo tempo lo abbiamo sofferto, loro hanno pressato molto pur senza creare occasioni. La squadra comunque ha mostrato intelligenza, ha saputo soffrire senza concedere grosse occasioni chiare e nel secondo tempo la gestione è stata perfetta". Il fattore calci di punizione: "Abbiamo fatto tre gol su calcio piazzato, questo è un fattore soddisfacente". Della squadra è piaciuta la condizione atletica: "Siamo in salute, avere giocatori in condizione ottimale facilita il compito di tutti. La squadra è umile e allegra, ha freschezza mentale" FERRARA NON CERCA SCUSE - "Il punteggio è netto, maturato su palle inattive. Non abbiamo avuto la forza di reagire, ma è un momento difficile in cui veniamo puniti alla prima occasione". Sulla mancanza di qualità: "Adottando questo modulo c'è bisogno di spinta sulle fasce, ma anche se non si direbbe abbiamo rischiato meno in fase difensiva". Posto a rischio? "Non penso di rischiare, sono concentrato per invertire una tendenza negativa. Tutto il resto non spetta a me, certe decisioni le devono prendere altri". Dimissioni? "Non mollo, è il mio modo di essere" Milan batte Juventus 3-0. Juventus (4-4-2): Manninger, Grygera, Cannavaro, Chiellini, Grosso, Salihamidzic (15' st Del Piero), Melo, Poulsen (18' st De Ceglie), Marchisio, Diego, Amauri. (12 Chimenti, 15 Zebina, 33 Legrottaglie, 30 Tiago, 40 Immobile). All.: Ferrara Milan (4-3-3): Dida, Abate, Nesta, Thiago Silva, Antonini, Gattuso (20' st Flamini), Pirlo, Ambrosini, Beckham, Ronaldinho, Borriello (40' st Huntelaar).(30 Storari, 4 Kaladze, 18 Jankulowski, 19 Favalli, 9 Inzaghi). All.: Leonardo Arbitro: Damato Reti: nel pt 28' Nesta; nel st 26' e 41' Ronaldinho. Angoli: 8-8. Recupero: 2' e 3'. Ammoniti: Poulsen, Ambrosini, Amauri per gioco scorretto. Spettatori: 24.165, incasso euro 703.860. Leggi i commenti I commenti dei lettori 
ROMA - Dal tetto del 30% fissato per classe per gli studenti stranieri saranno esclusi i nati in Italia, che sono circa il 37%. Dopo le poemiche il ministro dell'Istruzione Mariastella Gelmini, torna sulla misura prevista per il prossimo anno scolastico . Ribadendo, invece, che gli studenti stranieri che saranno in sovrannumero nelle classi (oltre il tetto del 30%) potranno essere trasferiti da una struttura scolastica all'altro. Secondo la Gelmini, comunque, i problemi saranno minimi e gli spostamenti saranno brevi, al massimo da quartiere a quartiere. Il ministro ha pure sottolineato che per l'integrazione degli studenti stranieri sono stati stanziati 20 milioni di euro per potenziare le classi d'inserimento. Con il tetto del 30% si è detto "assolutamente d'accordo" il ministro dell'Interno, Roberto Maroni: "E' necessario distinguere tra le politiche di integrazione, che sono giuste, necessarie e sacrosante ed il fatto che può essere dannoso per tutti mettere insieme bambini che parlano lingue diverse e che non hanno un equilibrio comune nella composizione della classe". Critico il Pd che per bocca del deputato Andrea Sarubbi avverte: "Escludere dal tetto del 30% gli studenti stranieri nati in Italia significa riconoscere di fatto che chi è nato da noi e frequenta le nostre scuole deve essere considerato italiano al pari dei propri compagni di classe, a prescindere dal colore della pelle o del suono esotico del proprio cognome". Mentre per Francesca Puglisi, responsabile scuola dei democratici la differenziazione proposta dal ministro "vi sono quartieri dove la densità di cittadini immigrati rende comunque inapplicabile il tetto del 30%". Secca la replica del ministro: "Anche il maestro unico sembrava un disastro per la sinistra ed invece non è stato così. Questo del tetto è un provvedimento studiato e ragionato, non creerà discriminazioni. Faremo una verifica del provvedimento a medio termine e faremo una valutazione". Leggi i commenti I commenti dei lettori 
Conseguenze pratiche di Juventus-Milan 0-3: se il Milan vincesse il recupero con la Fiorentina sarebbe a -5 dall'Inter e quindi in corsa per lo scudetto. Se il Siena, giocando con le ipotesi, avesse vinto a San Siro, sarebbe addirittura -2... Chiudiamola qui, tanto non è successo: ma forse sarà stato Mourinho stasera a buttare il televisore dalla finestra. Perdendo invece la Juventus viene agganciata dal Napoli al terzo posto e sente già il fiato sul collo di Roma, Fiorentina e Palermo. Nella sostanza non solo la Juve affonda in classifica, ma rischia di perdere, continuando così, anche la qualificazione in Champions League: per la serie il calvario non è stato ancora percorso per intero. C'è ancora mezzo campionato esatto davanti, ma sicuramente la prima metà è stata da film horror. E le conseguenze dobbiamo ancora vederle tutte: Ferrara farà la fine di Ranieri? La Juventus cambierà il quarto allenatore in tre anni? Davvero Hiddink potrebbe cambiare le sorti del maledetto campionato bianconero? Intanto il pubblico ha ripreso a contestare, a bruciare seggiolini e a chiedere, a suo modo, la testa di Ferrara che probabilmente presto dovrà pagare per gli errori di tutti. Società compresa che aveva puntato tutto su di lui. Il licenziamento di Ranieri fu solamente un cedimento nei confronti della piazza. Se ora dovesse andar via Ferrara - posto che sia il primo dei colpevoli - il primo a trarne le conseguenze dovrebbe essere lo stesso presidente Blanc. Diego ancora una volta mediocre: il mercato in parte è stato sbagliato, in parte i giocatori acquistati sono stati bruciati. In ogni caso 50 milioni sono stati buttati, nessuno paga per questo? Nesta ha approfittato di una brutta papera difensiva dei bianconeri, un imbambolamento più che altro di Poulsen e il solito Felipe Melo, poi il ritrovato Ronaldinho (nel suo rilancio Leonardo è stato più bravo di Ancelotti) ha messo dentro il secondo e il terzo gol. Una doppietta addirittura e sei reti complessive. Il risultato ha conseguenze diversissime per le due squadre che cercavano un posto alla luce del sole dietro l'Inter. A Milano (nel senso di Inter più Milan) si ride e si festeggia, a Torino (nel senso di Juve più Toro) ci si immalinconisce, ma anche si protesta e si menano le mani, durante l'imperversare della crisi. Due capitali del calcio agli antipodi. Prima il Milan. Da Milan-Roma in poi, si era a metà ottobre, il Milan ha marciato alla grandissima: 32 punti in 12 partite. Non è stato sempre perfetto ma il cambio di passo è stato evidente soprattutto nei risultati prima ancora che nel gioco che Leonardo ha incrementato con tutta la fantasia e la potenza d'attacco possibile. E' arrivato a vincere e a rispettare i consigli di Berlusconi, nessuno pensava ci riuscisse. La squadra che ha dominato il Genoa e quella che ha battuto la Juve - otto gol in due partite - sembra la quadratura del cerchio che cercava da tempo: Ambrosini e Gattuso a coprire le spalle a Pirlo, con Borriello centravanti e Ronaldinho e Beckham sulle ali. Quando ritroverà Pato avrà di nuovo una squadra molto più spinta e si vedrà. Il Milan gira a 37 punti, e con una partita da recuperare, facendo un notevole passo in avanti rispetto allo scorso anno, quanto era terzo e a 9 punti dall'Inter. Se consideravamo Leonardo un'avventura, un errore, quasi uno scherzo, sbagliavamo bisogna ammetterlo. Evidentemente Berlusconi e Galliani ne avevano individuato le qualità: la trasformazione di Ronaldinho ne è la prova. Nella Juventus il cambio di modulo (ritorno al 4-4-1-1 in stile Ranieri) è servito a strappare una vittoria con i denti a Parma, ma non è stata sufficiente per fermare un Milan dieci volte più in forma e motivato. Non esiste alcun modulo salva Juventus, il problema non è quello evidente. Nella Juventus, dalla difesa all'attacco, non funziona nulla: non c'è più un portiere Buffon che ti salva; dalla sberla di Cagliari - fine novembre - che accese tutti gli allarmi la Juve ha incassato 12 gol in 6 partite di campionato (più quelli di Champions...); a centrocampo è stata una girandola di nomi (Poulsen, Marchisio, Thiago, Melo, Salihamidzic etc) incomprensibile e senza costrutto; in attacco, in quelle stesse partite prese in considerazione prima, ha segnato 6 gol (esattamente la metà di quelli presi); qualsiasi soluzione d'attacco (Diego dietro Trezeguet e Amauri, o solo uno dei due) è fallita. E poi tutti i limiti fisici e caratteriali: la Juve non ha più né fiato né cuore. Per non parlare poi dei malumori dello spogliatoio e di Del Piero capitano dimezzato, l'idolo chiamato ad assistere dalla panchina allo scempio. Insomma praticamente un inferno. Peggio, molto peggio dello scorso anno. Classifica dopo la 19a giornata e confronto con quella del 2008-2009 Inter 45 (+2), Milan 37 (+3), Juventus (-7), Napoli 33 (-), Roma 32 (+6), Fiorentina 32 (-2), Palermo 30 (+4), Parma 28 (in B), Bari (in B), Cagliari 27 (+5), Genoa 27 (-5), Sampdoria 26 (+6), Chievo 24 (+14), Livorno 21 (in B), Lazio 20 (-10), Udinese 19 (-4), Bologna 16 (-), Catania 15 (-15), Atalanta 13 (-11), Siena 12 (-7). Quattro partite da recuperare: Bologna-Atalanta, Fiorentina-Milan, Genoa-Bari, Udinese-Cagliari. Leggi i commenti I commenti dei lettori 
ROMA - L'anno d'oro del poker si conclude tutto in positivo e, con il boom del gioco online, se prima gli italiani sognavano di vincere la lotteria ora si accontenterebbero anche di sbancare un torneo di Texas Hold'Em. Campioni lo possono diventare tutti e le storie di alcuni professionisti italiani, passati dalla vita di provincia alle luci sfavillanti dei migliori tavoli internazionali, ne sono la conferma. Un settore, quello del gioco online, che secondo le stime dell'Agicos è valso nel solo 2009 la bellezza di 2,2 miliardi guadagnati in circa 90 milioni di tornei. Cifre imponenti che se da un lato soddisfano l'Erario dall'altro preoccupano chi teme le trappole della dipendenza e della truffa online. A tutela degli utenti sono nati proprio nel 2009 alcuni programmi che contribuiscono a diffondere il gioco legale e a proteggere i giocatori più vulnerabili. Tra questi Lottomatica Scommessa, Società del Gruppo Lottomatica ha sviluppato insieme ad Aams, Amministrazione autonoma dei monopoli di stato, la piattaforma Gioco Sicuro. Con la consapevolezza che il gioco online può rappresentare per una nicchia di player un allarme dipendenza, sono stati messi a punto alcuni parametri da impostare al momento dell'ingresso in una poker room così da individuare i limiti di gioco più corretti per le proprie capacità. Al momento dell'accesso viene così richiesta l'impostazione di un deposito giornaliero che definisce il massimo della cifra che si può spendere durante il giorno o la ricarica massima; la definizione del budget del giorno, ovvero del massimo importo in euro che si può giocare nelle 24 ore, e del budget mensile, importo massimo in euro da giocare nell'arco del mese. Infine viene richiesto di specificare la durata massima della sessione di gioco definita in minuti. Prevista inoltre la possibilità di autoescluderti dal gioco per una sessione, un giorno, una settimana, scegliendo di non accedere al gioco per una sola sessione, un giorno o una settimana. Grazie ad una tecnologia affidabile e a processi operativi funzionali, il gioco online diventa così un divertimento senza rischi. Senza dimenticare alcune regole fondamentali che tutelano i giocatori. Tra queste vale soprattutto il consiglio dei limiti: impostarne alcuni e non superarli mai. I più utili? Non chiedere mai soldi in prestito ma limitarsi alle proprie possibilità economiche; non superare mai i limiti di tempo e di spesa e, se si eccede, smettere subito di giocare. Il denaro investito nel gioco online rappresenta il prezzo pagato per il proprio divertimento: non giocare quindi per recuperare il denaro perso, non mentire mai sulle perdite, evitare di spendere al gioco il denaro destinato ad altri scopi. Vale la pena ricordare che i giochi che prevedono l'investimento di denaro non sono adatti ai più piccoli ma solo al divertimento degli adulti, che non bisogna considerare il gioco come una soluzione ai problemi e alle preoccupazioni e che, quando si pensa di stare spendendo troppo o stare giocando troppo frequentemente, si può ricorrere anche a un aiuto esterno. Infine alcuni miti da sfatare: l'esito di una partita non dipende dalle giocate precedenti; avvicinarsi alla vincita non significa vincere; non esiste una ciclicità nelle vincite e nelle perdite Stabilite dunque delle regole e dei consigli di "gioco sicuro" è importante ricordare che è l'Aams ad autorizzare le licenze italiane delle numerose poker room, a monitorare le transazioni all'interno delle sale virtuali e ad approvare le vincite ai tornei online. Tramite collegamenti in diretta con i server delle poker room l'Aams riesce a controllare tutte le partite di poker legale online e a tutelare i giocatori nell'eventualità di partite contestate. Non solo. Il modello degli skill games italiani, tra i quali è incluso naturalmente anche il poker, prevede la possibilità di confrontarsi con giocatori stranieri registrati presso concessionari di gioco sicuro. Leggi i commenti I commenti dei lettori 
ROMA - Attenti ai temi della sicurezza, bravi a mantenere un rapporto il piu diretto possibile con i propri cittadini. In vista delle prossime elezioni regionali di marzo, l'indagine Ipr marketing per il Sole 24 Ore fotografa la mappa del consenso degli amministratori locali. Conferma quanto ai vertici del gradimento ci siano i sindaci e premia la capacità di alcuni di loro di stabilire una affinità molto forte con gli elettori, fidelizzandone i consensi. Ben quattro primi cittadini guidano la classifica toccando quota 70%: due di centrodestra e due di centrosinistra. Due del Nord e due del Sud. Sono il veronese Tosi, il torinese Chiamparino e i calabresi Scopelliti e Vallone. "Molti dei sindaci al vertice della graduatoria o comunque beneficiari di sensibili incrementi di fiducia hanno fatto di questo tema uno degli ingredienti peculiari della propria offerta politica" spiega Antonio Noto, direttore di Ipr Marketing. Sul fronte delle Regioni spicca il veneto Galan (che il centrodestra ha deciso di non ricandidare), mentre vale la pena segnalare la buona affermazione degli amministatori dell'Aquila, come il sindaco Massimo Cialente o la presidente provinciale Stefania Pezzopane. Segno di quanto la popolazione abruzzese, colpita dal terremoto, abbia apprezzato la loro azione. Sindaci . In testa un quartetto che tocca quota 70%. Quattro primi cittadini che staccano i loro collegi e conquistano il primato del sindaco più amato. Sono il leghista Flavio Tosi, sindaco di Verona, il democratico Sergio Chiamparino, sindaco di Torino e due calabresi: il primo cittadino di Reggio Calabria, Giuseppe Scopelliti (centrodestra) e quello di Crotone Peppino Vallone (centrosinistra). Rispetto al momento della loro elezione, che oscilla tra il 2006 e il 2007,  i quatrro vedono modificare i propri consensi. Verso l'alto come Tosi (dal 60,7% al 70%) e Chiamparino (dal 66,6% al 70%) o verso il basso come Vallone (dal 77,7% al 70%). Scopelliti, invece, resta saldo al 70%. Alle spalle del quartetto spunta il sindaco di Salerno Vincenzo De Luca. Per lui, eletto nel 2006 con il 56,9% il salto è notevole: ben 8 punti percentuali che gli assegnano un lusinghiero 65%. Nel totale sono 9 i sindaci che superano il 60%: tre del centrodestra e 6 del centrosinistra. Scorrendo la classifica balza agli occhi il risultati di alcuni grandi città, a partire da Roma e Milano. Destini simili quelli dei due primi cittadini, la milanese Moratti (Pdl) e il romano Alemanno (Pdl): per entrambi il gradimento è al 55%. Ma il sindaco della Capitale, che si piazza al 42esimo posto, ottiene solo un aumento dell'1,3%, mentre la Moratti cresce del 3%. Da segnalare anche l'ottimo risultato del sindaco dell'Aquila Massimo Cialente del Pd. Un 5,8% che lo fa salire al 15esimo posto. Bene anche il neoeletto sindaco di Firenze Matteo Renzi. Alcune sue decisioni, come lo stop alla tramvia, sono state ben accolte in riva d'Arno ed è salito al settimo posto. Crolla la popolarità del sindaco di Napoli Rosa Russo Iervolino (centrosinistra). Dal 2006 a oggi è passata dal 57% al 43%. Peggio di lei, solo il primo cittadino di Caserta Nicodemo Petterutti (centrosinistra) che sprofonda al 40%. Regione. Dati particolarmente significativi anche in vista della prossima tornata elettorale di fine marzo. In testa c'è Giancarlo Galan, governatore di centrodestra del Veneto che, a malincuore, dovrà lasciare la carica al leghista Luca Zaia. Per lui è pronto un posto da ministro a Roma. Galan passa dal 50,6% del 2005 al 56% di oggi. Alle sue spalle un terzetto fermo al 55%. L'umbra Maria Rita Lorenzetti del centrosinistra che però cala di 8 punti, il governatore lombardo del centrodestra Roberto Formigoni, che sale dell' 1,2% e il presidente dell'Emilia Romagna Vasco Errani, che cala del 7,7%. Se la piemontese Mercedes Bresso (che il centrosinistra ha deciso di ricandidare) sale dell'1,6%, tracolla il governatore siciliano Raffele Lombardo a cui i contrasti con il centrodestra e la nuova giunta appena varata non hanno portato bene: per lui il calo è del 15,4%. La classifica la chiude il governatore campano Antonio Bassolino. Accumunato, nel calo, al sindaco di Napoli. La vicenda dei rifiuti si fa sentire e lo fa precipitare di 23,6 punti. Lontanissimi i tempi della sua vittoria elettorale quando portò a casa il 61,6%. Provincia. La sua grinta nel gestire la fase del terremoto l'ha portata al primo posto. Tocca a Stefania Pezzopane, presidente della Provincia dell'Aquila, comandare la classifica. Unica tra i suoi colleghi a toccare quota 70%. Per lei l'aumento è del 10,4%. Alle sue spalle si piazza il leader dello scorso anno Giuseppe Castiglione, presidente catanese del centrodestra (68%). Subito dietro, un duo in quota centrodestra al 65%: il  messinese Giovanni Cesare Ricevuto e Luigi Mazzuto presidente della Provincia di Isernia. In crescita la catanzarese Wanda Ferro (centrodestra) e il cosentino Mario Gerardo Olivero (centrosinistra). Tra le prime trenta grandi province c'è Bologna, dove Beatrice Draghetti conferma il 57% delle elezioni e Torino, dove Antonio Saitta  guadagna l'1,6%. Settantacinquesimo posto per il presidente della Provincia di Roma, Nicola Zingaretti (52,5%). In fondo alla classifica, c'è l'amministrazione di Olbia-Tempio dove Anna Pietrina Murrighile scende a quota 45%. Leggi i commenti I commenti dei lettori 
ROMA - Con o senza inflazione Daniel Negreanu rimane il numero uno. Al top della All Time Money List, la classifica che incorona il giocatore di poker con maggiori vincite nei tornei mondiali, con l'impressionante cifra di 12,427,047 dollari, ora il 35enne canadese svetta anche nella versione "inflation adjusted" della lista. Con un montepremi di 13.835.653 dollari il "kidpoker" si conferma al primo posto anche nella classifica che ricalcola il valore delle vincite considerando l'inflazione intervenuta durante gli anni. Il più ricco di tutti i giocatori insomma, ma anche il più temuto e per alcuni il più sognato. In tanti lo vorrebbero spodestare dal trono di paperone del poker e la caccia al fenomeno Negreanu per il nuovo anno può dichiararsi aperta. Il campione però dimostra di non temere rivali e dalle pagine del suo blog inaugura il 2010 fissando gli obiettivi per i prossimi dodici mesi. Otto propositi che fanno tremare le gambe agli avversari, soprattutto a Phil Ivey che nonostante il secondo posto nella Money List dovrebbe leggere attentamente i progetti del giocatore di origine rumena. Come primo desiderio c'è quello di incassare almeno un milione di dollari vincendo almeno un torneo importante. Il secondo sembra scritto apposta per Ivey  e riguarda la volontà di restare saldo al top della Money List. Ma nell'elenco ce né per tutti. Negreanu sogna di svettare anche nella classifica dei giocatori più vincenti del World Poker Tour lanciando una sfida aperta a Carlos Mortensen, l'attuale leader. Tra gli altri obiettivi quello di vincere altri due braccialetti del World Series of Poker, raggiungere il dodicesimo posto della cash list dove ora è solo sedicesimo e almeno la 25esima posizione nella All time money list WSOP che per il momento lo vede 28esimo. Sogna un paio di vittorie anche nei tornei World Poker Tour, European Poker Tour, Latin American Poker Tour e Asia Pacific Poker Tour e  di aumentare il suo bankroll, ovvero la somma in denaro a disposizione per giocare e iscriversi ai tornei. A fare felice il "kidpoker" basterebbe la realizzazione di almeno cinque di questi propositi e, a sottolineare la sua determinazione, servirà ricordare che nel 2009 l'unico obiettivo di Daniel, ovvero quello si sedersi al posto di Jamie Gold nella All time money leader list, si è avverato. Una sorta di chiamata alle armi dunque per tutti quei professionisti che sognano di scalzarlo dal podio e in particolare proprio per quel Jamie Gold, che con i suoi 12,198,041 dollari compare attualmente al terzo posto delle Money List. Ma sono tanti i giocatori che dovranno cercare di non farsi "leggere" dal prodigio del tavolo verde: dal discusso Scotty Nguyen, il vietnamita naturalizzato americano vincitore del titolo di campione del mondo del 1998 che ora potrebbe pianificare una tardiva rivalsa, al capriccioso Phil Hellmuth; dall'australiano di origine canadese Joe Hachem al giovane Allen Cunningham. C'è anche il veterano del poker, il texano TJ Cloutier, che nella Money List "inflation adjusted" guadagna ben sei posti e  passa dal decimo al quarto. Chissà se il ricordo dell'ingresso nel 2006 nella Poker Hall of Fame potrebbe spingerlo a cercare la rivalsa sul ragazzo d'oro del poker. Ma fuori dalla top ten della Money List c'è soprattutto un giocatore che potrebbe tentare la scalata. Si tratta di Joe Cada, il più giovane giocatore riuscito ad aggiudicarsi a soli 21 anni il Main event del Word Series of Poker 2009 portandosi a casa il maggior colpo dell'anno: ben 8.574.649 dollari in un solo torneo. ( b.p ) Leggi i commenti I commenti dei lettori 
ROMA - Facce da poker? E chi l'ha detto che debbano essere solo ruvide e barbute? A conferma del vertiginoso successo che il gioco sta riscuotendo tra le donne, ma soprattutto delle ottime capacità strategiche e di analisi che le giocatrici sfoggiano nei tornei nazionali ed internazionali, arriva dal Casinò di Campione d'Italia la notizia della vittoria di Carmela Emozione alla finale della Notte del PokerClub Satellite Women. Il torneo, organizzato da PokerClub by Lottomatica con la collaborazione di Italian Rounders, è stato uno degli appuntamenti più attesi della manifestazione che dal 3 al 7 gennaio ha acceso i riflettori sui migliori tavoli verdi italiani. E quella di Carmela Emozione poi, poker face rassicurante e morbida, non è certo nuova agli appassionati del gioco. Definita la signora del poker, folignate ma napoletana di origine, la donna torna a trionfare dopo aver vinto a novembre il primo torneo open femminile mai realizzato in Italia, sempre al Casinò di Campione. La vittoria le era valsa allora la partecipazione al tavolo della Notte del PokerClub insieme all'altra finalista, Elena Canclini. Le due head leaders si sono battute contro altre otto giocatrici provenienti dai tornei online. Dopo un'ottima performance alla finalissima Women, Carmela è andata a premi anche nel side event da 550 euro del programma pokeristico della Notte del Pokerclub. "Avrei voluto giocare fino in fondo anche il 550 e magari vincerlo. La soddisfazione è grande comunque - prosegue Carmela - e ora dovrò volare a Las Vegas". Tutto quello che sa del Texas Hold'Em lo ha imparato dal figlio 19enne. "Mi piaceva giocare a poker a 5 carte e poi mio figlio mi ha insegnato il Texas - spiega la signora Emozione - ora mi diverto a fare qualche partita on-line con buoni risultati". A condividere con lei la vittoria c'era, appunto, anche l'immancabile figlio Angelo che, abbandonati i libri di scuola per qualche ora, ha sostenuto la madre nel lungo tavolo durato oltre sei ore. La vittoria di Campione regala alla giocatrice il buy per un torneo che avrà luogo negli Stati Uniti dove Carmela rappresenterà l'Italia, stavolta però senza il figlio Angelo che, data l'età, nei casinò americani non è ancora ammesso. Ma Carmela non si considera una professionista, pur giocando da oltre sei anni, e uscita dal casinò tornerà alla sua attività di ristorazione e di mamma. Una storia, la sua, che conferma il trend positivo del poker giocato dalle donne. Una realtà in crescita fatta di volti nuovi, come quello di Mary Mineo e Samantha Bentoglio rispettivamente seconda e terza classificata alla finale di Campione, e qualche faccia già conosciuta, almeno dal grande pubblico televisivo, come quella di Cristina Quaranta, ex velina di Striscia la Notizia arrivata quarta e nuova scoperta del poker sportivo. Ma parlando di donne e poker non si finisce mai di stupirsi e gli stereotipi, quelli legati alla fragilità fisica ed emotiva femminile, cadono tutti quando si segue una delle loro partite. Avversarie temutissime dai colleghi uomini, le giocatrici si confermano un mistero dei tavoli verdi. Negli Stati Uniti esistono addirittura dei seminari che introducono gli uomini ai segreti del sesto senso rosa, alla pazienza e all'intuito innato che spesso permette di smascherare anche il migliore dei bluff. Ma almeno in Italia il settore è ancora giovane e alle signore che sognano di sedersi al tavolo da gioco arrivano i consigli di Cat Hulbert, un'esperta che sull'argomento ha scritto addirittura un libro pubblicato solo negli Stati Uniti. Si chiama Outplaying the boys: poker tips for competitve woman e spiega come, per trionfare in un casinò, una partita in casa o online, non serve lasciarsi intimorire dall'avversario. Cercare di ingannare i tonti, come li definisce Hulbert, è solo una perdita di tempo. Far credere loro che si è veramente deboli, invece, è solo l'inizio della partita. Leggi i commenti I commenti dei lettori 
ROMA - La farsa-Napoli continua e consente alla Lottomatica di stabilire il nuovo record di scarto per una partita di campionato: 101 punti. La partita fra la squadra di Boniciolli e i ragazzi napoletani finisce infatti 138-37. Il precedente primato risaliva al 117-44 (+73) con cui Milano, nel 1973, umiliò Varese nel derby lombardo. Con 138 punti, inoltre, la formazione di coach Boniciolli ha eguagliato il numero di punti realizzati in una sola partita. Il resto della giornata, dopo la tredicesima vittoria consecutiva di Siena (travolta anche Caserta), dice che Milano battendo Biella aggancia al secondo posto proprio la Pepsi, e che Avellino e la Virtus Bologna (vittorie su Montegranaro e Pesaro) si rifanno sotto. Teramo supera Cremona. MENEGHIN: BASTA CON QUESTO SCEMPIO -  "E' un progetto fallito, nato purtroppo con il consenso mio, del Consiglio Federale e delle Leghe". Dino Meneghin non è certo felice per il 138-37 della Lottomatica su Napoli: "Ho creduto alle parole di Papalia - spiega il presidente della Fip a Sky - che voleva spostare temporanamente la squadra da Rieti a Napoli contando sull'aiuto di sponsor e istituzioni. Poi però questo in parte è mancato e c'è stata la fuga di giocatori". Meneghin ci va duro e chiede che la Martos lasci la regular-season: "E' una cosa disdiscevole, uno scempio indegno per il movimento. Spero che Papalia torni sulle sue decisioni e ritiri la squadra: a metà settimana andrà dal procuratore federale e spero che metta fine a questo scempio". LOTTOMATICA-MARTOS 138-37 LOTTOMATICA ROMA : Giachetti 11, Gigli 18, Jaaber 2, Hutson 4, Tourè 15, Crosariol 36, Di Pasquale 10, Casale 6, Minard 3, D'Alessio 17, Vitali 16. Allenatore: Boniciolli. MARTOS NAPOLI : Muurinen 4, Antonelli, Bellini 7, Spippoli 2, Ciavarroni 6, Cattani, Onofri 2, Santocchi 7, Gunnella 5, Giovannelli 4. Allenatore: Pasquini. ARBITRI : Begnis-Filippini-Barni. NOTE : parziali 31-10, 66-18, 93-23. Tiri liberi: Lottomatica 5/11, Martos 3/3. Usciti per cinque falli: nessuno. ARMANI JEANS-ANGELICO 77-74 ARMANI JEANS MILANO : Mancinelli 10, Hall 6, Maciulis 3, Mordente 14, Finley 8, Bulleri 11, Mason Rocca 4, Ianes ne, Petravicius 14, Viggiano 7. Allenatore: Bucchi. ANGELICO BIELLA : Schultze 3, Soragna 9, Lombardi ne, Coleman, Maggiotto ne, Ona 5, Garri 9, Chessa 3, Aradori 16, Achara, Jones 24, Pasco 5. Allenatore: Bechi. ARBITRI : Mattioli-Seghetti-Lanzarini. NOTE : parziali 19-15, 32-24, 56-46. Tiri liberi: Armani Jeans 19/27, Angelico 21/30. Usciti per 5 falli: Ona, Jones. AIR-SIGMA COATINGS 80-69 AIR AVELLINO : Troutman 16, Dylewicz 2, Casoli ne, Lauwers 13, Brown 8, Cortese 2, Iannicelli ne, Napodano ne, Porta 8, Nelson 9 Szewczyk 10, Akyol 12. Allenatore: Pancotto. SIGMA COATINGS MONTEGRANARO : Hite ne, Antonutti 3, Cavaliero 6, Marquinhos 13, Filloy 10, Maestranzi 6, Lechthaler, Tsaldaris 8, Cinciarini, Lupi ne, Brunner 18, Ivanov 5. Allenatore: Frates. ARBITRI : D'Este-Chiari-Biggi. NOTE : parziali 17-16, 41-32, 57-56. Tiri liberi: Air 19/22, Sigma Coatings 18/21. Usciti per 5 falli: Troutman, Lauwers. BANCA TERCAS-VANOLI 85-74 BANCA TERCAS TERAMO : Hoover 5, Valentino ne, Jones 9, Poeta 15, Amoroso 15, Marino, Young 6, Lulli 3, Cerella, Diener 13, Polonara, Jurak 19. Allenatore: Capobianco. VANOLI CREMONA : Rowland 15, Brown 9, Bona ne, Conti ne, Valenti ne, Bell 12, Cusin 9, Aquiar 3, Piazza, Sklavos 3, Forbes 21. Allenatore: Cioppi. ARBITRI : Sahin-Martolini-Ursi. NOTE : parziali 20-21, 39-43, 61-53. Tiri liberi: Banca Tercas 17/23, Vanoli 22/32. Usciti per 5 falli: Bell. CANADIAN SOLAR-SCAVOLINI SPAR 82-80 CANADIAN SOLAR BOLOGNA : Koponen 10, Righetti ne, Collins 13, Fajardo 9, Sanikidze 6, Maggioli 10, Moss 15, Moraschini, Prato 5, Fontecchio ne, Vukcevic 10, Hurd 4. Allenatore: Lardo. SCAVOLINI SPAR PESARO : Green 13, Sakota 13, Tomassini 3, Hicks 2, Ciribeni ne, Flamini, Gjinaj ne, Amici ne, Cvetkovic 23, Shaw, Williams 18, Cinciarini 8. Allenatore: Dalmonte. ARBITRI : Taurino-Duranti-Crescenti. NOTE : parziali 28-21, 45-40, 61-67. Tiri liberi: Canadian Solar 28/40, Scavolini Spar 17/25. Usciti per 5 falli: Green. CLASSIFICA Siena 26; Caserta, Aj Milano 18; Cantù, Avellino, V.Bologna 16; Biella, Teramo 14; Treviso, Montegranaro, Roma 12; Varese* 10; Cremona, Pesaro 8; Ferrara 6; Napoli** -8. (*= 2 punti di penalizzazione; **= 8 punti di penalizzazione). Leggi i commenti I commenti dei lettori 
