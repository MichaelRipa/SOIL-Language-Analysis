GENOVA - Dopo la grande vittoria con la Juve, che significa aggancio al Palermo al quarto posto, Gigi Delneri parla del collettivo, ma è inevitabile che il discorso vada sul protagonista della serata, Antonio Cassano, l'autore del gol partita:  ''Sono contento per come la squadra ha ottenuto la vittoria, alla Juve abbiamo concesso poco. Ora manteniamoci con i piedi per terra, ma viviamo un momento importante''. Eccoci al capitolo Cassano. Delneri spiega ai microfoni Sky il lungo abbraccio dopo il gol: ''Lo faccio con tutti, non solo con Cassano. Sono molto contento per lui perché non è mai stato rilassato, ha giocato una grande partita, per la squadra e non per sé stesso. Ora può fare la differenza da qui fino alla fine del campionato. E' questo il Cassano che vogliamo, che sa farsi apprezzare per lavoro e qualità''. Cosa manca per restare ad alti livelli? ''L'abitudine, anche a giocare al massimo contro squadre di medio livello, a sopportare la pressione'' Oltre a Cassano, grande anche la partita di Pazzini: "Un posto in Europa? Ci proviamo, stiamo facendo benissimo, abbiamo tanto entusiasmo. Abbiamo fatto una grande partita, siamo soddisfatti. Cassano? Ha fatto un gol da Cassano. In campo gli abbiamo fatto i complimenti, ora festeggeremo. E' importante aver ritrovato Cassano, un campione per noi e per tutti. Si sta riprendendo e stasera ha giocato alla grande. Speriamo continui così". Pazzini analizza la stagione altalenante della Sampdoria. "Non sappiamo cosa è successo, 7-8 gare sono andate male, ora abbiamo ripreso a far bene. C'è rammarico perché avremmo potuto avere qualche punto in più. Siamo comunque contenti, mercoledì abbiamo una gara difficile a Bari. Dopo il gol Cassano ha fatto il gesto dei soldi con le dita? Non so cosa volesse dire, adesso lo chiederemo". Leggi i commenti I commenti dei lettori 
ROMA - E' stato soccorso da due motovedette della Guardia Costiera e della Guardia di finanza un gommone, con una sessantina di migranti a bordo, che nel pomeriggio aveva lanciato un sos, con un telefono satellitare, mentre era in navigazione nel Canale di Sicilia. Il battello è stato "agganciato" dalle unità italiane a circa 25 miglia a Sud di Lampedusa, in acque di competenza maltese. A bordo, secondo le prime informazioni giunte via radio, non vi sono cadaveri come avevano riferito in un primo momento gli stessi extracomunitari. E' stata invece confermata la presenza di alcune donne in avanzato stato di gravidanza. Non si esclude tuttavia che i corpi di eventuali vittime siano stati abbandonati in mare. Gli immigrati, che appaiono particolarmente provati dalla lunga traversata, sono stati visitati da un medico. Due di loro, in precarie condizioni di salute, dovrebbero essere trasferiti immediatamente a Lampedusa. Non è stata invece ancora comunicata la destinazione finale degli altri extracomunitari, anche perché la decisione dovrà essere presa dalle autorità maltesi che hanno coordinato le operazioni di soccorso. Dopo l'accordo con la Libia e la politica dei respingimenti adottata dal governo italiano, gli sbarchi a Lampedusa sono diminuiti drasticamente. Il Centro di prima accoglienza sull'isola ha chiuso i battenti e i pochi migranti che sono riusciti ad approdare sull'isola sono stati trasferiti a Porto Empedocle. 
LOS ANGELES - Una vita "nella menzogna" che ha "ferito molte persone". Tiger Woods torna a parlare dello scandalo delle sue relazioni extra-coniugali e, in un'intervista concessa a Espn, confessa tutte le sue colpe. "Vivevo nelle bugie, realmente. E facevo tante cose che hanno fatto soffrire gli altri", spiega il supercampione di golf. Dopo avere momentaneamente accantonato la sua carriera sportiva, Woods annuncia abche che intende riprendere a giocare, in occasione del master di Augusta che si tiene inizio aprile. Woods spiega che desidera rimettere ordine nella sua vita, e assicura che dopo lo scandalo è diventato un uomo più forte. "Non ho mai avuto una forza così", sostiene il golfista, che ha conquistato 82 titoli in carriera. Poi il mea culpa e il pensiero rivolto alla moglie e alla madre. "Le ho molto ferite. Sono le due persone più vicine a me e dire a loro cosa avevo fatto, in modo onesto e sincero, mi ha fatto molto male. Sono in debito nei loro confronti", dixce. Riguardo alla reazione della consorte al tradimento, Tiger ammette che lei è rmasta "ferita, ferita, ferita. E' stata scioccata, in collera ed ha il diritto di esserlo. Io stesso sono deluso, come tutti, dei miei comportamenti perché non posso credere di avere fatto tutto ciò alle persone che amo". Parole, pronunciate pubblicamente, dette con tutta probabilità anche per facilitare la riconciliazione con la moglie. Leggi i commenti I commenti dei lettori 
GENOVA - Alberto Zaccheroni analizza la sconfitta della Juventus a Genova con la Samp, cercando di cogliere lati positivi nella prova dei suoi: "La gara è stata decisa da un episodio, ma io ho visto una discreta Juventus. Nel primo tempo soprattutto la squadra è stata padrona del centrocampo, poi nella ripresa è calata ma dopo la fatica di Londra era inevitabile". Prospettive di quarto posto: "Nessun alibi, ma noi diamo la caccia al quarto posto, non stiamo aspettando che la stagione finisce a basta. Questa squadra deve fare molto di più, ora fa il possibile. Sull'impegno non posso dir nulla, tutti hanno corso ed hanno chiuso stremati dalla fatica. Nel complesso stiamo crescendo, ora con una gara in meno alla settimana speriamo di riuscire a migliorare la condizione, visto che caliamo sempre nel secondo tempo. Però io ho visto compattezza di squadra, la qualità è superiore al posto in classifica per il quale ci rammarichiamo. Quel che è certo, non molleremo mai fino alla fine, è la nostra sfida e va vinta. Se non arriviamo quarti è un fallimento". La prestazione di Diego: "Tatticamente ha lavorato molto, giocando tantissimi palloni, non tutti a buon fine. Il sistema di gioco? E' questo, la squadra è stata costruita senza dare la prevalenza al gioco sugli esterni, ma il livello complessivo è buono. Nelle stagioni precedenti, molti giocatori sono andati bene". Chimenti, incerto sul gran gol di Cassano, aveva un problema muscolare: ''Ma solo per i rinvii, per il resto era nelle condizioni per poter giocare'' Nel post partita parla anche Roberto Bettega. Il vicedirettore generale bianconero nega l'incontro con Roberto Mancini a margine della gara con il Fulham: ''Assolutamente no, non c'è stato nessun incontro. Ora insieme ad Alberto dobbiamo pensare al futuro della Juve e insieme si parlerà anche del futuro di Zaccheroni. Alberto mi permetterà di dire però che è più importante il futuro della Juve". Intanto la squadra cerca concentrazione: "Ho parlato con Del Piero - spiega Bettega - e mi ha detto che i giocatori hanno capito il momento difficile e che vorrebbero andare in ritiro con un giorno d'anticipo per confrontarsi e parlare tra di loro". Leggi i commenti I commenti dei lettori 
Sarebbero dovuti partire lo scorso dicembre i lavori per il parcheggio in piazza Sant’Ambrogio. Una promessa che fu Letizia Moratti a ribadire soltanto qualche mese prima: dopo aver bloccato un altro progetto contestato come quello della Darsena annunciò che Milano avrebbe sanato le sue «ferite». E tra i cantieri infiniti c’era anche quello all’ombra della basilica, destinato a terminare con la fine del 2011. Ma dopo tre mesi la piazza è nelle stesse condizioni: nessun operaio dietro la recinzione montata da anni. E soprattutto nessuna data ufficiale fornita da Palazzo Marino per l’arrivo delle ruspe. Nel migliore dei casi, però, serviranno ancora diversi mesi perché il tormentato iter possa concludersi e il cantiere partire. Non prima dell’estate inoltrata, comunque. Nonostante l’assessore ai Lavori pubblici, Bruno Simini, assicuri: «Ci sono tutte le condizioni per procedere e per concludere anche quelli che sono passaggi formali». Ma cosa sta bloccando il progetto? Quella di Sant’Ambrogio è una storia che si trascina da dieci anni, tra proteste dei residenti, scavi archeologici, commissioni ministeriali, appelli al governo. Il Comune ha sempre confermato l’idea di andare avanti, anche dopo l’apertura dell’inchiesta della procura che, lo scorso ottobre, ha indagato per abuso d’ufficio il sovrintendente ai Beni architettonici Alberto Artioli e quello regionale Mario Turetta. Palazzo Marino ha chiesto ai privati che realizzeranno l’opera in project financing un progetto più completo, che comprende anche la riqualificazione superficiale dell’ultimo tratto della strada che va dall’ingresso della caserma dei carabinieri fino a Largo Gemelli, di fronte all’università Cattolica: un altro lotto di lavori da 400mila euro. Il nuovo disegno ha ricevuto i pareri positivi dalla Sovrintendenza, ma da allora (era l’inizio di febbraio) il via libera finale non è mai arrivato. I privati sostengono di continuare a inviare integrazioni al Comune, ma gli uffici non hanno ancora una documentazione che metta insieme in modo organico le parti del piano. Questioni formali, certo. Ma prima di approdare in giunta, il disegno dovrà passare l’esame della conferenza dei servizi, una riunione a cui saranno presenti tutti gli interessati, dai vigili del fuoco all’Atm fino alla Sovrintendenza. E anche se il Comune avesse il progetto “integrato” dai privati, servirebbe tempo per la convocazione: dai 15 ai 30 giorni. Non solo. A quel tavolo dovrà sedere non Mario Turetta, ma Caterina Bon Valsassina che ad aprile diventerà la nuova Sovrintendente regionale e che, prima di occuparsi di Sant’Ambrogio, vorrà ovviamente studiare la pratica. Nel frattempo la piazza rimane lì: una ferita aperta. L’architetto Cini Boeri, da sempre cotraria ai box con i residenti, non cambia idea: «L’unica cosa da fare sarebbe tornare indietro e restituire Sant’Ambrogio alla città». 
GENOVA - Non è bastato alla Juventus calarsi nei panni della provinciale: la predisposizione robusta, a caccia del punticino, architettata da Zaccheroni, nulla ha potuto contro la genialità di Antonio Cassano. Al rientro da titolare dopo uno stop caratterizzato da polemiche infinite, il talento barese inventa un gol importante per la classifica (doriani quarti insieme al Palermo), per sé stesso (significativo il lungo abbraccio con Delneri) e per la statistica: è infatti la prima vittoria del tecnico doriano contro la Juve. Male i bianconeri: certo, rispetto alla pessima prova di Londra qualche piccolo segnale di ripresa si è avuto, ma la strada verso il preliminare di Champions è sempre più complicata. La squadra di Zaccheroni ha poca personalità, ed anche qualitativamente lascia nel complesso a desiderare. LA DIGA DI ZAC  - Nella lettura tattica della gara, non ci sono grosse novità nelle scelte di Delneri: il modulo è il canonico 4-4-2, davanti c'è Cassano insieme a Pazzini. La cosa che va sottolineata è il movimento delle due punte: Cassano fa da punto di riferimento, mentre Pazzini tende a svariare molto sugli esterni. Dopo la batosta di Londra, Zaccheroni propone una diga  -  nel vero senso della parola  -  davanti alla difesa, conferma la fiducia a Diego ed in avanti si affida a Del Piero e Iaquinta. DUE CHANCE PER CASSANO...  - La Juve parte con orgoglio e, pur costruendo pochino in fase conclusiva (qualche inserimento di Iaquinta e Del Piero, un colpo di testa di Legrottaglie), gestisce la prima metà della frazione. Altra musica quando cresce di intensità la Samp. Cannavaro evita il peggio con qualche chiusura in stile vecchi tempi, ma ci sono due grosse chance per i blucerchiati, entrambe per Cassano: un colpo di testa dopo una sponda di Lucchini (salva sulla linea Marchisio), un destro da posizione ideale, peraltro senza pressione, ma palla poco convinta che esalta i riflessi di Chimenti. ... E ALLA TERZA  - Nella ripresa, la gara prende gradualmente la strada doriana. Delneri lascia sempre inalterati i meccanismi, sostituendo un esterno (dentro Mannini) ed un  centrale di centrocampo (dentro Tissone). Non ci sono occasionissime, anche se i doriani crescono di intensità. Poi Zaccheroni prova a vincere la partita, inserendo Candreva per Marchisio, ma praticamente la perde subito. Cassano, da oltre 30 metri, inventa un destro con palla a scendere sul quale Chimenti ha un attimo di fatale esitazione. E' l'unico neo della serata del maturo estremo juventino, fondamentale in seguito sulle conclusioni di Mannini e Testardi (19 anni, dentro per Cassano) per evitare la disfatta totale Sampdoria-Juventus 1-0 (0-0) Sampdoria (4-4-2): Storari, Zauri, Gastaldello, Lucchini, Ziegler, Semioli, Poli (27' st Tissone), Palombo, Guberti (9' st Mannini), Cassano (37' st Testardi), Pazzini (23 M. Cassano, 5 Accardi, 11 Scepovic,  13 Rossi). All. Del Neri Juventus (4-3-1-2): Chimenti, Zebina, Legrottaglie, Cannavaro, Grosso, Sissoko, Poulsen, Marchisio (31' st Candreva), Diego (39' st Camoranesi), Iaquinta (10' st Trezeguet), Del Piero (41 Pinsoglio, 3 Chiellini, 4 Felipe Melo, 7 Salihamidzic). All. Zaccheroni Arbitro: Tagliavento di Terni Reti: 32' st Cassano Angoli: 6 a 4 per la Sampdoria Ammoniti: Lucchini, Pazzini, Marchisio, Legrottaglie per gioco scorretto, Storari per comportamento non regolamentare Recupero: 0' e 3' Spettatori: 28000 circa Leggi i commenti I commenti dei lettori 
ROMA - Il verdetto principale della giornata A1 di volley è che l'Esse-ti ci lascia le penne con la Lube Banca Marche e precipita nella serie inferiore, mentre nello scontro-salvezza del giorno Forlì batte netto la Tonno Callipo e si salva. Poco o niente invece significa la sconfitta dell'Itas Diatec che non aveva niulla più da chiedere alla stagione regolare (stravinta) e con la squadra juniores viene battuta a Perugia. Intanto A Baku, la Yamamay Busto Arsizio conquista la CEV Cup, la prima della sua storia, battendo in rimonta per 3-1 la Stella Rossa di Belgrado. Dopo aver ceduto il primo set per 22-25, la Yamamay ha sfoderato nella frazione successiva una grande prova, potendo contare sulla grande serata di Turlea e di Havelkova sempre più decisiva.Nel secondo set, con l'ingresso di Mina Kim per l'infortunata Fernandinha, la squadra ha continuato a macinare gioco, riuscendo a colpire nella difesa avversaria. Vinto per 25-22 il secondo parziale, la formazione italiana ha lasciato briciole alle avversarie nella terza frazione, Nel quarto testa a testa nel finale poi l'apoteosi, con l'attacco vincente di Havelkova (25-22) per il punto decisivo LUBE BANCA MARCHE MACERATA - ESSE-TI CARILO LORETO 3-0 (25-20, 25-19,  25-20) - LUBE BANCA MARCHE MACERATA: Cisolla 6, Vermiglio 3, Smerilli (L),  Stankovic 18, Martino 9, Omrcen 16, Swiderski 1, Podrascanin 5. Non entrati  Raymaekers, Paparoni, Bartoletti, Monopoli, Corsano. All. De Giorgi. ESSE-TI  CARILO LORETO: De Angelo Freitas 5, Marra (L), Diachkov 7, Dolfo 3, Van Dijk 13,  Visentin 1, Belcecchi, Paoli, Cester 3, Shumov 6. Non entrati Marzola, Tereshin.  All. Moretti. ARBITRI: Saltalippi, Ippoliti. NOTE - Spettatori 2000, incasso  8400, durata set: 25', 26', 25'; tot: 76'. RPA-LUIGIBACCHI.IT PERUGIA - ITAS DIATEC TRENTINO 3-1 (25-14, 25-21, 19-25,  25-19) - RPA-LUIGIBACCHI.IT PERUGIA: Hubner 4, Savani 20, Cernic 10, Nemec 1,  Ogurcak, Sintini 5, Pippi (L), Stokr 18, Bovolenta 8. Non entrati Bucaioni,  Botti, Lo Bianco, Fanuli. All. Di Pinto. ITAS DIATEC TRENTINO: Gallosti (L),  Bari, Zygadlo 1, Valsecchi, Fedrizzi 9, Sokolov 23, Corsini 5, Garcia Pires  Ribeiro 8, Herpe 7. Non entrati Aprea Gianpio, Morelli Michele. All. Stoytchev.  ARBITRI: Tanasi, Ravallese. NOTE - Spettatori 1400, incasso 3600, durata set:  21', 24', 23', 24'; tot: 92'. ACQUA PARADISO MONZA - COPRATLANTIDE PIACENZA 2-3 (25-17, 21-25, 25-21,  22-25, 13-15) - ACQUA PARADISO MONZA: Rauwerdink 16, Semenzato 10, Forni 2,  Molteni 14, Buti 11, Travica 5, Gavotto 18, Exiga (L). Non entrati Sivula,  Krumins, Haldane, Tuominen, De Luca. All. Berruto. COPRATLANTIDE PIACENZA: Rak  4, Massari, Meoni 3, Grassano, Boninfante, Zlatanov 22, Bravo 15, Rinaldi (L),  Oivanen 2, Urnaut 21, Bjelica 13. Non entrati Mazza, Sequeira. All. Lorenzetti.  ARBITRI: Longo, Gini. NOTE - Spettatori 3900, incasso 4900, durata set: 23',  27', 26', 28', 18'; tot: 122'. YOGA FORLì - TONNO CALLIPO VIBO VALENTIA 3-0 (35-33, 25-17, 26-24) - YOGA  FORLì: Coscione 5, Carrol, Popp 11, Stancu 6, De Pandis (L), Casadei 20,  Loglisci 6, Maric 12, Bacci. Non entrati Mengozzi, Ainsworth, Bianchi, Gotch.  All. Molducci. TONNO CALLIPO VIBO VALENTIA: Gonzalez 5, Corvetta, Marquez,  Andrae 10, Moltò, Simeonov 22, Quiroga 10, Tencati 7, Barone 6, Cicola (L). Non  entrati Cannistrà, Ferraro, Saraceni. All. Uriarte. ARBITRI: Cipolla, Castagna.  NOTE - Spettatori 1300, incasso 4000, durata set: 35', 23', 29'; tot: 87'. BRE BANCA LANNUTTI CUNEO - PRISMA TARANTO 3-1 (29-31, 25-19, 25-21, 27-25)  - BRE BANCA LANNUTTI CUNEO: Wijsmans 14, Henno (L), Parodi 17, Ariaudo 1,  Fortunato 6, Nuti, Jeroncic 8, Grbic 3, Peda 21, Mastrangelo 7. Non entrati  Patriarca, Marchisio Andrea, Ghibaudo Giacomo. All. Giuliani. PRISMA TARANTO: De  Oliveira 16, Ricciardello, Montagna (L), Cozzi 8, Moretti 15, Suxho 5, Elia 6,  Rodrigo Pinto 17, Quartarone. Non entrati Candellaro, Westphal. All. Serniotti.  ARBITRI: Padoan, Cerquoni. NOTE - Spettatori 3100, incasso 11000, durata set:  32', 23', 38', 29'; tot: 122'. SISLEY TREVISO - ANDREOLI LATINA 3-1 (25-19, 25-20, 21-25, 25-21) - SISLEY  TREVISO: Carletti, Fei 13, Horstink 19, Papi 3, Farina (L), Kohut 6, Sabbi, De  Togni 8, Bontje 11, Maruotti 7, Garcia. Non entrati Vanin, Cuda. All. Piazza.  ANDREOLI LATINA: Van Den Dries 13, Gitto 7, Cortina (L), Giovi (L), Snippe 5,  Nikic 9, Fabroni 2, Geric 1, Vujevic 5, Spairani 11, Labardi, Giombini 2. All.  Medei. ARBITRI: Piersanti, Zucca. NOTE - Spettatori 1600, incasso 4800, durata  set: 21', 23', 27', 24'; tot: 95'. ARAN CUCINE ABRUZZO PINETO - TRENKWALDER MODENA 0-3 (14-25, 21-25, 17-25) -  ARAN CUCINE ABRUZZO PINETO: Ravellino, Perez Moreno 10, Modica 1, Centorame,  Lampariello 8, Sborgia 4, Di Franco 8, Perazzolo 8, Armeti (L). All. Fant.  TRENKWALDER MODENA: Ciabattini (L), Kooistra 12, Cuturic 8, Dennis 24, Esko 5,  Casoli, Diaz Mayorca 5, Piscopo 6. Non entrati Soli, Kooy, Biribanti. All.  Prandi. ARBITRI: Genna, Puecher. NOTE - durata set: 21', 25', 25'; tot: 71'. Risultati: Lube Banca Marche  Macerata-Esse-ti Carilo Loreto 3-0 (25-20, 25-19, 25-20) Diretta Rai Sport Più;  RPA-LuigiBacchi.it Perugia-Itas Diatec Trentino 3-1 (25-14, 25-21, 19-25,  25-19); Acqua Paradiso Monza-CoprAtlantide Piacenza 2-3 (25-17, 21-25, 25-21,  22-25, 13-15); Yoga Forlì-Tonno Callipo Vibo Valentia 3-0 (35-33, 25-17, 26-24);  Bre Banca Lannutti Cuneo-Prisma Taranto 3-1 (29-31, 25-19, 25-21, 27-25); Sisley  Treviso-Andreoli Latina 3-1 (25-19, 25-20, 21-25, 25-21); Aran Cucine Abruzzo  Pineto-Trenkwalder Modena 0-3 (14-25, 21-25, 17-25) . Riposa: Marmi Lanza Verona LA GRIGLIA DEI PLAYOFF Trentino - Verona Modena - Macerata Cuneo - Piacenza Treviso - Monza Leggi i commenti I commenti dei lettori 
L’avviso di sfratto della Lega è arrivato nel giorno della manifestazione di Roma. Letizia Moratti era sul palco del Pdl, ma da Milano i luogotenenti del Carroccio, Matteo Salvini e Giancarlo Giorgetti, chiedevano per la prima volta apertamente il suo posto. Scatenando, in risposta, il “fuoco amico” del Pdl. A cominciare dal ministro della Difesa, Ignazio La Russa, che bolla le dichiarazioni come «sparate elettorali». Lo stesso commento del coordinatore regionale del Pdl, Guido Podestà, che fa quadrato attorno al sindaco: «Si vede che siamo in periodo elettorale. Non scherziamo: il nostro candidato tra un anno si chiama Letizia Moratti. A lei riconosciamo soprattutto un grandissimo merito: aver portato Expo a Milano». Tocca a Umberto Bossi, invece, frenare (per ora) gli entusiasmi dei suoi. Anche se quello del leader del Carroccio sembra più un rinvio della discussione: «Adesso ci sono le Regionali, c’è la battaglia da vincere, non si parla di cose futuribili. Adesso c’è la Moratti, l’anno prossimo è ancora lontano. Ma tanto io e Berlusconi gli accordi li troviamo». Così, a meno di una settimana dal voto, è scontro aperto all’interno del centrodestra. La Russa assicura: «Non ci sarà alcun sorpasso della Lega sul Pdl. Loro sono il secondo partito della coalizione ed è normale che facciano propaganda». Infine l’affondo ricordando l’era Formentini: «Quello è stato il peggior periodo per Milano». Lo sostengono anche l’eurodeputato Carlo Fidanza e il vicecoordinatore cittadino pdl Marco Osnato. Da loro arriva la risposta più dura: «La Lega ha un atteggiamento inqualificabile: con tutta questa contrarietà nei confronti della giunta avrebbe fatto meglio a rinunciare ai posti di potere che ha occupato, sempre sputando nel piatto dove mangia». Per l’ex sindaco Gabriele Albertini, invece, se il Carroccio dovesse ottenere un ampio consenso alle regionali sarebbe giusto «un assestamento nell’organigramma dell’amministrazione cittadina» senza però rivendicare il ruolo di sindaco. Da Letizia Moratti nessuna dichiarazione ufficiale. A parlare è De Corato che non risparmia una frecciata a Salvini: «Sono stato eletto 30 anni fa, quando lui andava ancora a scuola e al Leoncavallo. Non facciamo polemiche sulle poltrone». Ma Salvini risponde: «Da noi vengono critiche costruttive, forse qualcuno nel Pdl non sa ascoltare i milanesi. Con un consigliere su 60 la Lega fa quel che può, con l’aiuto dei milanesi da settimana prossima la musica cambierà». Anche per Roberto Formigoni «non ci sarà il sorpasso della Lega sul Pdl». Ma per il candidato del Pd al Pirellone, Filippo Penati, «le tensioni tra Pdl e Lega paralizzeranno l’azione di Formigoni, in caso di una sua vittoria, e la Lombardia sarà il terreno di battaglia». Dal segretario provinciale dei democratici, Roberto Cornelli, uno sguardo al futuro: «Se le cose non vanno è per colpa della Moratti, ma anche perché la Lega da vent’anni crea un clima di paure che non permette uno sviluppo della città. Il Pd è pronto a governare Milano lanciando l’alternativa reale a questo sindaco». 
