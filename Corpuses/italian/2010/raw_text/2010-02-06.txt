ROMA - Ancora nessun 6, né 5+ al  Superenalotto. La vincita da favola continua a non arrivare e il montepremi aumenta: il jackpot per il 6 per il concorso di martedì 9 febbraio sale a 139 milioni e 100 mila euro. Una somma sempre più vicina al record dei 147 milioni e 800 mila euro andati a Bagnone, in provincia di Massa e Carrara, con l'ultima vincita di prima categoria lo scorso 22 agosto. Ecco la combinazione vincente dell'estrazione dei questa sera: 24, 40, 43, 51, 53, 88. Numero Jolly: 31. Numero SuperStar: 68. I vincitori con 5 punti sono 33, ciascuno incassa 29.327,75 euro. Per la categoria Superstar, i dodici '4 stella' vincono 36.507 euro. In testa ai numeri maggiormente ritardatari c'è il 7 che manca da 84 turni, seguito dall'89. 
«Io i bambini non li tocco». In dialetto barese, dinanzi a decine di clienti terrorizzati tra cui una ventina di piccoli, ha puntato la pistola contro le cassiere e, a turno, ha svuotato i due registratori di cassa. Ma accanto a lui, libero dal servizio, c’era un poliziotto che nelle fasi successive alla rapina, ha permesso di identificare l’intera banda, tutta barese. Momenti di panico, venerdì sera a Mottola, nel supermercato “Dok”, preso di mira da quattro pregiudicati di Bari, partiti per un colpo in trasferta, deciso all’ultimo minuto. Sono arrivati a bordo di una Nissan Micra, parcheggiata in una stradina laterale e, mentre uno dei quattro, l’unico maggiorenne, aspettava in auto, gli altri tre ragazzi si sono calati il passamontagna sulla testa e sono entrati nel supermercato pistola in pugno. Era quasi ora di chiusura e il market era affollatissimo: tra gli altri clienti, un assistente capo in servizio al commissariato di Bari Carrassi, che si trovava lì con la sua famiglia. Il poliziotto, resosi conto del pericolo, ha aspettato con freddezza che i tre uscissero, li ha seguiti e ha tentato di bloccare l’ultimo, lo stesso che arma alla mano aveva provato a tranquillizzare i genitori dei bimbi.  Ma il rapinatore, rivelatosi poi un diciassettenne del quartiere San Paolo, è riuscito a scappare a bordo della Nissan, intestata a un insospettabile e guidata dall’unico a volto scoperto: Giuseppe Lanave, 21 anni, con numerosi precedenti penali specifici, è stato arrestato due ore dopo dagli agenti della Squadra Mobile di Bari. Il ragazzino con la pistola, nella cui abitazione sono stati trovati gli stessi indumenti usati per il colpo, è invece stato denunciato per rapina aggravata.  Gli investigatori, che hanno acquisito da subito elementi utili a identificare i quattro, in base alle descrizioni fatte dal collega e dagli altri particolari forniti dai carabinieri di Mottola intervenuti subito dopo la rapina, sono ora a caccia degli altri due. Ma non solo. Sono convinti che la banda entrata in azione venerdì sia la stessa che ha compiuto altri blitz, soprattutto nel fine settimana e non solo in città. Lo proverebbe la frequenza con cui, di recente, si verificano rapine in trasferta. Prima di quella a Mottola, ne sono avvenute altre due, a Cerignola, in provincia di Foggia, e a Corato.  Si tratta, per gli agenti della Squadra Mobile, di una banda che ha la propria base logistica nel quartiere San Pio (ex Enziteto) e che decide in maniera estemporanea, dopo essersi incontrati, che obiettivo scegliere prima di entrare in azione. Sempre con gli stessi indumenti, stesse armi, stesso modus operandi. 
"Ho segnato un gol importante. Ho sempre cercato di mettermi a disposizione del tecnico e il risultato si vede in campo. Cerco sempre di lavorare bene per aiutare la squadra". Così Fabio Simplicio commenta la vittoria del Palermo ai danni del Parma, sua ex squadra, nel primo anticipo di serie A. Il centrocampista brasiliano si è commosso dopo aver segnato la seconda rete per i rosanero. "E' stata una emozione grande per aver fatto gol - spiega il calciatore sudamericano - ho segnato il gol della partita. E ancora di più perchè ho segnato un gol alla squadra che mi ha aperto le porte del mondo. Mi spiace perchè il Parma mi è rimasto nel cuore". 
Stanchi di inviare continue richieste al Comune di Milano per l’imbiancatura delle aule, i genitori della scuola elementare di via Cesari (in zona Niguarda) hanno fatto da sé. Armati di vernici, rulli e pennelli, hanno dato una mano di bianco alle pareti delle classi dei loro figli, che non venivano tinteggiate da oltre venti anni. Cinquanta fra mamme e papà hanno spennellato da mattino a sera, per undici ore consecutive. FOTO I genitori-imbianchini al lavoro "Purtroppo per ragioni di regolamento scolastico non possiamo risolvere i problemi strutturali dell’edificio - dice una madre attiva nel comitato dei genitori - Oltre ai muri sporchi ci sono gli infissi delle finestre guasti, l’intonaco dei soffitti che si stacca e le grondaie che si intasano, provocando infiltrazioni d’acqua a ogni pioggia". La speranza è che ora intervenga Palazzo Marino, prendendo d’esempio la buona volontà delle famiglie. 
A un ciclista professionista di Morbegno, in provincia di Sondrio, che con la Kenda - la sua squadra - il 27 febbraio avrebbe dovuto partire per gli Stati Uniti per un lungo periodo di ritiro stagionale, il consolato Usa di Milano ha negato il visto di sei mesi. "Sostengono che sono un potenziale clandestino - racconta Luca Damiani, 25 anni - Nel corso del colloquio il console mi ha chiesto se in Italia sono proprietario di casa. Ma gli ho risposto che vivo ancora in famiglia, quando non sono impegnato in gare in Italia o all'estero. Ha voluto sapere se qui ho altri lavori stabili oltre a quello di sportivo, evidentemente ritenuto poco redditizio, spiegandomi che l'economia italiana non è florida e quindi potrei essere tentato di fermarmi negli Usa oltre il periodo fissato dal visto semestrale". 
LIVORNO  - Non fa passi avanti la Juventus nella corsa ad un posto Champions. I bianconeri pareggiano a Livorno 1-1 e perdono contatto anche dal Palermo al quinto posto. Per Zaccheroni lavori in corso, ma il cantiere dovrà essere chiuso in velocità per dare un senso alla stagione. Al Picchi, considerato anche il nuovo modulo proposto da Zac, la squadra è stata attenta a svolgere il compitino, ma non si è mai lasciata andare, non ha mai proposto una manovra convincente. Bene il Livorno. All'andata la squadra, ancora non affidata a Cosmi, giocò bene ed uscì male dall'Olimpico. Stavolta gli amaranto sono stati meno spettacolari, ma molto più concreti. ZAC, E' DIFESA A TRE  - A livello tattico, Zaccheroni propone la tanto sbandierata difesa a tre: da destra Canavaro, Legrottaglie e Chiellini. Il tridente offensivo invece resta sulla carta, vista la tendenza di Diego a tornare spesso in mediana per costruire gioco. Cosmi, i cui meccanismi tattici sono decisamente più oliati, se la gioca con una mediana fittissima, arricchita dal sesto uomo Bellucci, impiegato tra le linee a sostegno di Lucarelli. IL PICCOLETTO FILIPPINI - Sulle fasce, il Livorno mette spesso in difficoltà i bianconeri. Soprattutto il versante destro, con Pulzetti e Raimondi, è molto frequentato dagli uomini di Cosmi. A parte un paio di battute di Pulzetti e Bellucci, non ci sono grandi pericoli per Buffon, anche se la rete del Livorno è emblematica dei lavori in corso in casa Zac: cross da destra di Pulzetti, controcross di Vitale e il piccoletto Filippini, di testa, giganteggia tra i lunghi della difesa bianconera. IL LUNGO LEGROTTAGLIE - La Juve dal canto suo fa vedere pochino. Amauri è cercato troppo spesso spalle alla porta, situazione ideale per i difensori avversari, la palla corre pesante. Rimangono i calci piazzati, e lì la Juve colpisce: Legrottaglie, sempre di testa, pareggia su invito di Diego. NELLA RIPRESA CAMBIA POCO - Nella ripresa cambia poco. La Juventus sembra partire con maggiore furore agonistico, ma si sgonfia subito. La nota, se non positiva, accettabile, la offre Diego, che si muove molto ed offre un paio di assist invitanti: uno lo sfrutta Candreva, sul cui destro Rubinho non sbaglia. La nota negativa è ancora Melo: il brasiliani si fa espellere per una ingenuità. Livorno in stile primo tempo: grande aggressività ed attenzione tattica, difesa all'altezza (ottimo Diniz)  fasce sfruttate bene. Non a caso la migliore chance è proprio per la squadra di Cosmi: invito da sinistra di Pulzetti, ma Filippini da ottima posizione fallisce una doppietta da incorniciare. ZAC: "SBAGLIAMO ANCORA TROPPO" - Il tecnico della Juve pensa alla corsa Champions: "Tutto si deciderà nelle ultime giornate, molte squadre tra cui la nostra si stanno attrezzando. Stasera non era una partita facile, Livorno molto determinato, abile nel far giocare male gli avversari. Il pareggio comunque non va bene, ma dobbiamo recuperare molti infortunati, oggi ho dovuto far giocare il ragazzino Giandonato". Analisi tattica:  "Abbiamo concesso troppo volte il cambio di gioco, inoltre manca l'abitudine a giocare in questa maniera. Il dato positivo c'è: è la prima volta che la Juve rimonta un gol degli avversari, la reazione c'è stata. E non sono mancati gli sbagli: usciamo lentamente dalla difesa, inoltre Filippini di testa non doveva segnare". La posizione di Diego: "Quando ha giocato più largo ha dato maggiore incisività. Da lui mi aspetto anche i gol" COSMI: "ABBIAMO CARATTERE" - Dopo il Milan, pareggio con la Juve. Serse Cosmi non può che essere soddisfatto: "Abbiamo carattere ma anche qualità tecnica, altrimenti non si pareggia con Milan e Juve in fila. Del resto il nostro campionato vive sul carattere, sulla tenuta psicologica. Facciamo giocare male gli altri? Abbiamo i nostri limiti, e cerchiamo anche di mettere pressione agli altri. Comunque anche noi sappiamo giocare, alcune azioni sono state molto buone". Nel finale con l'uomo in più, il Livorno non è riuscito ad affondare: “Non abbiamo cambiato ritmo - si rammarica Cosmi -, c'è stata poca razionalità. Non dico che segnavamo sicuro, ma almeno al tiro potevamo arrivarci più spesso” Leggi i commenti I commenti dei lettori 
Francesco Guidolin non ha nulla da rimproverare ai suoi. I risultati non arrivano "ma noi abbiamo fatto una buona partita, abbiamo affrontato una squadra in salute e abbiamo tenuto in bilico la gara fino alla fine - la sua analisi - Abbiamo perso ancora, il momento è difficile ma ho ritrovato la mia squadra, lo spirito della squadra che ha fatto quello che ha fatto fino a un mese fa e per questo sono fiducioso per il futuro". Questo non significa che non ci sia da lavorare perchè "abbiamo tanti piccoli problemi da risolvere ma lo spirito della squadra - insiste - è stato giusto, dobbiamo continuare così, col nostro modo di essere, il nostro modo di giocare. I risultati torneranno, ne sono convinto". Positivo il giudizio sull'ultimo arrivato Jimenez ("è importante per noi ma non ha ancora il ritmo campionato"), dispiaciuto per Dzemaili, costretto a uscire per infortunio. "Abbiamo la sensazione che sia qualcosa di grave, speriamo che la diagnosi non sia quella che temiamo", ammette Guidolin, che ringrazia il suo vecchio pubblico per "l'accoglienza meravigliosa, mi sono commosso. Qui ho passato degli anni stupendi". Tornando alla partita, i rosanero hanno protestato per il gol di Biabiany, perchè arrivato dopo un'azione viziata da un fallo su Cavani, rimasto a terra. E a qualcuno è venuto in mente la veemente protesta del tecnico, quando ancora era sulla panchina del Palermo, per un gol di Mutu segnato mentre un suo giocatore era a terra. Ma per Guidolin "sono episodi diversi, non c'è niente da dire - sbotta - C'e' stato l'intervento di Galloppa su Cavani, l'arbitro era a 80 centimetri, ha detto di giocare e i miei sono ripartiti velocemente. Ho urlato loro di buttarla fuori e non mi hanno sentito ma hanno continuato tutti a giocare". Guidolin non si sente in contraddizione "ma forse comincio a pensare che in questo mondo non ci sto tanto bene e che dovrei adeguarmi e dire che si deve giocare sempre. Vorrei solo che ci fosse lealtà e non posso dire che la mia squadra non sia stata leale". Nel girone d'andata, tra l'altro, il Parma aveva vinto una partita contro la Lazio andando a segno mentre un avversario era a terra "ma nell'intervallo io ho chiesto ai miei giocatori di far pareggiare la Lazio - rivela - Loro però mi hanno convinto che era successo qualcosa di veramente diverso rispetto a Palermo, in molti non si erano accorti che c'era un giocatore a terra e la mia scelta non sarebbe stata giusta, avrei commesso un atto di egoismo per voler essere il paladino della lealta' in una situazione diversa da quella di Palermo". 
LIVORNO - No, non poteva bastare un semplice cambio di modulo a cambiare la sorte della Juventus. E magari anche quella della classifica: sesto posto a scendere. Forse dal punto di vista del gioco la Juventus attuale è anche un po' meglio di quella di Ferrara  -  ma pure qui siamo nel campo molto dell'opinabile - però di certo saremmo ingiusti nei confronti del vecchio allenatore se dicessimo che la svolta c'è stata e che le cose sono cambiate. Crisi era e crisi resta. A forza di 1-1 non si fanno rivoluzioni e soprattutto non si risolleva una squadra dalla crisi. Se vogliamo, la Juventus ha molte giustificazioni questo sì. I tanti infortunati ad esempio: oltre Poulsen, Trezeguet, Iaquinta, Marchisio, Camoranesi, Salihamidzic all'ultimo istante si è aggiunto anche l'infortunio di De Ceglie che ha sconvolto i piani tattici di Zaccheroni. Il tecnico ha dovuto ripiegare rapidamente verso il suo famoso 3-4-1-2, il suo marchio di fabbrica, con tre difensori centrali (Cannavaro-Legrottaglie-Chiellini) e due terzini (Grosso e Caceres) spostati a centrocampo. Nella sostanza la manovra tattica non ha dato frutti, anzi. La Juventus ha sofferto in difesa un Livorno molto più deciso e che ha preso il controllo delle fasce laterali e soprattutto ha continuato a costruire poco o niente in attacco, schiava di quel terzetto Diego-Del Piero-Amauri che continua a restare sempre troppo lontano dalla zona gol. Alla fine se c' era una squadra che avrebbe meritato la vittoria questa era quella di Cosmi e Lucarelli. I tentennamenti difensivi, per dire, sono anche aumentati, tanto che il Livorno è andato meritatamente in vantaggio e quelli offensivi non sono stati risolti. La Juventus a Livorno  -  come invece le era capitato con la Roma, in parte addirittura con l'Inter in Coppa Italia e persino nel match a non farsi troppo male con la Lazio  -  non è quasi mai riuscita a fare gioco e a impensierire il portiere avversario Rubinho. Non si sa se questo sia colpa di un modulo digerito a forza in una settimana appena di lavoro oppure se questo sia colpa invece di quella scossa psicologica che ancora non c'è stata. Di sicuro la squadra è sempre dentro a un tunnel buio, continua a non avere cuore e coraggio, è timida, soffre e alcuni suoi giocatori sono in evidente stato confusionale pur mettendo un grande impegno in campo. Vedi Melo espulso nel finale, Diego produttivo solo su qualche punizione, Del Piero che è solo una trasfigurazione del campione che fu, Cannavaro in evidente difficoltà a guidare tutta la difesa. Zaccheroni cercherà ora di recuperare in più in fretta possibile i suoi troppi infortunati: il segno di questo momento difficile è anche nella sostituzione finale di Del Piero con l'esordiente Giandonato. Forse in un momento così storto c'è solo da coprirsi aspettando che passi la bufera. Sperando che non capiti di peggio... Leggi i commenti I commenti dei lettori 
VARESE - La Cimberio guida con larghi margini la sfida con la Banca Tercas ma nel finale di partita subisce il prepotente ritorno dei teramani e rischia la sconfitta. E', in estrema sintesi, la fotografia di una partita decisamente importante in chiave salvezza che Varese incassa dunque a fatica anche per merito degli ospiti, mai domi e rassegnati alla sconfitta. Forte di un margine anche di 17 lunghezze - 57-40 il massimo vantaggio per la Cimberio al 24' - accumulato soprattutto grazie alla precisione da tre punti di un eccellente Mc Grath, la squadra di Pillastrini finisce col rischiare grosso nel finale di gara, quando il pressing e la precisione di Teramo riapre i giochi, sino alla tripla di Hoover a 18 secondi dalla fine che avvicina la Banca Tercas a una sola lunghezza (81-80). Poi due tiri liberi di Morandais chiudono definitivamente il conto e consegnano i due punti alla Cimberio, protagonista di un eccellente secondo periodo, in cui piazza un pesante parziale di 13-0 (da 20-22 a 33-22) che rappresenta poi l'ipoteca sul successo finale. Su tutti svetta Galanda (2/3 da due punti, 3/3 da tre, 2/2 nei tiri liberi e 8 rimbalzi) ma per Varese, che ha utilizzato gli acciaccati Childress e Cotani con il contagocce, un buon contributo è venuto anche da Mc Grath. Per Teramo, invece, su tutti Jones (3/8 dal campo, 6/6 nei personali e 9 rimbalzi) e Poeta (3/9 da due, 4/7 da tre e 5 assist). Cimberio Varese - Banca Tercas Teramo 83-80 (19-22; 48-34; 63-55) Cimberio Varese: Morandais 10, Mian ne, Galanda 15, Thomas 15, Martinoni 4, Terzaghi ne, Cotani 8, Tusek 12, Reynolds 4, Childress 4, Gergati, Mc Grath 11. All. Stefano Pillastrini. Banca Tercas Teramo: Hoover 11, Valentino ne, Jones 13, Poeta 22, Amoroso 9, Marino, Young 5, Lulli, Cerella, Diener 7, Stanescu 6, Jurak 7. All. Andrea Capobianco. Arbitri: Cerebuch, Chiari, Biggi. Note - Tiri liberi: Cimberio 23/34, Banca Tercas 18/24. Usciti per 5 falli: Reynolds, Amoroso, Jones, Jurak. Tiri da tre punti: Cimberio 10/20, Banca Tercas 10/30. Rimbalzi: Cimberio 36, Banca Tercas 43. Spettatori: 3.600 circa Leggi i commenti I commenti dei lettori 
ROMA - In attesa di Bre Banca Lannutti Cuneo-Trenkwalder Modena, match clou dell'8a di ritorno della A1 di volley in programma domenica sera si sono giocati sabato tre anticipi che non hanno sortito effetti importanti di classifica né portato sorprese. Loreto, Pineto e Taranto, sui campi pressochè impossibili di Trentino, Perugia e Monza hanno rimediato le prevedibili batoste e anzi quella che se l'è cavata meglio è stata Loreto che ai super campioni del'Itas Diatec almeno ha strappato un set. ITAS DIATEC TRENTINO - ESSE-TI CARILO LORETO 3-1 (26-24, 19-25, 25-19,  25-21) - ITAS DIATEC TRENTINO: Kaziyski 9, Birarelli 9, Portuondo Juantorena 14,  Zygadlo, Vieira De Oliveira 1, Vissotto Neves 16, Sala 9, Sokolov 10, Herpe,  Bari (L). Non entrati Gallosti, Fedrizzi, Corsini. All. Stoytchev. ESSE-TI  CARILO LORETO: De Angelo Freitas 8, Marra (L), Diachkov 1, Dolfo 14, Van Dijk  18, Tereshin, Visentin 2, Paoli 10, Cester 1, Shumov 11. Non entrati Marzola,  Vigilante. All. Moretti. ARBITRI: Barbero, Pozzato. NOTE - Spettatori 3400,  incasso 27000, durata set: 27', 24', 25', 28'; tot: 104'. RPA-LUIGIBACCHI.IT PERUGIA - ARAN CUCINE ABRUZZO PINETO 3-0 (25-22, 25-20,  25-20) - RPA-LUIGIBACCHI.IT PERUGIA: Hubner 7, Savani 16, Bucaioni, Cernic 9,  Nemec, Sintini, Pippi (L), Stokr 21, Bovolenta 4. Non entrati Botti, Ogurcak, Lo  Bianco, Fanuli. All. Di Pinto. ARAN CUCINE ABRUZZO PINETO: Ravellino 8, Perez  Moreno 5, Lampariello 8, Henrique 1, Di Franco 7, Perazzolo 13, Armeti (L). Non  entrati Roberts, Centorame, Modica, Sborgia. All. Fant. ARBITRI: Gini, Longo.  NOTE - Spettatori 1200, incasso 3100, durata set: 23', 22', 22'; tot: 67'. ACQUA PARADISO MONZA - PRISMA TARANTO 3-0 (25-17, 27-25, 25-15) - ACQUA  PARADISO MONZA: Rauwerdink 11, Semenzato, Forni 9, Molteni 9, Buti 8, Travica 5,  Gavotto 19, Exiga (L). Non entrati Sivula, Krumins, Haldane, Pesenti. All.  Berruto. PRISMA TARANTO: De Oliveira 9, Ricciardello (L), Candellaro 2,  Montagna, Cozzi 1, Suxho, Westphal, Elia 4, Rodrigo Pinto 17, Quartarone,  Bartman 9. Non entrati Moretti. All. Serniotti. ARBITRI: Zucca, Boris. NOTE -  Spettatori 800, incasso 860, durata set: 23', 31', 21'; tot: 75'. Leggi i commenti I commenti dei lettori 
