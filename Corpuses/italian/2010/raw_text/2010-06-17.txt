ROMA - Arriva sul tavolo del Consiglio dei ministri la riforma costituzionale sulla libertà d'impresa, invocata dal mondo confindustriale ed annunciata da Tremonti come cardine del rilancio dell'economia. La proposta di modifica degli articoli 41 e 118, comma quarto, della Costituzione, punta a "liberare" l'economia da regole e burocrazia giudicate responsabili dello stallo della competitività italiana. Per aprire un'impresa arriva la "responsabilità personale". E' quanto prevede il primo dei 4 commi in cui si articola il ddl costituzionale la cui disamina comincerà alle 12. La bozza del Ddl non modifica gli articoli 41 e 118 della Costituzione ma aggiunge misure per la semplificazione del percorso necessario ad aprire un'impresa. Gli interventi "regolatori" di Stato, regioni, enti locali che riguardano le attività economiche arriveranno, ma solo "ex post", cioè dopo che l'impresa è già stata avviata. L'articolo 41 della Costituzione verrà così integrato: "La Repubblica promuove il valore della responsabilità personale in materia di attività economica non finanziaria. Gli interventi regolatori dello Stato, delle Regioni e degli Enti locali che riguardano le attività economiche e sociali si informano al controllo ex post". All'articolo 118 della Carta viene invece aggiunto: "Stato, Regioni ed Enti locali riconoscono l'Istituto della segnalazione di inizio attività e quello della auto certificazione, lo estendono necessariamente a tutte le ipotesi in cui è ragionevolmente applicabile, con esclusione degli ambiti normativi ove le leggi prevedono fattispecie di delitto o che derivano direttamente dalla attuazione delle normative comunitarie o internazionali". Per quanto riguarda la 'materia urbanistica' il Ddl prevede che Regioni, Città metropolitane, Province e Comuni entro 6 mesi dall'entrata in vigore della legge "provvedono anche ad adeguare le proprie normative in modo che le restrizioni del diritto di iniziativa economica siano limitate allo stretto necessario per salvaguardare altri valori istituzionali". Stato, regioni, Province e Comuni, entro 3 mesi dall'entrata in vigore pubblicheranno degli elenchi di "casi" di imprese che rientrano in questa possibilità. In caso di mancata pubblicazione sarà fatta salva "la buona fede di chi ha intrapreso un'attività economica e sociale". La relazione al Ddl, in tutto 11 pagine, è corredata da una serie di grafici che dimostrano quanto il nostro Paese sia indietro sui tempi necessari ad aprire un'impresa e sul "peso" burocratico che i potenziali imprenditori devono sostenere. "Le regole giuste sono un investimento. - così parte la relazione - Le regole sbagliate sono un costo. Le regole possono essere sbagliate in sé. Ma possono essere sbagliate anche perché sono troppe. Il mondo è radicalmente cambiato con la globalizzazione. La competizione, non solo tra imprese ma tra interi sistemi, fa ormai parte della realtà. In linea di principio si può essere a favore o contro la competizione economica globale. Ma in concreto non si può fare finta che non ci sia, illudersi che tutto possa continuare come prima. Nello scenario globale l'Italia ha davanti a se l'alternativa tra declino e sviluppo. Se si vuole il declino basta lasciare le cose come stanno, se invece si vuole lo sviluppo si deve cambiare, scambiando una parte di quello che abbiamo accumulato con un futuro che può essere conquistato". E per conquistarlo "dobbiamo o possiamo scaricare una parte della zavorra". I grafici proposti nella relazione dimostrano la "bulimia giuridica", il numero di adempimenti, le possibilità di "fare impresa" nei singoli paesi. Insomma "l'Italia è esclusa dai primi 30 posti della classifica dei paesi dove è più conveniente investire". La strategia legislativa che il governo intende eseguire dunque è: una legge ordinaria con la segnalazione di inizio attività e lo sportello unico e una seconda fase che darà "copertura costituzionale e definitiva al principio di responsabilità"."Alla obiezione - si legge ancora sulla relazione - sui tempi lunghi della legge costituzionale si può rispondere ricordando che la legge costituzionale istitutiva della Bicamerale D'Alema è stata approvata in 4 mesi, agosto compreso". La relazione diventa entra poi nel vivo quando tratta il tema della semplificazione: "Occorre prendere atto del fatto che il nodo di Gordio, la metafora millenaria della semplificazione, non si scioglie ma si taglia con un colpo di spada". Colpo che serve a recidere anche "un nuovo Medioevo" che senza semplificazione si rischia di creare". Insomma - si scrive nella relazione - "il Medioevo vero è finito come Medioevo. Ma il nuovo Medioevo che ci si presenta come la caricatura giuridico democratica di quello precedente, ci porta a una dolce morte". Si guardi piuttosto alla "capacità di concorrere al bene comune". Ecco perché si è deciso di "potenziare" l'articolo 41 della Costituzione. 
In preparazione una carovana di noi giornalisti per l'inevitabile Safari nel famoso parco naturale Kruger, che sta a pochi chilometri dalla città di Nelspruit, dove si giocherà domenica Italia - Nuova Zelanda. Si va tutti in comitiva a vedere leoni, elefanti, rinoceronti, ippo e, forse, leopardi. I guardiani e le guide sono molto preoccupati. Stanno da ore raccomandando agli animali di non dar da mangiare ai giornalisti. LA GIUSTIZIA DI SAN GIUAN Qualificata grazie a un gol oscenamente irregolare di Henry contro l'Irlanda, la Francia, che qui in Sud Africa occupa un posto abusivamente, viene a tutti gli effetti eliminata da un gol irregolare del Messico, in leggero fuorigioco, che è come dire leggermente incinta (o si è, o non si è) con la maglia verde proprio come l'Irlanda. San Giùan (Trapattoni) fa minga ingànn. Di chi furto ferisce, di furto perisce. TAXI! Da Casa Azzurri, il luogo dove (vedi sopra) i giornalisti vanno a mangiare gratis sempre di eccellente appettito - nulla come il cibo a sbafo funziona da stimolante di succhi gastrici - chiamo un taxi per tornare da Centurion a Johannesburg, un tragitto di circa 40 minuti. L'operatore, cortese, risponde: "Per che giorno?". Facciamo, tanto per dire, oggi? THE SPECIAL TWO Il gioco e i gol dell'Argentina, finora chiaramente la migliore delle squadre che abbiamo visto in campo, sono la dimostrazione che gli allenatori e i CT contano molto meno di quello che loro credano di contare. Con la rosa dell'Inter e dell'Argentina, si fa presto a fare i bulli e gli speciali. 
Ancora vandali contro il monumento di Ceroli alla Fortezza da Basso, in  piazza Bambini e bambine di Beslan. Nella notte tra mercoledì e giovedì,  qualcuno ha buttato giù un'altra delle 15 statue di "geni fiorentini" che  compongono l'opera di Mario Ceroli "Silenzio: Ascoltate!": il 14 maggio  scorso era toccato a Roberto Benigni, che si frantumò in due parti e ora è in  fase di restauro (i compiti manutentivi sono della Provincia di Firenze, che  donò l'opera al Comune nel 2007). Ora di nuovo, un altro dei geni fiorentini  è stato buttato giù riportando danni ancora tutti da stimare. Solo domani  si interverrà, nel frattempo la polizia municipale ha recintato l'area  e denunciato il caso alla polizia. 
LITTLE ROCK - Teste mozzate in un aeroporto degli Stati Uniti. La macarba scoperta è di un'impiegata della Southwest Airlines, addetta ai controlli delle spedizioni. La donna ha trovato i resti in un grosso contenitore frigorifero: fino a 60 teste decapitate. La polizia ha aperto un'indagine e non si esclude che il carico faccia parte di un traffico illegale di organi e parti di corpo umane. All'aeroporto di Little Rock, in Arkansas, la dipendente della compagnia aerea stava svolgendo i suoi controlli di routine sui carichi in arrivo e in partenza dalla scalo. Un container destinato a ricerche mediche ha attirato la sua attenzione: aveva un'etichettatura sbagliata. Sollevando il coperchio ha scoperto il contenuto e ha subito allertato la sicurezza. Adesso la polizia ha aperto un'indagine, vuole capire se dietro la scoperta ci sia un traffico illegale di resti umani. "Siamo giunti alla conclusione che esista un mercato di parti umane usate per ricerche scientifiche e chissà per quali altri motivi", ha detto il medico legale di Little Rock, Garland Camber."Vogliamo essere sicuri che queste teste non siano parte di quel mercato". Il carico doveva arrivare ad una società biomedica texana. I suoi portavoce hanno spiegato che spedizioni di questo tipo sono frequenti, e che avvengono nel rispetto della legge e delle norme di sicurezza. "Ci aspettiamo che i nostri fornitori si attengano alle procedure", ha detto Brian Harry, portavoce di Medtronic, azienda di ricerca di Fort Worth, Texas. Ma i controlli sul fornitore, la società Jls Consulting del Minnesota, hanno rilevato delle incongruenze. Secondo il database della polizia, la licenza della società è stata revocata. 
Lucio Stanca a un passo dall’addio a Expo 2015. Al suo posto alla guida della società potrebbe arrivare Giuseppe Sala, attuale direttore generale di Palazzo Marino. O Alberto Meomartini, presidente di Assolombarda, che secondo altre voci potrebbe sostituire Diana Bracco alla presidenza di Expo 2015 spa, come rappresentante della Camera di commercio. La voce circolata già con insistenza nelle scorse settimane è diventata più concreta. Complice un aut aut che è stato posto nei giorni scorsi all’attuale amministratore delegato della società di gestione di Expo dai vertici del suo partito, il Pdl, reso ancora più esplicito dalla norma introdotta nella manovra del governo contro i doppi incarichi. Una novità che prevede la «disapplicazione» delle norme che autorizzano «quote di salario» legate «all’espletamento di incarichi aggiuntivi». Una prospettiva che avrebbe messo Stanca con le spalle al muro. Anche il premier Silvio Berlusconi si sarebbe convinto, irritato dalle continue assenze dei parlamentari con altri incarichi in votazioni in cui il governo è andato sotto. Il nome di Sala era già circolato come possibile direttore generale di Expo 2015 spa, per affiancare Stanca e togliere la società dall’impasse in cui era finita anche nella trattativa per l’acquisto dei terreni sui quali di svolgerà la manifestazione, che sono di proprietà di Fondazione Fiera e del gruppo Cabassi. L’interessato, ottenute le dovute garanzie sulla solidità del progetto e sui poteri operativi che gli sarebbero concessi, potrebbe accettare. Nelle ultime ore, il pressing di Bruno Ermolli, che la scorsa settimana aveva sondato anche il ciellino Antonio Intiglietta, si è fatto ancora più insistente. Sala, tra l’altro, nei giorni scorsi era stato corteggiato anche dal Pd come possibile candidato sindaco del centrosinistra da contrapporre alla Moratti l’anno prossimo. Forse anche per questo l’interessato, prima di accettare eventualmente la guida di Expo, vorrebbe il placet del sindaco, per non mettere in difficoltà la gestione di Palazzo Marino, dato che il suo contratto da city manager scade con la fine della legislatura comunale. Il suo nome sarebbe gradito anche al governatore Roberto Formigoni e al ministro dell’Economia, Giulio Tremonti, che proprio lunedì ha pranzato con la Moratti e il leader leghista Umberto Bossi. Lo stesso giorno in cui il presidente di Assolombarda, Alberto Meomartini, ha lanciato un nuovo allarme quando ha detto che «Expo sta diventando un gioco al massacro. Il governo si deve muovere». Affermazioni che hanno fatto salire le quotazioni del presidente di Assolombarda anche come successore di Stanca. Anche se sembra eventualmente più probabile che lui possa rappresentare una figura di garanzia al vertice di Expo 2015 spa, ma non in un ruolo operativo. Giovedì, fra l’altro, il cda della società di gestione dovrebbe decidere quali lavori assegnare a Sistema sviluppo fiera, Infrastrutture lombarde, Provveditorato alle opere pubbliche e Metropolitane milanesi. 
POLOKWANE - Adieu, monsieur Raymond, quasi mandato a casa da un rigore. Non li hai mai digeriti. Proprio come noi italiani con te. Adieu al tuo cappottino felpato: cos'era, velluto? O pelo di stomaco? Adieu a quella faccia da schiaffi che non hai mai preso veramente, se no non l'avresti, non così. Adieu alle tue conferenze stampa che erano distillato di bile in botti di rovere. Adieu dai giocatori che non hai mai chiamato o non hai chiamato più (Zebina: "Con Domenech il calcio francese ha buttato due anni nel cestino". Proprio quello che pensano i tifosi juventini di Zebina). Adieu a uno schema che non ha prodotto lo straccio di un gol in tre ore di gioco (beh, insomma, gioco è una parola enorme). Adieu a quelle cose bizzarre che t'inventavi, tipo l'annuncio di matrimonio durante le interviste di Germania 2006. Adieu ai sogni di gloria: eppure, credici, ora saresti campione del mondo se Materazzi non fosse mai nato e se non avesse parlato a Zidane della di lui mamma, facendo diventare così triste la tua. Adieu, già che ci siamo, anche all'ultima notizia fresca fresca che riguarda proprio la tua mamma: ci dicono che tu e lei aveste inventato un linguaggio di segni segreto, per comunicare quando ti inquadravano in panchina. Ma noi, questa cosa qui non la crediamo vera. Perché pensiamo che la tua mamma sia andata al cinema, piuttosto. Secondo noi, Raymond, tu stai sulle balle persino a lei. 
POLOKWANE - Zero gol in due partite. Un pareggio, orrendo, contro l'Uruguay, e due legnate dal Messico. Un punto in totale, quindi quasi nulla: la Francia sta per uscire dal Mondiale e con pieno merito. Il volto di Thierry Henry, che langue in panchina e intanto sembra addirittura sogghignare per il dispetto e la frustrazione, esprime tutto. Era una Francia sbagliata e si sapeva. Non doveva partecipare al Mondiale, perché lo meritava l'Irlanda di Trapattoni, e si sapeva anche questo. Le due partite giocate fin qui hanno confermato le previsioni. Ora neppure una vittoria contro il Sudafrica, nella terza partita, le garantirà la qualificazione: a parte che sarà dura anche battere i sudafricani, a Messico e Uruguay basterà pareggiare per raggiungere gli ottavi. E' dura, durissima, gestire il dopo-Zidane, e anche il dopo-Vieira, il dopo-Thuram. In definitiva: la generazione dei ragazzi del '98 è giunta a fine corsa e non c'è stato ricambio. Succede. Il dopo-Zidane doveva essere Yoann Gourcuff, che detto così sembra una bestemmia, e infatti per ora lo è, anzi lo sarà. Molto talento in meno, il giovane bretone, e un caratteraccio che gli impedirà sempre di essere leader di un gruppo: infatti lo spogliatoio di questa Francia l'ha ben presto messo ai margini, perché a lui piace stare per conto suo e di solito i leader mica si comportano così. Vieira è stato segato via alla vigilia del Mondiale, e in effetti già da due anni non era il Vieira che si conosceva, ma la coppia Toulalan-Diaby a metà campo l'ha fatto rimpiangere. In difesa Gallas è anche lui a fine corsa, Abidal è un centrale adattato, gli esterni Sagna ed Evra hanno fallito la prova. Non rimane più niente, della Francia di un tempo, neanche in attacco. Anelka è sempre il più indecifrabile centravanti della storia recente in Europa (gli riescono due-tre straordinarie prodezze all'anno, per il resto delle partite è inutile) e Ribery ha fallito l'occasione di prendere in mano la Francia. Forse anche lui è  un vice-leader, uno che brilla di luce riflessa ma quando ha l'occhio di bue addosso se ne fa accecare. Una squadra sbagliata, e soprattutto una non-squadra. Solisti uno in fila all'altro, ma senza una coesione, senza una logica, ognuno che si muove per conto suo. Per tacere dell'allenatore, di cui si è sparlato in ogni modo ai quattro angoli del mondo. Raymond Domenech chiuderà qui, dopo il Mondiale, e il futuro sarà affidato a Laurent Blanc. Magari cambierà qualcosa, magari ci saranno scelte diverse. Ma il problema della Francia è culturale e generazionale, mica è solo una questione di allenatori. Del resto si sapeva anche questo: di Zidane ne nasce uno ogni trent'anni. La manina di Henry contro l'Irlanda aveva solo ritardato di sette mesi la resa dei conti. 
A piedi per le strade del Salento, da Veglie a Santa Maria di Leuca. Un viaggio alla ricerca di uno stile di vita più lento, raccontando il territorio, la bellezza della sua natura, i suoi abitanti e le sue economie sostenibili. E' partito il 15 giugno il viaggio di undici giorni organizzato da Oikos, periodico salentino diretto da Katia Manca, dal quale nasce il progett o Salento in movimento lento con l' obiettivo di dare un contributo concreto alla crescita del turismo e dell' economia a bassa velocità e a basso impatto ambientale. Quattro viandanti in marcia: insiemea Katia Manca, Annamaria Quarta, artista del riciclo, Stefano Tramacere, video maker nomade, e la fotografa Marianna Russo. Racconteranno il loro viaggio attraverso un diario di bordo, un documentario video e le fotografie online sul sito www.oikosostenibile.it. L' appuntamento è dunque oggi a Veglie, in largo Porta Nuova, luogo storico di incontri e di scambi; L'arrivo è previsto per il 25 giugno al faro di Santa Maria di Leuca, dopo oltre 150 chilometri percorsi a piedi o con brevi passaggi sui treni delle Ferrovie sud-est. Veglie, Porto Cesareo, Gallipoli, Nardò, Alliste, Presicce, Santa Maria di Leuca, i centri toccati dalla marcia. «Non avremo soldi, né cibo, tantomeno tende sotto cui trascorrere la notte - racconta Katia Manca - ma lavoreremo nelle aziende che incontrere mo sul territorio, domandando in cambio ospitalità. Giorno dopo giorno, al nostro fianco ci saranno musicisti, esperti di turismo e del territorio: tutti insieme per promuovere la cultura dell' accoglienza e lo sviluppo del turismo sostenibile. Racconteremo i progetti di coloro che conciliano sobrietà con occupazione e sarannoi componenti delle amministrazioni comunali che attraverseremo ad accompagnarci per le vie delle cittadine in una staffetta a favore della mobilità e del turismo sostenibile». Prima di lavorare sul progetto Salento in movimento lento, Katia Manca ha recuperato le storie dei contadini, donnee uomini ormai novantenni, ma con una memoria di ferro, che hanno lavorato la terra con rispetto e amore. «Da loro - racconta - volevo sapere non solo della fatica che hanno dovuto sopportare lavorando nelle masserie dei ricchi feudatari, ma soprattutto dell' amore per la natura e per lo scambio interpersonale senza pretese, in nome della sopravvivenza quotidiana. Ed ec co che dai racconti dei saggi anziani è emersa la cultura dell' accoglienza, quella che guarda alle emozioni e ai sentimenti veri. Lo scambio che oggi si tenta di promuovere - aggiunge - ieri era parte integrante della cultura contadina. E anche chi non aveva nulla in tasca, trovava le porte aperte in qualunque casa: bastava avere voglia di lavorare e il baratto era già cosa fatta». Da qui è nato il viaggio a piedi che i quattro viandanti intendono offrire soprattutto alle nuove generazioni per far vedere che un' economia altra non soloè possibile, ma esiste già. «Basta cercarla e viverla- conclude Manca - È quell' economia fatta di gente semplice che non domanda aiuto a nessuno, se non alla madre terra». Diceva Rubén Blades: «Il senso del viaggio sta nel fermarsi ad ascoltare chiunque abbia una storia da raccontare: camminando si apprende la vita». 
Il blocco del turnover del personale rischia di avere pesanti conseguenze sulla sanità lombarda. Se la manovra del governo andrà in porto, così com’è annunciata ora, le corsie ospedaliere degli enti pubblici perderanno almeno 2mila medici. Molto più pesante l’emorragia di infermieri: la stima è di 6mila persone in meno. Un quadro allarmante anche se, da Roma, il ministro della Salute, Ferruccio Fazio, durante un incontro con i sindacati medici, si è dimostrato abbastanza ottimista. «Il blocco del turnover — ha detto — non dovrebbe interessare il comparto sanità». Ma la posizione del ministro è in netto contrasto con quella del presidente della Regione, Roberto Formigoni. «Io, come gli altri governatori, temo che ci possa essere una diminuzione anche dei finanziamenti alla sanità, nonostante il governo sostenga che quel settore non sarà toccato» ha detto a Roma. Formigoni è preoccupato per i riflessi della manovra finanziaria sul sistema sanitario lombardo. E il sindacato, da parte sua, si sta mobilitando per organizzare un’azione di protesta. «Il 23 faremo un presidio in centro mostrando, con i dati, le pesanti ricadute del blocco del turnover in sanità», anticipa Marzia Oggiano, il segretario generale funzione pubblica della Cgil di Milano. E aggiunge: «Già adesso in molte corsie il personale medico è sotto organico e si riesce a malapena a garantire quelli che vengono definiti i “livelli essenziali di assistenza”. Ma se si taglia ulteriormente, si rischia davvero il blocco dell’attività in molti reparti e l’allungamento delle liste d’attesa». In Lombardia i medici che operano negli ospedali pubblici sono 12mila e con il blocco del turnover se ne perderebbero subito 2mila. «La situazione è drammatica — precisa Marzia Oggiano — perché la manovra del governo prevede, per il futuro, solo la possibilità di sostituire il 20 per cento di chi va in pensione. Quindi su 10 che escono, ne entrano solo 2. E in più, le spese per i contratti dei lavori atipici vanno tagliati del 50 per cento. Come dire, si rischia la paralisi della sanità pubblica a vantaggio di quella privata». L’esodo dei medici, sarà accompagnato da una perdita di 6mila infermieri, su un totale, a livello regionale, di 55mila camici bianchi. «Già ora ne mancano 8mila all’appello — denuncia Giovanni Muttillo, il presidente dell’Ordine degli infermieri — e quindi si fa presto a capire che negli ospedali si annunciano tempi difficili». A risentirne di più saranno i colossi della sanità pubblica, quelli concentrati a Milano e che sono in grado di garantire la medicina definita di “eccellenza” e di “alta complessità”. «Al Niguarda, dove si fanno i trapianti d’organo — ricorda Oggiano — fino a qualche tempo fa le équipe che eseguivano questi interventi erano tutte composte da dipendenti a tempo indeterminato. Oggi per completare gli staff operatori ci si affida anche a collaboratori. Se siamo già messi male ora, figuriamoci cosa succederà una volta varata la manovra». 
