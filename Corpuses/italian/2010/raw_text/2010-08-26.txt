Vittoria (quarta di fila) con l'amaro in bocca. I ragazzi di Pianigiani battono il Montenegro ma solo di un punto (72-71), dopo averne avuti 15 di vantaggio sul finire del terzo quarto. Ne sarebbero bastati 10 per ribaltare la differenza canestri e continuare a sperare nella qualificazione diretta agli Europei del prossimo anno in Lituania. Invece si andrà all'Additional Round della prossima estate, sei squadre in corsa per l'ultimo posto utile per la rassegna continentale. Ancora superbo Bargnani (34 punti, massimo in carriera in maglia azzurra), in ombra Belinelli, in campo però nonostante la febbre. Sulla sponda montenegrina, il solito Pekovic e il naturalizzato Cook hanno fatto riemergere gli slavi nei momenti difficili. Partenza a razzo degli azzurri che in due minuti e mezzo, grazie ad una tripla di Bargnani, vanno sul 7-0. Time-out degli ospiti con Vujosevic che decide di mettere subito dentro il peso, in tutti i sensi, del centro Pekovic al posto di Golubovic. L'effetto arriva subito perché sotto le plance il neo acquisto di Minnesota si fa sentire e il Montenegro, che fino a quel momento aveva sbagliato tutto il possibile al tiro, risale lentamente la china, mentre l'Italia non trova più soluzioni in attacco, anche perché Belinelli sbaglia troppo. Gli slavi sorpassano a 3'14" dalla prima sirena e chiudono sul +5 nonostante un ottimo Bargnani. Nel secondo quarto il Montenegro raggiunge il massimo vantaggio (+9) sul 21-12 ed è ancora Bargnani a riportare sotto l'Italia dopo tre minuti e mezzo (17-21). Pekovic cerca di ricacciare indietro gli azzurri guadagnandosi tiri dalla lunetta ma due triple consecutive di Maestranzi tengono a galla gli azzurri (23-26) che sorpassano a 2'41" dall'intervallo con una tripla di Belinelli. Nella terza frazione l'Italia ha in mano la possibilità di sbattere fuori dalla partita il Montenegro. Dopo tre minuti un fallo antisportivo e un 'tecnico' fischiati a Jeretin spingono gli azzurri all'allungo. Bargnani buca la retina da tutte le posizioni, il Montenegro va in bambola e si arriva al +15 (59-44). Ma l'Italbasket non riesce a contenere il ritorno degli slavi, che trovano in Cook il tiratore scelto. Si va all'ultima frazione sul +4 e negli ultimi dieci minuti gli azzurri provano un paio di allunghi: 67-60 all'inizio, 72-67 a due minuti dalla fine. Non basta. Alla sirena la gente applaude in piedi, ma è una festa con retrogusto amaro. Italia-Montenegro 72-71 (12-17; 32-34; 60-56) Italia : Giachetti, Mancinelli, Bargnani 34 (8/13, 4/5), Mordente, Crosariol 5 (2/3), Ress 4 (2/4, 0/1), Gigli 3 (1/3, 0/2), Vitali ne, Aradori, Belinelli 6 (1/5, 1/2), Maestranzi 18 (2/4, 4/12), Carraretto 2 (1/1). Coach Pianigiani Montenegro : Dasic 2 (1/1, 0/1), Jeretin 12 (2/4, 2/2), Sehovic 1 (0/1, 0/4), Bjelica, Borisov 7 (2/2, 1/2), Golubovic, Cook 18 (1/1, 3/7), Vranes, Drobnjak 9 (3/6, 1/3), Pekovic 18 (5/10), Dragicevic 2 (1/4), Mihailovic 2 (1/1, 0/1). Coach Vujosevic Arbitri : Nicolas Maestre (Francia), Miguel Perez Perez (Spagna), Damir Javor (Slovenia) Note : Tiri; T2 Italia 17/40 (42,5%) Montenegro 16/31 (51,6%); T3 Italia 9/25 (36%) Montenegro 7/20 (35%); Tl Italia 11/16 (68,8%) Montenegro 18/25 (72%); assist Italia 9 Montenegro 10; rimbalzi offensivi Italia 11 Montenegro 9; rimbalzi difensivi Italia 22 Montenegro 27 Spettatori: 5.000 circa, con piccola rappresentanza di tifosi montenegrini. Leggi i commenti I commenti dei lettori 
MACERATA - Insultato e preso a calci da un gruppo di ragazzini. La vittima è un immigrato originario del Bangladesh, i piccoli razzisti non un gruppo di bulletti di periferia ma bambini che stavano trascorrendo una giornata in spiaggia, sotto gli occhi divertiti dei genitori. E' successo a Civitanova Marche, in provincia di Macerata. Davanti a numerosi testimoni, fra i quali c'era anche un cronista. L'immigrato, che lavora come ambulante sulle spiagge marchigiane delle vacanze, al termine del consueto giro tra gli ombrelloni si era fermato a riposare su una sdraio dello stabilimento Golden Beach. Cinque bambini lo hanno circondato intimandogli di allontanarsi a suon di insulti e calci contro la sdraio sulla quale era seduto. "Alzati da qua, vattene, questa è proprietà privata!", hanno detto i ragazzini al giovane immigrato. Poi gli insulti a sfondo razzista: "Amigo vattene, vai a vendere fuori da qua. Questa roba l'hai rubata". Poiché l'immigrato non rispondeva agli insulti, uno dei cinque gli ha sferrato dei calci dietro la sdraio colpendolo alla schiena. Il tutto si è svolto sotto gli occhi di un gruppo di adulti, molto probabilmente i genitori, seduti a poca distanza sotto l'ombrellone. Non solo non sono intervenuti per fermare i bulletti, ma si sono messi a ridere del loro comportamento. Altri bagnanti non si sono accorti di quanto stava accadendo, o hanno preferito ignorare. Alla fine, l'ambulante si è alzato dalla sdraio e, in un italiano stentato, ha detto "siete stati molto cattivi". E si è allontanato, rifiutando di denunciare l'accaduto alle forze dell'ordine. 
NOVARA - Va al Novara l'anticipo della seconda giornata di serie B. I piemontesi battono 2-0 la Triestina in casa, grazie ai gol di Gonzalez e Bertani al 25' e al 37' della ripresa. Una partita storica per il Novara, di nuovo tra i cadetti dopo 33 anni, ma anche perché è la prima sfida su un campo sintetico. Vittoria meritata per la squadra di Tesser che gioca una gara d'attacco, concedendo poco ad una Triestina ben messa in campo e che in contropiede prova a dar fastidio ai padroni di casa. Nel primo tempo il grande protagonista è il portiere degli alabardati, Colombo, bravo a salvarsi sulle conclusioni di Colombo e Bertani. Ispirato l'attaccante del Novara che, al 24', sfiora il gol con una splendida rovesciata. Si fa vedere anche la Triestina, al 32' Marchi fa tutto bene, ma non trova la porta di destro. Nella ripresa, al 17', espulso il tecnico degli ospiti, Iaconi, per proteste. Al 25' Gonzalez sblocca il risultato battendo imparabilmente Colombo. La Triestina non riesce a reagire e il Novara piazza il colpo del ko con Bertani che, al 37', fissa il risultato sul 2-0. Novara a quota 4 punti, resta a 1 la Triestina. NOVARA-TRIESTINA 2-0 (0-0) Novara (4-3-1-2): Ujkani 6; Morganella 6.5, Lisuzzo 6.5, Ludi 6.5, Gemiti 7; Marianini 6.5, Porcari 6.5, Rigoni 6.5; Motta 6 (34' st Shala sv); Bertani 7.5 (42' st Rubino sv), Ventola 5.5 (14' st Gonzalez 7.5). In panchina: Fontana, Gheller, Emmanuele Gigliotti, Centurioni. Allenatore: Tesser 7. Triestina (4-4-2): Colombo 6.5; D'Ambrosio 6, Scurto 6, Brosco 6, Sabato 5.5; Toledo 6.5, Matute 6, Lunardini 5.5 (30' st Godeas sv), Testini 5.5 (34' st Bariti sv); Marchi 6, Longoni 5 (9' st Gerbo 5.5). In panchina: Viotti, Longhi, Gissi, Gherardi, Gerbo. Allenatore: Iaconi 5.5. Arbitro : Calvarese di Teramo 6.5 Reti : 25' Gonzalez, 37' Bertani. Note : serata afosa; terreno in perfette condizioni; spettatori 5800 circa; angoli: 9-8 per il Novara. Ammoniti: Lunardini, Brosco, Ventola, Colombo, Bertani. Espulso per proteste l'allenatore della Triestina Ivo Iaconi al 17' st. Recupero pt 2', st 4'. Leggi i commenti I commenti dei lettori 
Demolire e ricostruire. A Roma è quello che vuole fare il sindaco Gianni Alemanno nel  quartiere di Tor Bella Monaca. A Milano il sindaco Letizia Moratti ammette: «Ci  sono situazioni che potrebbero richiedere interventi di questo tipo, le stiamo  esaminando con gli assessori competenti». E, anche se subito dopo precisa che  «non c’è nessun progetto allo studio, ho solo detto che è una possibilità che  non si può escludere», in realtà a Palazzo Marino un progetto si sta già  immaginando, e ora la palla è passata ai tecnici. Sotto la lente finisce un  quartiere, quello di Giambellino-Lorenteggio, periferia sud ovest: grandi  caseggiati di edilizia popolare fatiscenti o almeno molto bisognosi di recupero,  mancanza di mescolanza sociale, degrado dovuto alla piccola criminalità.  Insomma, il profilo giusto per finire al centro di un progetto di  riqualificazione radicale che preveda, appunto, demolizione e ricostruzione. Che  questa idea riguardi il quartiere del Cerutti Gino cantato da Gaber per ora  nessuno vuole dirlo, per non far scatenare l’opposizione dei residenti. Spiega  però l’assessore allo Sviluppo del territorio, Carlo Masseroli: «La provocazione  di Alemanno è interessante, chi abita a Milano deve poterlo fare in ambiti che  assicurino la dignità del vivere. Per ora stiamo mettendo le basi per dei  progetti di demolizione e ricostruzione in aree pubbliche». Masseroli, artefice  del Piano di governo del territorio (Pgt), cita due progetti — “Abitare a Milano” —  per realizzare edilizia residenziale in ex aree standard: tra queste c’è anche  una zona proprio in via Giambellino. Qui potrebbero essere trasferiti gli  abitanti dei casermoni sorti tra gli anni Trenta e Sessanta per far fronte alle  ondate migratorie dal Sud Italia, con un progetto a cui partecipano Regione e  Fondazione Housing sociale della Cariplo. Spiega l’assessore al Demanio, Gianni Verga: «In alcuni quartieri degradati serve un mix sociale tra edilizia  popolare, convenzionata e libera, servizi come quelli per gli anziani o per la  mediazione culturale e soluzioni ecologiche che un tempo non erano certo  previsti». A Palazzo Marino, nonostante le rettifiche della Moratti, c’è chi  giura che i progetti di Milano sono già in una fase più avanzata rispetto a  quelli della Capitale su Tor Bella Monaca. Su questi ieri sono intervenuti la  presidente della Regione Lazio, Renata Polverini — «abbattere e ricostruire non sarebbe  uno scandalo» — e il presidente della Provincia di Roma, Nicola Zingaretti: «È  una grandissima e giusta sfida, vedremo quale sarà la proposta». Più in generale  il ministro dei Beni culturali, Sandro Bondi, ha parlato delle periferie «senza  volto e anima che generano disagio sociale e povertà» per le quali servirebbe  «avviare una grande politica nazionale di recupero». 
Sì alla legge su Roma Capitale ma bozza allo studio per saperne di più e magari cercare di capire se i nuovi poteri della città indeboliranno quelli di Provincia e Regione. I presidenti Renata Polverini e Nicola Zingaretti dunque si preparano a leggere il documento. La Polverini si fa anche aiutare anche da "alcuni costituzionalisti" di sua fiducia e mette le mani avanti: "Di certo non ci sarà nessuna possibilità che la Regione possa abdicare al suo ruolo, nè ad essa potranno essere sottratti poteri e competenze". Intanto Zingaretti si dice favorevole affinché Roma abbia più poteri, ma auspica che la capitale "non si trasformi in un fortino assediato". Il dibattito sui poteri di Roma Capitale prosegue dopo le indiscrezioni sulla bozza del Turc (Testo unico di Roma Capitale) redatto dal Comune e dal Ministero delle Riforme. "Sicuramente si potrà trovare un percorso condiviso - spiega il governatore - per creare le condizioni affinché Roma sia capitale e possa quindi avere gli strumenti giusti per esercitare il suo ruolo, ma allo stesso tempo rimanendo ancorata al suo contesto territoriale. Le provocazioni di ieri lasciano il tempo che trovano". Intanto Renata Polverini ha convocato per il 6 settembre i presidenti delle Province del Lazio: "Insieme valuteremo il lavoro sul quale la Regione è già a uno stato avanzato. Sull'argomento ancora non ho parlato con il governo, ne stiamo discutendo a livello di istituzioni locali. Peraltro - ha concluso - questo è un dibattito che passerà attraverso la Conferenza delle Regioni e poi la Stato-Regioni". Guardingo anche Zingaretti: "Il dibattito su Roma Capitale è ai nastri di partenza. Il testo ovviamente è frutto di un primo approccio da parte del Campidoglio e sono convinto che dare più potere a Roma sia assolutamente giusto e condivisibile. Noi lavoreremo per dare il nostro contributo al testo e siamo d'accordo a fare una riforma che deleghi i poteri ma - ammonisce - che non trasformi la città in un fortino assediato. Ci sono grandi temi che hanno bisogno di una visione più ampia, come ad esempio il turismo o la gestione idrica: sono politiche di rete che è bene la Capitale gestisca insieme agli altri. La riforma - ha concluso il presidente - rappresenta però il 50% dei problemi della città. L'altro 50% è la capacità di Roma di essere integrata con la sua area metropolitana e la sua Regione". E se il verde Angelo Bonelli parla di una legge "che sembra scritta da chi ha conoscenze nulle in fatto di legislazione", il leader de La Destra Francesco Storace bolla le critiche come "francamente provinciali": "Criticare per non cambiare nulla - aggiunge - è una logica gattopardesca. E' ovvio che dare più poteri a Roma significa sottrarli a qualcun altro, alle altre istituzioni. La Regione o la Provincia potrebbero avere rispetto a Roma qualche potere in meno, ma parliamo della Capitale della Repubblica". 
NEW YORK - Ci sono due grossi ostacoli da superare per Roger Federer lungo la strada verso la settima finale consecutiva agli US Open (dal 2004 cinque successi di fila e la finale lo scorso anno). Il sorteggio del tabellone principale per l'ultima prova stagionale dello Slam, al via lunedì sui campi in cemento del Billie Jean King National Tennis Center di Flushing Meadows ($ 22.600.000 il montepremi), effettuato questa sera ha infatti posto dalla parte dello svizzero, n.2 del mondo e finalista dodici mesi fa (superato dall'argentino Juan Martin Del Potro, costretto al forfait per infortunio), lo svedese Robin Soderling (n.5 del seeding) nei quarti ed eventualmente in semifinale il serbo Novak Djokovic, terza testa di serie, o l'americano Andy Roddick, n.9 del torneo, che dopo aver mostrato confortanti progressi pare in grado di poter prevalere negli ottavi sul russo Nikolay Davydenko e anche tenere testa a 'Djoko', stante una forma non ottimale del serbo, n.3 del ranking mondiale. Il campione di Basilea, chiamato ad esordire contro l'argentino Brian Dabul, n.94 del computer Atp, nella sua rincorsa al 17° titolo di uno Slam (poi possibile incrocio al 3° turno con l'australiano Hewitt, un altro che ha scritto il suo nome nell'albo d'oro), nell'edizione 2009 aveva battuto proprio Soderling nei quarti e Djokovic in semifinale e la storia potrebbe ripetersi. NADAL VUOL SFATARE IL TABU' - Nella metà superiore del tabellone, invece, il n.1 del mondo Rafael Nadal, che comincia il suo cammino nella Grande Mela contro il russo Teymuraz Gabashvili (n. 98 della classifica), ha teoricamente un quarto alla sua portata (sulla carta contro il connazionale Fernando Verdasco), ma poi con ogni probabilità si troverà una semifinale davvero tosta contro il britannico Andy Murray: un esame davvero probante per le ambizioni del mancino di Manacor, in questa stagione trionfatore al Roland Garros e a Wimbledon, ma mai vittorioso sin qui a New York, dove vanta due semifinali. AZZURRI, OSTACOLI SPAGNOLI - In attesa della conclusione delle qualificazioni, sono tre i tennisti italiani ammessi direttamente al tabellone principale a New York. E al 1° turno sarà una sfida Italia-Spagna. L'avversario più duro è toccato a Fabio Fognini, chiamato ad esordire contro Fernando Verdasco, testa di serie numero 8. Il mancino spagnolo conduce 2-1 nei precedenti, ma il ligure a giugno lo ha battuto in quattro set al primo turno di Wimbledon. Andreas Seppi affronterà invece Marcel Granollers (l'altoatesino ha vinto l'unico precedente, giocato quest'anno a Bastad sulla terra rossa), mente Potito Starace debutterà contro Nicolas Almagro, n. 14 del seeding (lo spagnolo conduce 4-1 nei precedenti). DONNE, PER LA WOZNIACKI UNA WILD CARD - Nel draw femminile, indebolito dalle assenze per infortunio della regina mondiale Serena Williams e della belga Justine Henin, la n.1 del seeding Caroline Wozniacki, finalista nel 2009 e vincitrice pochi giorni fa a Montreal, ha pescato la wild card Chelsey Gullickson, e dalla sua parte dovrebbe avere la russa Maria Sharapova (n.14) prima di una possibile contro la serba Jelena Jankovic (n.4) oppure l'altra russa Vera Zvonareva (N.7). Dal canto suo la n.2 Kim Clijsters comincia la sua difesa al titolo contro l'ungherese Greta Arn, ma nella metà inferiore ci sono anche l'australiana Stosur, la bielorussa Azarenka, ma soprattutto una certa Venus Williams. SCHIAVONE APRE CON MORITA, DERBY ERRANI-GARBIN - Urna in agrodolce per le tenniste azzurre, sette al via al momento. Per Francesca Schiavone, numero 6 del tabellone, esordio con la giovane giapponese Ayumi Morita (nessun precedente), mentre la brindisina Flavia Pennetta (n.19 del seeding) attende una giocatrice proveniente dalle qualificazioni. Primo turno con un derby azzurro: saranno di fronte Sara Errani e Tathiana Garbin (in parità i precedenti, uno a uno). Sfortunata Roberta Vinci, che ha "pescato" la statunitense Venus Williams, testa di serie numero tre (un solo precedente con il successo dell'americana quest'anno a Miami) e poi eventualmente nello stesso quarto della Schiavone. Per Romina Oprandi c'è la tedesca Julia Goerges (nessun precedente), Alberta Brianti esordirà contro la francese Pauline Parmentier (la tennista di Parma ha vinto le due sfide giocate in passato). Leggi i commenti I commenti dei lettori 
Era il 2008 quando Riccardo Moretti, interprete protagonista nel ruolo di Giacomo Puccini nel film di Paolo Benvenuti, era sotto i riflettori dell’edizione del Festival del Cinema di Venezia. Attore per caso, o quasi… poiché in fondo si trattava di interpretare sullo schermo un grande compositore di cui, tra l’altro, Moretti è un esperto; oltre ad essere egli stesso un compositore. Compositore soprattutto di colonne sonore e al conservatorio Boito di Parma, Moretti tiene anche il corso di Composizione per musica da film (unico in Italia). E’ stato allievo di Nino Rota e la musica da film ce l’ha nel sangue. Il prossimo 3 settembre camminerà ancora sul “red carpet” del Festival del Cinema di Venezia come musicista, avendo firmato la colonna sonora dell’ultimo film del regista newyorkese Amos Poe “La Commedia”, ispirato a “La Divina Commedia”, con recitazione, fra gli altri, di Roberto Benigni e Carmelo Bene, che verrà presentato in anteprima mondiale a Venezia il prossimo 3 settembre a mezzanotte in Sala Grande. 
Tre materie insegnate in inglese. È la novità introdotta in sei scuole elementari statali nelle province di Milano e Monza. Il progetto partirà il 13 settembre con l’inizio delle lezioni, solo per le classi prime. Secondo le indicazioni della direzione scolastica regionale, agli studenti dovranno essere insegnate nella lingua di Shakespeare scienze, arte e geografia. Ma ogni scuola potrà sostituire le materie consigliate con altre, escluse italiano, storia e matematica. Per i genitori dei 600 bambini iscritti alle nuove sezioni bilingue non è prevista alcuna spesa ulteriore rispetto a una normale classe di scuola statale. Anzi, non dovranno nemmeno comprare i libri: le dispense (ovviamente in inglese) saranno preparate dagli insegnanti. «Il progetto è nuovo in Italia — dice Gisella Langè, responsabile Lingue della direzione scolastica — se darà buoni risultati, l’anno prossimo sarà esteso ad altre scuole». Due dei sei istituti dove i bambini faranno lezioni e compiti in inglese sono a Milano. La scuola Diaz, in via Crocefisso e via Sant’Orsola, avrà cinque sezioni bilingue e altre quattro saranno attivate alle elementari Teodoro Ciresola, in viale Brianza e via Venini. Le altre scuole coinvolte sono la Copernico di Corsico, la scuola di via Cialdini a Meda, la Fermi di Villasanta e un istituto comprensivo a Como. In ogni scuola le sezioni bilingue, in tutto 24, saranno più della metà del numero totale delle classi. Visto che il progetto parte dalle classi prime, si è previsto un approccio soft. «I ragazzini devono fare in inglese almeno 6 ore a settimana — dice Langé — ma saranno gli insegnanti a decidere i tempi e le modalità di esposizione alla lingua». In pratica, se i bambini proprio non capiscono la geografia insegnata in inglese, qualche parola di italiano può anche starci. Dalla seconda in poi le ore di lingue andranno aumentando. La direzione scolastica ha valutato le competenze in inglese di 60 maestri con l’aiuto del British Council, richiedendo una conoscenza della lingua di livello B2, un gradino sopra a quella che serve per insegnare inglese alle elementari. Hanno passato il test in 42. Un altro requisito era avere un contratto a tempo indeterminato, per evitare che i bambini nei cinque anni si trovino a dovere cambiare insegnante. Alcuni degli insegnanti “vincitori” lo scorso marzo sono stati inviati in Spagna, dove le classi bilingue sono realtà da tempo, per un tirocinio. Tutti i 42 hanno poi fatto un corso di inglese online, e dal primo al tre settembre faranno un ripasso con un madrelingua. Le sei scuole ammesse al progetto “Istruzione bilingue Italia” (Ibi), sviluppato dalla professoressa Roberta Pugliese, sono state scelte fra le 44 che avevano fatto richiesta in base a criteri precisi: dalla stabilità contrattuale dei docenti alla disponibilità a portare avanti il programma per almeno cinque anni. Gli istituti vincitori non hanno fatto pubblicità all’iniziativa, e non ce n’è traccia sui loro portali web. «Abbiamo tenuto riservato l’elenco delle scuole — dice Langé — per evitare che i presidi ricevessero una valanga di domande di iscrizione impossibili da soddisfare».  Le classi oramai sono fatte, e sono stati “premiati” i residenti delle zone servite dalle scuole scelte. 
Sì alla legge su Roma Capitale ma bozza allo studio per saperne di più e magari cercare di capire se i nuovi poteri della città indeboliranno quelli di Provincia e Regione. I presidenti Renata Polverini e Nicola Zingaretti dunque si preparano a leggere il documento. La Polverini si fa anche aiutare anche da "alcuni costituzionalisti" di sua fiducia e mette le mani avanti: "Di certo non ci sarà nessuna possibilità che la Regione possa abdicare al suo ruolo, nè ad essa potranno essere sottratti poteri e competenze". Intanto Zingaretti si dice favorevole affinché Roma abbia più poteri, ma auspica che la capitale "non si trasformi in un fortino assediato". Il dibattito sui poteri di Roma Capitale prosegue dopo le indiscrezioni sulla bozza del Turc (Testo unico di Roma Capitale) redatto dal Comune e dal Ministero delle Riforme. "Sicuramente si potrà trovare un percorso condiviso - spiega il governatore - per creare le condizioni affinché Roma sia capitale e possa quindi avere gli strumenti giusti per esercitare il suo ruolo, ma allo stesso tempo rimanendo ancorata al suo contesto territoriale. Le provocazioni di ieri lasciano il tempo che trovano". Intanto Renata Polverini ha convocato per il 6 settembre i presidenti delle Province del Lazio: "Insieme valuteremo il lavoro sul quale la Regione è già a uno stato avanzato. Sull'argomento ancora non ho parlato con il governo, ne stiamo discutendo a livello di istituzioni locali. Peraltro - ha concluso - questo è un dibattito che passerà attraverso la Conferenza delle Regioni e poi la Stato-Regioni". Guardingo anche Zingaretti: "Il dibattito su Roma Capitale è ai nastri di partenza. Il testo ovviamente è frutto di un primo approccio da parte del Campidoglio e sono convinto che dare più potere a Roma sia assolutamente giusto e condivisibile. Noi lavoreremo per dare il nostro contributo al testo e siamo d'accordo a fare una riforma che deleghi i poteri ma - ammonisce - che non trasformi la città in un fortino assediato. Ci sono grandi temi che hanno bisogno di una visione più ampia, come ad esempio il turismo o la gestione idrica: sono politiche di rete che è bene la Capitale gestisca insieme agli altri. La riforma - ha concluso il presidente - rappresenta però il 50% dei problemi della città. L'altro 50% è la capacità di Roma di essere integrata con la sua area metropolitana e la sua Regione". E se il verde Angelo Bonelli parla di una legge "che sembra scritta da chi ha conoscenze nulle in fatto di legislazione", il leader de La Destra Francesco Storace bolla le critiche come "francamente provinciali": "Criticare per non cambiare nulla - aggiunge - è una logica gattopardesca. E' ovvio che dare più poteri a Roma significa sottrarli a qualcun altro, alle altre istituzioni. La Regione o la Provincia potrebbero avere rispetto a Roma qualche potere in meno, ma parliamo della Capitale della Repubblica". 
MACERATA - Insultato e preso a calci da un gruppo di ragazzini. La vittima è un immigrato originario del Bangladesh, i piccoli razzisti non un gruppo di bulletti di periferia ma bambini che stavano trascorrendo una giornata in spiaggia, sotto gli occhi divertiti dei genitori. E' successo a Civitanova Marche, in provincia di Macerata. Davanti a numerosi testimoni, fra i quali c'era anche un cronista. L'immigrato, che lavora come ambulante sulle spiagge marchigiane delle vacanze, al termine del consueto giro tra gli ombrelloni si era fermato a riposare su una sdraio dello stabilimento Golden Beach. Cinque bambini lo hanno circondato intimandogli di allontanarsi a suon di insulti e calci contro la sdraio sulla quale era seduto. "Alzati da qua, vattene, questa è proprietà privata!", hanno detto i ragazzini al giovane immigrato. Poi gli insulti a sfondo razzista: "Amigo vattene, vai a vendere fuori da qua. Questa roba l'hai rubata". Poiché l'immigrato non rispondeva agli insulti, uno dei cinque gli ha sferrato dei calci dietro la sdraio colpendolo alla schiena. Il tutto si è svolto sotto gli occhi di un gruppo di adulti, molto probabilmente i genitori, seduti a poca distanza sotto l'ombrellone. Non solo non sono intervenuti per fermare i bulletti, ma si sono messi a ridere del loro comportamento. Altri bagnanti non si sono accorti di quanto stava accadendo, o hanno preferito ignorare. Alla fine, l'ambulante si è alzato dalla sdraio e, in un italiano stentato, ha detto "siete stati molto cattivi". E si è allontanato, rifiutando di denunciare l'accaduto alle forze dell'ordine. 
Tre materie insegnate in inglese. È la novità introdotta in sei scuole elementari statali nelle province di Milano e Monza. Il progetto partirà il 13 settembre con l’inizio delle lezioni, solo per le classi prime. Secondo le indicazioni della direzione scolastica regionale, agli studenti dovranno essere insegnate nella lingua di Shakespeare scienze, arte e geografia. Ma ogni scuola potrà sostituire le materie consigliate con altre, escluse italiano, storia e matematica. Per i genitori dei 600 bambini iscritti alle nuove sezioni bilingue non è prevista alcuna spesa ulteriore rispetto a una normale classe di scuola statale. Anzi, non dovranno nemmeno comprare i libri: le dispense (ovviamente in inglese) saranno preparate dagli insegnanti. «Il progetto è nuovo in Italia — dice Gisella Langè, responsabile Lingue della direzione scolastica — se darà buoni risultati, l’anno prossimo sarà esteso ad altre scuole». Due dei sei istituti dove i bambini faranno lezioni e compiti in inglese sono a Milano. La scuola Diaz, in via Crocefisso e via Sant’Orsola, avrà cinque sezioni bilingue e altre quattro saranno attivate alle elementari Teodoro Ciresola, in viale Brianza e via Venini. Le altre scuole coinvolte sono la Copernico di Corsico, la scuola di via Cialdini a Meda, la Fermi di Villasanta e un istituto comprensivo a Como. In ogni scuola le sezioni bilingue, in tutto 24, saranno più della metà del numero totale delle classi. Visto che il progetto parte dalle classi prime, si è previsto un approccio soft. «I ragazzini devono fare in inglese almeno 6 ore a settimana — dice Langé — ma saranno gli insegnanti a decidere i tempi e le modalità di esposizione alla lingua». In pratica, se i bambini proprio non capiscono la geografia insegnata in inglese, qualche parola di italiano può anche starci. Dalla seconda in poi le ore di lingue andranno aumentando. La direzione scolastica ha valutato le competenze in inglese di 60 maestri con l’aiuto del British Council, richiedendo una conoscenza della lingua di livello B2, un gradino sopra a quella che serve per insegnare inglese alle elementari. Hanno passato il test in 42. Un altro requisito era avere un contratto a tempo indeterminato, per evitare che i bambini nei cinque anni si trovino a dovere cambiare insegnante. Alcuni degli insegnanti “vincitori” lo scorso marzo sono stati inviati in Spagna, dove le classi bilingue sono realtà da tempo, per un tirocinio. Tutti i 42 hanno poi fatto un corso di inglese online, e dal primo al tre settembre faranno un ripasso con un madrelingua. Le sei scuole ammesse al progetto “Istruzione bilingue Italia” (Ibi), sviluppato dalla professoressa Roberta Pugliese, sono state scelte fra le 44 che avevano fatto richiesta in base a criteri precisi: dalla stabilità contrattuale dei docenti alla disponibilità a portare avanti il programma per almeno cinque anni. Gli istituti vincitori non hanno fatto pubblicità all’iniziativa, e non ce n’è traccia sui loro portali web. «Abbiamo tenuto riservato l’elenco delle scuole — dice Langé — per evitare che i presidi ricevessero una valanga di domande di iscrizione impossibili da soddisfare».  Le classi oramai sono fatte, e sono stati “premiati” i residenti delle zone servite dalle scuole scelte. 
Vittoria (quarta di fila) con l'amaro in bocca. I ragazzi di Pianigiani battono il Montenegro ma solo di un punto (72-71), dopo averne avuti 15 di vantaggio sul finire del terzo quarto. Ne sarebbero bastati 10 per ribaltare la differenza canestri e continuare a sperare nella qualificazione diretta agli Europei del prossimo anno in Lituania. Invece si andrà all'Additional Round della prossima estate, sei squadre in corsa per l'ultimo posto utile per la rassegna continentale. Ancora superbo Bargnani (34 punti, massimo in carriera in maglia azzurra), in ombra Belinelli, in campo però nonostante la febbre. Sulla sponda montenegrina, il solito Pekovic e il naturalizzato Cook hanno fatto riemergere gli slavi nei momenti difficili. Partenza a razzo degli azzurri che in due minuti e mezzo, grazie ad una tripla di Bargnani, vanno sul 7-0. Time-out degli ospiti con Vujosevic che decide di mettere subito dentro il peso, in tutti i sensi, del centro Pekovic al posto di Golubovic. L'effetto arriva subito perché sotto le plance il neo acquisto di Minnesota si fa sentire e il Montenegro, che fino a quel momento aveva sbagliato tutto il possibile al tiro, risale lentamente la china, mentre l'Italia non trova più soluzioni in attacco, anche perché Belinelli sbaglia troppo. Gli slavi sorpassano a 3'14" dalla prima sirena e chiudono sul +5 nonostante un ottimo Bargnani. Nel secondo quarto il Montenegro raggiunge il massimo vantaggio (+9) sul 21-12 ed è ancora Bargnani a riportare sotto l'Italia dopo tre minuti e mezzo (17-21). Pekovic cerca di ricacciare indietro gli azzurri guadagnandosi tiri dalla lunetta ma due triple consecutive di Maestranzi tengono a galla gli azzurri (23-26) che sorpassano a 2'41" dall'intervallo con una tripla di Belinelli. Nella terza frazione l'Italia ha in mano la possibilità di sbattere fuori dalla partita il Montenegro. Dopo tre minuti un fallo antisportivo e un 'tecnico' fischiati a Jeretin spingono gli azzurri all'allungo. Bargnani buca la retina da tutte le posizioni, il Montenegro va in bambola e si arriva al +15 (59-44). Ma l'Italbasket non riesce a contenere il ritorno degli slavi, che trovano in Cook il tiratore scelto. Si va all'ultima frazione sul +4 e negli ultimi dieci minuti gli azzurri provano un paio di allunghi: 67-60 all'inizio, 72-67 a due minuti dalla fine. Non basta. Alla sirena la gente applaude in piedi, ma è una festa con retrogusto amaro. Italia-Montenegro 72-71 (12-17; 32-34; 60-56) Italia : Giachetti, Mancinelli, Bargnani 34 (8/13, 4/5), Mordente, Crosariol 5 (2/3), Ress 4 (2/4, 0/1), Gigli 3 (1/3, 0/2), Vitali ne, Aradori, Belinelli 6 (1/5, 1/2), Maestranzi 18 (2/4, 4/12), Carraretto 2 (1/1). Coach Pianigiani Montenegro : Dasic 2 (1/1, 0/1), Jeretin 12 (2/4, 2/2), Sehovic 1 (0/1, 0/4), Bjelica, Borisov 7 (2/2, 1/2), Golubovic, Cook 18 (1/1, 3/7), Vranes, Drobnjak 9 (3/6, 1/3), Pekovic 18 (5/10), Dragicevic 2 (1/4), Mihailovic 2 (1/1, 0/1). Coach Vujosevic Arbitri : Nicolas Maestre (Francia), Miguel Perez Perez (Spagna), Damir Javor (Slovenia) Note : Tiri; T2 Italia 17/40 (42,5%) Montenegro 16/31 (51,6%); T3 Italia 9/25 (36%) Montenegro 7/20 (35%); Tl Italia 11/16 (68,8%) Montenegro 18/25 (72%); assist Italia 9 Montenegro 10; rimbalzi offensivi Italia 11 Montenegro 9; rimbalzi difensivi Italia 22 Montenegro 27 Spettatori: 5.000 circa, con piccola rappresentanza di tifosi montenegrini. Leggi i commenti I commenti dei lettori 
NEW YORK - Ci sono due grossi ostacoli da superare per Roger Federer lungo la strada verso la settima finale consecutiva agli US Open (dal 2004 cinque successi di fila e la finale lo scorso anno). Il sorteggio del tabellone principale per l'ultima prova stagionale dello Slam, al via lunedì sui campi in cemento del Billie Jean King National Tennis Center di Flushing Meadows ($ 22.600.000 il montepremi), effettuato questa sera ha infatti posto dalla parte dello svizzero, n.2 del mondo e finalista dodici mesi fa (superato dall'argentino Juan Martin Del Potro, costretto al forfait per infortunio), lo svedese Robin Soderling (n.5 del seeding) nei quarti ed eventualmente in semifinale il serbo Novak Djokovic, terza testa di serie, o l'americano Andy Roddick, n.9 del torneo, che dopo aver mostrato confortanti progressi pare in grado di poter prevalere negli ottavi sul russo Nikolay Davydenko e anche tenere testa a 'Djoko', stante una forma non ottimale del serbo, n.3 del ranking mondiale. Il campione di Basilea, chiamato ad esordire contro l'argentino Brian Dabul, n.94 del computer Atp, nella sua rincorsa al 17° titolo di uno Slam (poi possibile incrocio al 3° turno con l'australiano Hewitt, un altro che ha scritto il suo nome nell'albo d'oro), nell'edizione 2009 aveva battuto proprio Soderling nei quarti e Djokovic in semifinale e la storia potrebbe ripetersi. NADAL VUOL SFATARE IL TABU' - Nella metà superiore del tabellone, invece, il n.1 del mondo Rafael Nadal, che comincia il suo cammino nella Grande Mela contro il russo Teymuraz Gabashvili (n. 98 della classifica), ha teoricamente un quarto alla sua portata (sulla carta contro il connazionale Fernando Verdasco), ma poi con ogni probabilità si troverà una semifinale davvero tosta contro il britannico Andy Murray: un esame davvero probante per le ambizioni del mancino di Manacor, in questa stagione trionfatore al Roland Garros e a Wimbledon, ma mai vittorioso sin qui a New York, dove vanta due semifinali. AZZURRI, OSTACOLI SPAGNOLI - In attesa della conclusione delle qualificazioni, sono tre i tennisti italiani ammessi direttamente al tabellone principale a New York. E al 1° turno sarà una sfida Italia-Spagna. L'avversario più duro è toccato a Fabio Fognini, chiamato ad esordire contro Fernando Verdasco, testa di serie numero 8. Il mancino spagnolo conduce 2-1 nei precedenti, ma il ligure a giugno lo ha battuto in quattro set al primo turno di Wimbledon. Andreas Seppi affronterà invece Marcel Granollers (l'altoatesino ha vinto l'unico precedente, giocato quest'anno a Bastad sulla terra rossa), mente Potito Starace debutterà contro Nicolas Almagro, n. 14 del seeding (lo spagnolo conduce 4-1 nei precedenti). DONNE, PER LA WOZNIACKI UNA WILD CARD - Nel draw femminile, indebolito dalle assenze per infortunio della regina mondiale Serena Williams e della belga Justine Henin, la n.1 del seeding Caroline Wozniacki, finalista nel 2009 e vincitrice pochi giorni fa a Montreal, ha pescato la wild card Chelsey Gullickson, e dalla sua parte dovrebbe avere la russa Maria Sharapova (n.14) prima di una possibile contro la serba Jelena Jankovic (n.4) oppure l'altra russa Vera Zvonareva (N.7). Dal canto suo la n.2 Kim Clijsters comincia la sua difesa al titolo contro l'ungherese Greta Arn, ma nella metà inferiore ci sono anche l'australiana Stosur, la bielorussa Azarenka, ma soprattutto una certa Venus Williams. SCHIAVONE APRE CON MORITA, DERBY ERRANI-GARBIN - Urna in agrodolce per le tenniste azzurre, sette al via al momento. Per Francesca Schiavone, numero 6 del tabellone, esordio con la giovane giapponese Ayumi Morita (nessun precedente), mentre la brindisina Flavia Pennetta (n.19 del seeding) attende una giocatrice proveniente dalle qualificazioni. Primo turno con un derby azzurro: saranno di fronte Sara Errani e Tathiana Garbin (in parità i precedenti, uno a uno). Sfortunata Roberta Vinci, che ha "pescato" la statunitense Venus Williams, testa di serie numero tre (un solo precedente con il successo dell'americana quest'anno a Miami) e poi eventualmente nello stesso quarto della Schiavone. Per Romina Oprandi c'è la tedesca Julia Goerges (nessun precedente), Alberta Brianti esordirà contro la francese Pauline Parmentier (la tennista di Parma ha vinto le due sfide giocate in passato). Leggi i commenti I commenti dei lettori 
Era il 2008 quando Riccardo Moretti, interprete protagonista nel ruolo di Giacomo Puccini nel film di Paolo Benvenuti, era sotto i riflettori dell’edizione del Festival del Cinema di Venezia. Attore per caso, o quasi… poiché in fondo si trattava di interpretare sullo schermo un grande compositore di cui, tra l’altro, Moretti è un esperto; oltre ad essere egli stesso un compositore. Compositore soprattutto di colonne sonore e al conservatorio Boito di Parma, Moretti tiene anche il corso di Composizione per musica da film (unico in Italia). E’ stato allievo di Nino Rota e la musica da film ce l’ha nel sangue. Il prossimo 3 settembre camminerà ancora sul “red carpet” del Festival del Cinema di Venezia come musicista, avendo firmato la colonna sonora dell’ultimo film del regista newyorkese Amos Poe “La Commedia”, ispirato a “La Divina Commedia”, con recitazione, fra gli altri, di Roberto Benigni e Carmelo Bene, che verrà presentato in anteprima mondiale a Venezia il prossimo 3 settembre a mezzanotte in Sala Grande. 
Demolire e ricostruire. A Roma è quello che vuole fare il sindaco Gianni Alemanno nel  quartiere di Tor Bella Monaca. A Milano il sindaco Letizia Moratti ammette: «Ci  sono situazioni che potrebbero richiedere interventi di questo tipo, le stiamo  esaminando con gli assessori competenti». E, anche se subito dopo precisa che  «non c’è nessun progetto allo studio, ho solo detto che è una possibilità che  non si può escludere», in realtà a Palazzo Marino un progetto si sta già  immaginando, e ora la palla è passata ai tecnici. Sotto la lente finisce un  quartiere, quello di Giambellino-Lorenteggio, periferia sud ovest: grandi  caseggiati di edilizia popolare fatiscenti o almeno molto bisognosi di recupero,  mancanza di mescolanza sociale, degrado dovuto alla piccola criminalità.  Insomma, il profilo giusto per finire al centro di un progetto di  riqualificazione radicale che preveda, appunto, demolizione e ricostruzione. Che  questa idea riguardi il quartiere del Cerutti Gino cantato da Gaber per ora  nessuno vuole dirlo, per non far scatenare l’opposizione dei residenti. Spiega  però l’assessore allo Sviluppo del territorio, Carlo Masseroli: «La provocazione  di Alemanno è interessante, chi abita a Milano deve poterlo fare in ambiti che  assicurino la dignità del vivere. Per ora stiamo mettendo le basi per dei  progetti di demolizione e ricostruzione in aree pubbliche». Masseroli, artefice  del Piano di governo del territorio (Pgt), cita due progetti — “Abitare a Milano” —  per realizzare edilizia residenziale in ex aree standard: tra queste c’è anche  una zona proprio in via Giambellino. Qui potrebbero essere trasferiti gli  abitanti dei casermoni sorti tra gli anni Trenta e Sessanta per far fronte alle  ondate migratorie dal Sud Italia, con un progetto a cui partecipano Regione e  Fondazione Housing sociale della Cariplo. Spiega l’assessore al Demanio, Gianni Verga: «In alcuni quartieri degradati serve un mix sociale tra edilizia  popolare, convenzionata e libera, servizi come quelli per gli anziani o per la  mediazione culturale e soluzioni ecologiche che un tempo non erano certo  previsti». A Palazzo Marino, nonostante le rettifiche della Moratti, c’è chi  giura che i progetti di Milano sono già in una fase più avanzata rispetto a  quelli della Capitale su Tor Bella Monaca. Su questi ieri sono intervenuti la  presidente della Regione Lazio, Renata Polverini — «abbattere e ricostruire non sarebbe  uno scandalo» — e il presidente della Provincia di Roma, Nicola Zingaretti: «È  una grandissima e giusta sfida, vedremo quale sarà la proposta». Più in generale  il ministro dei Beni culturali, Sandro Bondi, ha parlato delle periferie «senza  volto e anima che generano disagio sociale e povertà» per le quali servirebbe  «avviare una grande politica nazionale di recupero». 
NOVARA - Va al Novara l'anticipo della seconda giornata di serie B. I piemontesi battono 2-0 la Triestina in casa, grazie ai gol di Gonzalez e Bertani al 25' e al 37' della ripresa. Una partita storica per il Novara, di nuovo tra i cadetti dopo 33 anni, ma anche perché è la prima sfida su un campo sintetico. Vittoria meritata per la squadra di Tesser che gioca una gara d'attacco, concedendo poco ad una Triestina ben messa in campo e che in contropiede prova a dar fastidio ai padroni di casa. Nel primo tempo il grande protagonista è il portiere degli alabardati, Colombo, bravo a salvarsi sulle conclusioni di Colombo e Bertani. Ispirato l'attaccante del Novara che, al 24', sfiora il gol con una splendida rovesciata. Si fa vedere anche la Triestina, al 32' Marchi fa tutto bene, ma non trova la porta di destro. Nella ripresa, al 17', espulso il tecnico degli ospiti, Iaconi, per proteste. Al 25' Gonzalez sblocca il risultato battendo imparabilmente Colombo. La Triestina non riesce a reagire e il Novara piazza il colpo del ko con Bertani che, al 37', fissa il risultato sul 2-0. Novara a quota 4 punti, resta a 1 la Triestina. NOVARA-TRIESTINA 2-0 (0-0) Novara (4-3-1-2): Ujkani 6; Morganella 6.5, Lisuzzo 6.5, Ludi 6.5, Gemiti 7; Marianini 6.5, Porcari 6.5, Rigoni 6.5; Motta 6 (34' st Shala sv); Bertani 7.5 (42' st Rubino sv), Ventola 5.5 (14' st Gonzalez 7.5). In panchina: Fontana, Gheller, Emmanuele Gigliotti, Centurioni. Allenatore: Tesser 7. Triestina (4-4-2): Colombo 6.5; D'Ambrosio 6, Scurto 6, Brosco 6, Sabato 5.5; Toledo 6.5, Matute 6, Lunardini 5.5 (30' st Godeas sv), Testini 5.5 (34' st Bariti sv); Marchi 6, Longoni 5 (9' st Gerbo 5.5). In panchina: Viotti, Longhi, Gissi, Gherardi, Gerbo. Allenatore: Iaconi 5.5. Arbitro : Calvarese di Teramo 6.5 Reti : 25' Gonzalez, 37' Bertani. Note : serata afosa; terreno in perfette condizioni; spettatori 5800 circa; angoli: 9-8 per il Novara. Ammoniti: Lunardini, Brosco, Ventola, Colombo, Bertani. Espulso per proteste l'allenatore della Triestina Ivo Iaconi al 17' st. Recupero pt 2', st 4'. Leggi i commenti I commenti dei lettori 
