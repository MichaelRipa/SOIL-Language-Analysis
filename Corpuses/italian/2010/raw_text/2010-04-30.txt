Un blocco alla metropolitana e un corteo di studenti in centro, il risultato sono oltre due ore di caos in città. La linea rossa è andata in tilt alle 9.10 per un guasto al sistema di alimentazione alla fermata di Cairoli, centinaia di passeggeri hanno dovuto essere evacuati secondo le procedure d’emergenza lungo la galleria. Si è bloccato tutto: per risolvere il guasto i tecnici di Atm hanno sospeso la corrente sui binari. Mentre alle 9.30 è ripresa la circolazione sulle fasce esterne, da Palestro nelle due direzioni di Lotto e Gambara la linea è rimasta interrotta fino alle 11.30. Con l’inevitabile paralisi del centro e migliaia di passeggeri costretti a salire in superficie e far la fila per prendere una delle 38 navette sostitutive, affollatissime, in partenza da Cadorna. FOTO Un venerdì nero, per Atm. Arrivato proprio nel giorno in cui l’assemblea degli azionisti ha approvato il bilancio 2009, con rinnovo del cda e riconferma di Elio Catania nel doppio ruolo di presidente e amministratore delegato per il prossimo triennio. I dati dell’azienda parlano di 888 milioni di ricavi, più del 5,6 per cento sugli 841 dell’anno precedente e otto milioni in più i passeggeri trasportati rispetto ai 660 milioni del 2008. E il 2009 «ha rappresentato un anno record di investimenti stanziati, che hanno raggiunto i 316 milioni di euro, registrando un aumento del 50 per cento circa rispetto al 2008», scandisce una nota dell’azienda. Per informare del blocco di ieri, invece, Atm ha diffuso avvisi audio alle fermate. Il nervosismo, però, era alto. Ferma la rossa, la linea verde e i bus sostitutivi sono stati presi d’assalto da chi stava andando al lavoro, della rabbia (e pure di qualche spintone) hanno fatto le spese i controllori d’esercizio indaffarati a smistare il traffico dei fuoriusciti dal metrò. Come se non bastasse, a complicare le cose, ci si è messa anche la sovrapposizione del percorso delle navette con quello del corteo antifascista degli studenti, in marcia alla stessa ora da Cairoli verso piazza Duomo. Una manifestazione per cui si era già deciso di deviare e rallentare sette tram e due bus. Tra tutti, però, la sorte peggiore è toccata a chi, nel momento dello stop, era a bordo del convoglio in corsa tra Pagano e Conciliazione, e ha dovuto percorrere a piedi la galleria tra le stazioni. Non sono mancate, tra questi passeggeri, proteste e minacce di esposti sulla sicurezza della fuga al buio. Alle 9.30 i tecnici sono riusciti a isolare il problema sulla linea elettrica, facendo ripartire la circolazione solo nelle tratte esterne: Sesto-Porta Venezia, Rho Pero-QT8 e Bisceglie-Bande Nere. Su quasi tutta la linea, fra Palestro e Gambara e fra Palestro e Lotto, c’è stata una ripartenza alle 11. Che però non è durata. La squadra dei controllori d’esercizio in Cadorna ha ricevuto via radio la notizia del secondo stop, alle 11.10. I passeggeri, sballottati, sono risaliti più nervosi di prima. Fino alle 11.30, quando tutto a poco a poco è tornato alla normalità. 
BOLOGNA - Lo scorso ottobre, a Mestre, Beatrice Vio ha potuto conoscere e abbracciare Oscar Pistorius, il campione paralimpico che ha stupito tutto il mondo con la sua tenacia e la sua voglia di vivere, giunto apposta dal Sudafrica per conoscerla. Perché i due hanno molto in comune: amano lo sport e hanno deciso di farne una ragione di vita nonostante il destino abbia messo ostacoli enormi sulla loro strada. Beatrice, detta Bebe, tredicenne di Mogliano Veneto, già promessa del fioretto italiano, un anno e mezzo fa è stata colpita da una grave forma di meningite che ha costretto i medici all'amputazione di mani e piedi. Ma grazie alla grinta che i suoi occhi nascondono e al sostegno e all'incoraggiamento dei genitori, la scherma non è rimasto un doloroso ricordo del passato: ha continuato a essere il presente di questa ragazzina che domenica 2 maggio scenderà di nuovo in pedana, lontano da casa, a San Lazzaro, comune alle porte di Bologna. Sarà la prima atleta a gareggiare con tutti gli arti artificiali. "'Bebe' non è una che si ferma, come tutti gli sportivi sogna le Olimpiadi", racconta il padre Ruggiero, che assieme alla moglie ha dato vita all'associazione Art4sport, una onlus che vuole incoraggiare i bambini protesizzati a fare sport, raccogliendo denaro per comprare le costosissime protesi necessarie per l'esercizio fisico. Il testimonial dell'associazione è lo stesso medagliato Oscar Pistorius: poterlo incontrare, per Beatrice, è stata la realizzazione di un sogno. Pistorius non sarà in tribuna a San Lazzaro per sostenerla, ma il suo esempio è stato il motore che ha permesso il recupero straordinario della giovane schermitrice. 
ANCONA - Il Grosseto vedeva compromettersi il progetto playout: l'Ancona, giocando un match saggio ma fortunato, stava portando a casa l'1-0 pur soffrendo non poco e rischiando da non credersi, quando, all'86', i toscani agguantavano l'1-1 nell'anticipo della 38/a giornata (17/a di ritorno) del campionato di calcio di B e rivedevano la luce del posto nei playout. Invece ai padroni di casa non è bastata la rete di Gerardi per ritrovare i tre punti che sarebbero serviti per la matematica conquista della salvezza. Per la prima volta in questa stagione il tecnico di casa, Salvioni - alla fine contestato e per questo ha lasciato la panchina in anticipo - ha dovuto fare a meno del Mastronunzio più "importante", detto Viper, che non è riuscito a recuperare. Al suo posto ha schierato Gerardi, che l'ha ricompensato col gol che aveva illuso. La prima seria occasione da rete è stata sui piedi di Colacone che sparava però sul portiere in uscita. Poi un paio di tentativi dalla distanza per i dorici con Surraco e una girata al volo di Gerardi, tutte deviate in angolo per i dorici. Al 38' il vice-Mastronunzio avviava il punteggio, la palla arrivava Zavagno che serviva in mezzo per Gerardi che batteva di prima intenzione trafiggendo il portiere ospite. In chiusura di primo tempo il Grosseto, con Turati e Job che non arrivavano alla conclusione vincente su un cross dalla sinistra, andava a un passo dal pari. Occasione sprecata e dorici che andavano al riposo in vantaggio. Nella ripresa si vedeva un Grosseto più grintoso ma anche molto sprecone: il bravissimo portiere di casa Da Costa e una traversa salvavano i dorici dal gol sulle conclusioni di Vitiello. Poi era ancora una volta il portierone dorico Da Costa a salvare da due passi sul missile di Vitiello, scatenato. Al 41' però anche Da Costa poteva nulla e il Grosseto pareggiava con il neo entrato Pichlmann: mischia in area anconitana, conclusione di Carobbio ribattuta, la palla arrivava sui piedi di Pichlmann che insaccava con discreta faciltà. E a due minuti prima della fine del match, l'allenatore dell'Ancona Sandro Walter Salvioni come detto lasciava la panchina per tornare negli spogliatori, contrariato per i fischi del pubblico. ANCONA -GROSSETO 1-1 (1-0) Ancona (4-4-2): Da Costa 7; Milani 6,5, Cosenza 6,5, Cristante 6, Zavagno 6; Surraco 6, Camillucci 6, Catinali 6, Miramontes 6 (15' st Piccoli 6); Gerardi 6,5 (34' st Mirchev 6), Colacone 6. A disp.: Schena, Castracani, Thackray, Mustacchio, Pisacane. All. Salvioni 6 Grosseto (4-2-3-1): Aldegani 6; Turati 6, Melucci 5,5 (36' st Vitofrancesco 6), Federici 6, Mora 6; Vitiello 6,5, Carobbio 6; Job 5,5 (6' st Esposito sv), Consonni 6,5 (21' st Pichlmann 6,5), D'Alessandro 7; Joelson 6. A disp.: Acerbis, Conteh, Papini, Alfageme. All. Sarri 6 Arbitro: Stefanini di Prato 6,5. Reti: 39' pt Gerardi, 40' st Pichlmann. Note: spettatori 5397 (paganti 610, abbonati 4520) per un incasso totale di 22.674,05 euro (rateo abbonati 17.607,05 euro). Ammoniti: Job, Camillucci, D'Alessandro. Angoli: 8-5 per il Grosseto. Recupero: pt 0', st 5'. Leggi i commenti I commenti dei lettori 
NON tutta la polvere vulcanica viene per nuocere. O almeno questo è ciò che sostengono gli scienziati del Monterey Bay Aquarium Research Institute, in California, secondo i quali "nel lungo periodo gli oceani trarranno un enorme beneficio dall'eruzione del vulcano islandese". Con queste parole Ken Johnson ha commentato i risultati di una ricerca che dimostra come, tra una decina d'anni, le distese azzurre del pianeta dovranno dire grazie proprio al fenomeno naturale che per settimane ha paralizzato gli aeroporti di tutto il mondo. Questo perché, spiega lo scienziato, circa il 30% degli oceani è povero di ferro, sostanza contenuta in abbondanza proprio nella polvere del vulcano Eyjafjallajökul. Nei prossimi anni, quando la polvere si sarà depositata del tutto, mescolando nel bene e nel male le sue sostanze a terra e mari, la sua azione fertilizzante sarà, è proprio il caso di dirlo, una "manna dal cielo". Il contributo in ferro secondo gli studiosi permetterà agli ecosistemi marini di rigenerarsi: introducendo la sostanza nello strato più superficiale degli oceani aumenterà infatti la quantità di fitoplancton (plancton vegetale) e ciò a sua volta farà aumentare la quantità di cibo nel mare e, soprattutto, favorità il rilascio di ossigeno e l'assorbimento di CO2. Nel 2001 un altro studio aveva riscontrato che i livelli di ossido di carbonio nell'atmosfera erano costantemente aumentati tra il 1963 e il 1965, dopo l'eruzione del vulcano Mount Agung di Bali, in Indonesia, e fra il 1991 e il 1993, dopo quella del Mount Pinatubo nell'isola di Luzon, nelle Filippine. Questa ricerca, pubblicata sulla rivista Geology , conferma la relazione tra cambiamenti climatici globali ed eruzioni vulcaniche e dimostra inoltre che la polvere del vulcano islandese è in grado di rilasciare fosfato, ferro, silicio e magnesio molto rapidamente, appena entratata a contatto con l'acqua. "Tanto velocemente - continua lo studioso - da provocare una immediata utilità per piante ed ecosistemi". Già nel 2007 uno studio pubblicato su Geophysical Research Letters aveva testato direttamente gli effetti della polvere vulcanica (prendendo come punto di riferimento alcune eruzioni verificatesi in Costa Rica, Giappone e Alaska), concludendo che le sostanze in essa contenute avevano contribuito alla crescita del fitoplancton nei mari. Ovviamente il rilascio di queste sostanze negli oceani è solo una delle conseguenze che la dispersione della polvere avrà sul pianeta, ma non tutte saranno positive. Secondo Vincenzo Ferrara, esperto di clima dell'Enea, "se le polveri avranno quantità e soprattutto energia termica tale da "bucare" la tropopausa e finire nella stratosfera, potrebbero restare lì anche anni e determinare cambiamenti climatici significativi". Lo studioso precisa anche che "le conseguenze di un'eruzione particolarmente ricca di composti attivi dal punto di vista dell'interazione con la radiazione solare (solfati), vengono osservate solitamente durante i due anni successivi all'evento". Il riscaldamento della stratosfera può superare (come nel caso dell'eruzione del Pinatubo nel giugno del 1991) gli 0.5 gradi centigradi a scala planetaria, provocanzo conseguenze imprevedibili su tutta la circolazione atmosferica. Non dimentichiamo infatti che l'eruzione dell'aprile 1815 del Monte Tambora in Indonesia provocò un tale abbassamento della temperatura da trasformare il 1816 in un anno senza estate. Ma al di là di questi catastrofismi è opportuno concentrarsi sugli effetti positivi di questa eruzione. Anche se, come precisa Johnson, "l'oceano nord-atlantico, dove la maggior parte della polvere vulcanica andrà a depositarsi, non è esattamente il luogo ideale per testare la teoria della "fertilizzazione vulcanica", poiché non si tratta di un mare carente di ferro come altri". Potrebbe tuttavia aver bisogno di fosfati, conclude il ricercatore californiano. Nessuno, in fondo, può stabilire con certezza quanto è vasto il panorama delle interazioni tra i fenomeni della natura. 
Sono stati annunciati esuberi e sono stati messi alla porta 850 lavoratori assunti a tempo indeterminato. Questa volta è toccata ai dipendenti di Teleperformance, il grande call center made in France e colosso del telemarketing, che dal primo aprile ha avviato la mobilità per 173 operatori telefonici della sede di Roma e 674 in quella di Taranto. Oggi, la protesta davanti al ministero dell'Economia e del Lavoro, nella capitale. Tantissimi i giovani. Non solo quelli che rischiano di perdere il loro posto di lavoro. Anche tanti altri: della base dei partiti del centrosinistra, i grillini, i Viola. Questa volta, tutti insieme uniti in un unico coro di protesta: "Io voglio mangiare fatemi lavorare". Giovani del Pd, come Giuseppe Ciraolo e Daniele D'Alessandro. Donne e uomini dell'Italia dei valori, come Federica Menciotti. E poi i Viola capitanati da Gianfranco Mascia, Cristiana Alicata del Pd e Luca Sappino consigliere municipale del secondo Municipio, di sinistra e libertà. Tutti insieme a fianco dei lavoratori di Teleperformance: Lorenzo Esposito, Emiliano Cangi, Loredana Magliulo e tanti altri. Con loro anche le delegazioni ufficiali dei partiti capitanate da Ivan Scalfarotto, Marco Miccoli, Filiberto Zaratti, Enzo Foschi, Vincenzo Vita e Maria Anna Madia. "Noi - spiegano i ragazzi - ci siamo mossi da soli. Con questa azione facciamo capire che la battaglia di questi lavoratori è anche la nostra perché siamo noi stessi i lavoratori di oggi e di domani. Quindi, senza aspettare che si muovano i vari capipopolo, abbiamo unito le forze e siamo in piazza". La storia del call center romano è molto simile a quella di altre aziende italiane costrette a chiudere i battenti. Al contrario delle altre imprese però, in questo caso è successo qualcosa di "atipico": Teleperformance sconta il fatto di aver assunto tutti i dipendenti a tempo indeterminato dal 2007, così come richiedeva una circolare indetta dall'allora ministro del Lavoro Cesare Damiano. Un passo, questo, che ha fatto aumentare il costo del lavoro del 30 per cento in più rispetto a quando, come tutti gli altri call center, si stipulavano solo contratti a progetto. Teleperformance assunse tutti i suoi lavoratori. Compresi gli "outbound", cioè i dipendenti che svolgono attività di telemarketing effettuando le chiamate. Una storia, questa, senza lieto fine. Con la caduta del governo Prodi, infatti, il nuovo titolare del Ministero del Lavoro, Sacconi, ha diramato un'altra circolare, il 3 dicembre del 2008, in cui si precisava che "i collaboratori che svolgono attività di promozione, vendita, sondaggi e campagne pubblicitarie possono - anzi devono - essere considerati lavoratori autonomi". Un passo indietro, dunque. Tutti di nuovo collaboratori a progetto. Oggi la protesta. E la richiesta unanime di non "scaricare sui lavoratori gli errori legati a una cattiva gestione aziendale", per dirla con le parole di Claudio Di Berardino, segretario generale Cgil di Roma e del Lazio. La mobilitazione continuerà fino a quando saranno ritirati i licenziamenti. E anzi. A rilanciare la protesta ci pensano gli stessi giovani scesi oggi in piazza: "Abbiamo avviato un piano di lotta - dicono -  Teleperformance non riuscirà a licenziare nessuno. E se non dovessero esserci i 'big' dei partiti, ci saremo noi". 
ROMA - Se l'obiettivo dei sindaci che hanno firmato l'ordinanza per l'apertura dei negozi nella giornata del Primo maggio  era quello di ricompattare i sindacati confederali almeno su un tema, lo hanno centrato. I sindacati del commercio (Filcams, Fisascat, Uiltcus) nelle città cioè in cui i Comuni hanno autorizzato le aperture degli esercizi commerciali e nelle aziende che utilizzeranno questa deroga, invitano i loro iscritti a starfe con le braccia incrociate nella giornata della Festa dei lavoratori. Eppure questa festa rischia davvero di dividere: se infatti le categorie economiche non hanno nascosto la loro soddisfazione e ringraziato i sindaci, le principali associazioni dei consumatori hanno invitato i cittadini a fare "lo sciopero dell'acquisto" e a non entrare nei negozi o nei centri commerciali aperti. L'apertura dei negozi il Primo maggio "è inammissibile", tuona l'Adiconsum. "E' la festa dei lavoratori che ricorda anche il martirio e la morte delle lavoratrici che per decenni furono vittime dell'avidità umana", spiega Pietro Giordano, segretario nazionale dell'associazione. TORINO Domani il corteo in centro. Sindacati del commercio "bloccano" l'apertura dei  negozi. L'assessore: è solo facoltativa LEGGI PRIMO MAGGIO DI FESTA E SCIOPERI MILANO Il no dei sindacati e un vertice del Comitato per la sicurezza e l'ordine pubblico hanno bloccato le aperture LEGGI NEGOZI CHIUSI, APERTI SOLO I MERCATI SCOPERTI PARMA Esercizi commerciali chiusi nella città ducale e nella sua provincia provincia. Sbarrati i locali pubblici vicino allo stadio dove sabato gioca la Roma LEGGI SERRANDE GIU': SCATTA LA PAURA DELL'INVASIONE DEI TIFOSI FIRENZE Anche nel capoluogo toscano come a Torino i sindacati confederali hanno proclamato lo sciopero dei dipendenti dei comparto del commercio. La giunta Renzi ha autorizzato i negozi a tenere aperto LEGGI SARACINESCE ALZATE NELLA CERCHIA DEI NAVIGLI BOLOGNA L'ex citta rossa senza sindaco permette ai negozi del centro di tenere aperto la Cgil è sul piede di guerra e minaccia scioperi LEGGI IN CENTRO TUTTO APERTO I SINDACATI CONTRO I COMMERCIANTI GENOVA Manca un accordo generale. Resterà aperta una catena di supermercati e una catena di abbigliamento sportivo LEGGI PRIMO MAGGIO, NESSUN ACCORDO: FORSE APERTE GRANDI CATENE ROMA La città del Papa ha tenuto duro. I negozi in città resteranno tutti chiusi ed anche i centri commerciali rispetteranno la festa di San Giuseppe lavoratore. Unica deroga gli esercizi di Ostia LEGGI PORTE SPRANGATE, CON L'ECCEZIONE DI OSTIA NAPOLI Sotto il Vesuvio esercizi commerciali aperti ma solo in centro. Garantiti bar e ristoranti lungo gli itinerari artistici LEGGI APERTURE LIMITATE IN ALCUNI QUARTIERI BARI L'ultima legge della Regione permette nei centri turistici alcune aperture straordinarie. Nei capoluoghi di provincia, compresa Bari le serrande resteranno abbassate. Molte le iniziative del sindacato e non solo . LEGGI A MOLFETTA BATTAGLIA TRA SINDACATI E COMMERCIANTI PALERMO La deregulation decisa dalla giunta Cammarata permette a tutte le catene commerciali di tenere aperto. I sindacati protestano LEGGI LIBERI TUTTI, LA RINASCENTE APRE FINO A MEZZANOTTE TREVISO CENTRO APERTO PADOVA CITTADELLA, CONCEDE LA DEROGA BOLZANO NEGOZI APERTI TRIESTE NEGOZI APERTI? NON FATE ACQUISTI UDINE La sinistra con Saro: "Rispettare la festa dei lavoratori" SALERNO NOCERA, LA RIVOLTA SILENZIOSA DEI COMMESSI LIVORNO NEGOZI, ORA LA GUERRA SI FA DURA PAVIA VOGHERA: PRIMO MAGGIO, MA I NEGOZI NON CHIUDONO TREVISO COMMERCIO IN SCIOPERO IL PRIMO MAGGIO BOLZANO NEGOZI APERTI IL PRIMO MAGGIO, CRESCE IL FRONTE DEL NO UDINE LA SINISTRA: "RISPETTARE IL PRIMO MAGGIO" FERRARA CENTO: "IL PRIMO MAGGIO NON E' LA FESTA DEL CONSUMO" 
