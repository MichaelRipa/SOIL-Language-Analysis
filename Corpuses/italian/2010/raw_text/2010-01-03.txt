LA RIOJA (Argentina) - Dopo il dramma di ieri, si è svolta all'insegna della sicurezza la seconda tappa della Dakar 2010. Nessun incidente di rilievo, oggi mentre continua lo strapotere delle auto tedesche, tra Volkswagen e Bmw. Nelle moto, si impone a sorpresa il francese Fretignè, conl'italiano Luca Manca che conquista il 4/o posto in classifica generale. Tra le auto la vittoria e il primato vanno al principe del Qatar Nasser al-Attiyah. Il pilota tedesco Mirco Schultis, finito fuori strada nel corso della prima tappa e coinvolto in un incidente in cui una spettatrice è morta ed altre cinque persone sono rimaste ferite, ha deciso di ritirarsi. Schultis, uscito illeso dall'incidente, ha spiegato che dopo aver appreso la notizia della morte della ragazza da lui investita non si sente in grado di continuare. Quanto ai feriti, rimangono critiche le condizioni del fotografo brasiliano Tom Papp: non corre pericolo di vita ma ha riportato brutte fratture a tutte e due le gambe, e ora dovrebbe essere operato. TORNA IL SERENO - Gli episodi più gravi sono stati due cappottamenti. Nani Roma, vincitore della prova di ieri, è cappottato con la sua Bmw dopo appena 2 km di pista, e l'argentino Orly Terranova con una Vw Touareg a soli 5 km dalla partenza. Entrambi gli episodi sono stati senza conseguenze. I due piloti sono poi arrivati al traguardo, con un po' di ritardo ma con le chance intatte. Anche oggi comunque gli organizzatori hanno comunque preferito mantenere separati i percorsi di moto e auto, almeno nelle prove speciali, per non correre rischi. La tappa di oggi, con 300 km di trasferimenti tra Cordoba e La Rioja ed una speciale di 355 km, non presentava comunque grandi difficoltà. Tratti alternati di terra dura e ghiaia tenera e molto polverosa, molte piccole salite e un'unica, grande discesa che ha messo a dura prova i freni dei mezzi. VINCONO ATTIYAH E FRETIGNE' - Primo al traguardo è arrivato Nasser al-Attiyah con una Vw Touareg ufficiale, in 4h01'. Dietro di lui a 2" il francese Chicherit con una Bmw M3 e il brasiliano Mauricio Neves con una Touareg privata, due outsider rispetto ai piloti più noti e affermati. Come Carlos Sainz (Vw), Miller (Vw) e Stephane Peterhansel (Bmw), rispettivamente quarto, quinto e sesto. In classifica generale primo Al-Attiyah, seguito a 1'19" da Sainz e da Peterhansel a 2'30". Nelle moto si conferma la competività delle 450. Dopo la vittoria di ieri di Casteu con la 450 francese Sherco, oggi Fretignè ha vinto con una Yamaha 450 in 3h59'20". Secondo lo stesso Casteau. MANCA 5/0 AL TRAGUARDO - Dietro di loro lo squadrone della Ktm, con i favoriti Marc Coma e Cyril Despres, e Luca Manca buon quinto. Ma il vincitore dell'edizione 2009 della corsa tra Argentina e Cile, è stato successivamente penalizzato di 22' per aver attraversato un villaggio a velocità troppo elevata. Manca è addirittura quarto in classifica generale, dietro Casteu, Despres e Fretigne. Non benissimo le Aprilia, decime e tredicesime oggi con Farres Guell e Ceci, rispettivamente ottavo e quidicesimo in classifica generale. Domani ultima tappa di trasferimento nella pampa, da La Rioja a Fiambalà, e prima speciale nelle Ande, un percorso di 188 km durissimo e pericoloso, che potrebbe di nuovo portare alla ribalta la questione della sicurezza del rally sudamericano. Leggi i commenti I commenti dei lettori 
Risultati della quarta giornata di ritorno del campionato di serie A1 maschile di pallavolo: Lube Banca Marche Macerata-Sisley Treviso 1-3 (25-21, 16-25, 26-28, 25-27); Prisma Taranto-Marmi Lanza Verona 2-3 (22-25, 25-18, 13-25, 25-22, 17-19); Itas Diatec Trentino-CoprAtlantide Piacenza 3-2 (23-25, 25-19, 23-25, 25-18, 15-5); Esse-ti Carilo Loreto-Trenkwalder Modena 1-3 (17-25, 25-19, 22-25, 19-25); Bre Banca Lannutti Cuneo-Acqua Paradiso Monza 1-3 (20-25, 25-20, 21-25, 26-28); Aran Cucine Abruzzo Pineto-Yoga Forlì 0-3 (18-25, 23-25, 17-25) sabato; Tonno Callipo Vibo Valentia-Andreoli Latina 2-3 (25-14, 22-25, 22-25, 31-29, 11-15) Riposa : RPA-LuigiBacchi. it Perugia Classifica : Itas Diatec Trentino 47, Sisley Treviso 41, Bre Banca Lannutti Cuneo 39, CoprAtlantide Piacenza 38, Trenkwalder Modena 37, Lube Banca Marche Macerata 37, Acqua Paradiso Monza 27, Marmi Lanza Verona 25, RPA-LuigiBacchi. it Perugia 23, Tonno Callipo Vibo Valentia 21, Prisma Taranto 20, Andreoli Latina 14, Yoga Forlì 13, Esse-ti Carilo Loreto 11, Aran Cucine Abruzzo Pineto 6. Prossimo turno : 10/1/2010 ore 18 Itas Diatec Trentino-Lube Banca Marche Macerata; CoprAtlantide Piacenza-Tonno Callipo Vibo Valentia; Sisley Treviso-Bre Banca Lannutti Cuneo Diretta Rai Sport Più; Esse-ti Carilo Loreto-Acqua Paradiso Monza; Marmi Lanza Verona-RPA-LuigiBacchi.it Perugia; Prisma Taranto-Aran Cucine Abruzzo Pineto; Andreoli Latina-Yoga Forlì 09/01/2010 ore 16 Riposa: Trenkwalder Modena TABELLINI LUBE BANCA MARCHE MACERATA - SISLEY TREVISO 1-3 (25-21, 16-25, 26-28, 25-27) - LUBE BANCA MARCHE MACERATA: Raymaekers 10, Cisolla 13, Paparoni, Vermiglio 1, Bartoletti 4, Fantin, Smerilli (L), Martino 13, Monopoli, Omrcen 14, Podrascanin 13. All. De Giorgi. SISLEY TREVISO: Carletti, Fei 15, Horstink 10, Papi 1, Farina (L), Kohut 14, De Togni 3, Maruotti 13, Garcia 3. Non entrati Sabbi, Vanin, Cuda. All. Piazza. ARBITRI: Rapisarda, Barbero. NOTE - durata set: 25', 20', 29', 28'; tot: 102'. PRISMA TARANTO - MARMI LANZA VERONA 2-3 (22-25, 25-18, 13-25, 25-22, 17-19) - PRISMA TARANTO: De Oliveira 19, Ricciardello (L), Cozzi 5, Suxho 5, Westphal 2, Elia 4, Rodrigo Pinto 17, Quartarone, Bartman 20. Non entrati Candellaro, Montagna, Moretti. All. Serniotti. MARMI LANZA VERONA: Latelli, Sottile 1, Della Lunga 8, Lasko 25, Kovar 1, Curti 4, Holt 13, Colaci (L), Kromm 18, Howard 5. Non entrati Groppi, Peslac, Galabinov. All. Bagnoli. ARBITRI: Perri, Pessolano. NOTE - durata set: 27', 24', 22', 28', 20'; tot: 121'. ITAS DIATEC TRENTINO - COPRATLANTIDE PIACENZA 3-2 (23-25, 25-19, 23-25, 25-18, 15-5) - ITAS DIATEC TRENTINO: Kaziyski 18, Birarelli 12, Portuondo Juantorena 20, Zygadlo, Vieira De Oliveira, Vissotto Neves 19, Sala 6, Sokolov 1, Herpe, Bari (L). Non entrati Gallosti, Fedrizzi, Corsini. All. Stoytchev. COPRATLANTIDE PIACENZA: Rak 11, Meoni, Marshall 19, Grassano, Boninfante 2, Zlatanov 16, Bravo 5, Rinaldi (L), Oivanen, Urnaut 6, Bjelica 14. Non entrati Massari, Mazza. All. Lorenzetti. ARBITRI: Saltalippi, Santi. NOTE - Spettatori 4000, incasso 40000, durata set: 28', 25', 29', 25', 14'; tot: 121'. ESSE-TI CARILO LORETO - TRENKWALDER MODENA 1-3 (17-25, 25-19, 22-25, 19-25) - ESSE-TI CARILO LORETO: De Angelo Freitas 11, Marra (L), Marzola 2, Diachkov 18, Dolfo, Van Dijk 3, Vigilante 11, Belcecchi, Cester 7, Shumov 6. Non entrati Sarnari, Tereshin, Paoli. All. Moretti. TRENKWALDER MODENA: Manià (L), Ciabattini, Kooistra 11, Dennis 14, Pagni 7, Kooy 11, Esko 2, Diaz Mayorca 18, Piscopo 7. Non entrati Soli, Biribanti. All. Prandi. ARBITRI: Gnani, Ippoliti. NOTE - durata set: 22', 24', 28', 23'; tot: 97'. BRE BANCA LANNUTTI CUNEO - ACQUA PARADISO MONZA 1-3 (20-25, 25-20, 21-25, 26-28) - BRE BANCA LANNUTTI CUNEO: Wijsmans 13, Henno (L), Parodi 12, Fortunato 4, Nuti 2, Nikolov 24, Grbic 1, Peda, Mastrangelo 6, Patriarca 4. Non entrati Jeroncic, Bolla, Pieri. All. Giuliani. ACQUA PARADISO MONZA: Sivula 14, Rauwerdink 9, Pesenti, Krumins, Tuominen 3, Forni 10, Buti 10, Travica 5, Gavotto 20, Exiga (L). Non entrati Haldane, Molteni, De Luca. All. Berruto. ARBITRI: Padoan, Satanassi. NOTE - durata set: 26', 26', 23', 31'; tot: 106'. ARAN CUCINE ABRUZZO PINETO - YOGA FORLI' 0-3 (18-25, 23-25, 17-25) - ARAN CUCINE ABRUZZO PINETO: Perez Moreno 2, Roberts 3, Hernandez 4, Lampariello (L), Royal Enrique 2, Sborgia 6, Di Franco 3, Perazzolo 5, Ereu 15, Gradinarov 2. Non entrati Ravellino, Modica, Centorame. All. Fant. YOGA FORLì: Coscione 4, Carrol 7, Popp 16, Stancu 8, De Pandis (L), Casadei 6, Loglisci 2, Maric 8. Non entrati Mengozzi, Ainsworth, Bianchi, Bacci, Gotch. All. Molducci. ARBITRI: Cinti, Cesare. NOTE - Spettatori 1800, incasso 9800, durata set: 23', 30', 23'; tot: 76'. TONNO CALLIPO VIBO VALENTIA - ANDREOLI LATINA 2-3 (25-14, 22-25, 22-25, 31-29, 11-15) - TONNO CALLIPO VIBO VALENTIA: Cannistrà, Gonzalez 13, Marquez 10, Andrae 12, Ferraro (L), Saraceni 8, Moltò, Simeonov 13, Quiroga 10, Tencati 8, Barone 12, Cicola (L). Non entrati Corvetta. All. Uriarte. ANDREOLI LATINA: Van Den Dries 2, Gitto, Giovi (L), Saitta, Snippe, Nikic 20, Fabroni 3, Geric 7, Vujevic 20, Spairani 8, Giombini 14. Non entrati Cortina, Sambucci. All. Medei. ARBITRI: Castagna, Caltabiano. NOTE - Spettatori 1100, incasso 5900, durata set: 22', 29', 25', 35', 16'; tot: 127'. Leggi i commenti I commenti dei lettori 
GENOVA - Più di mille persone con traffico in tilt nelle stradine d'accesso al campo d'allenamento per celebrare a Bogliasco i primi gol nel 2010 della Sampdoria. La squadra blucerchiata, schierata in una formazione molto simile a quella che affronterà il Palermo mercoledì pomeriggio, ha battuto per nove a uno il Bogliasco, formazione che milita nel campionato d'Eccellenza, e il primo ad aprire le danze, manco a dirlo, è stato Giampaolo Pazzini, il goleador più prolifico del 2009, intenzionato a ripetersi nel nuovo anno, e per questo al centro di numerose voci di mercato, che lo vorrebbero in Inghilterra, al Chelsea o all'Arsenal, in cambio di venti milioni di euro, offerte peraltro già rifiutate più volte dall'amministratore delegato Marotta. ATTACCO SCATENATO - Pazzini ha segnato dopo 14 minuti, subito dopo è stata la volta di Cassano, in gol con tocco delizioso sull'angolino lontano al 25', altro uomo simbolo di questa Sampdoria di Del Neri, che dopo gli ultimi due mesi disastrosi (cinque punti raccolti in otto partite) smania dalla voglia di ripartire e di ricominciare, a suon di risultati, a risalire la classifica. In mezzo alle due reti dei giocatori più rappresentativi, il sigillo del Bogliasco con Granvillano, bravo a sfruttare un falla del reparto arretrato blucerchiato, passando in mezzo agli incerti Gastaldello e Lucchini. Sarebbe stata questa l'unica nota stonata della giornata (la difesa continua comunque a mostrarsi friabile), i giocatori non hanno lesinato l'impegno e i tanti tifosi hanno potuto applaudire ancora le prodezze di Pazzini e nella ripresa di Pozzi (quattro gol), Bellucci e Tissone, se non fosse per il brutto infortunio rimediato da Lucchini, che al 29' del primo tempo, per via di una botta, è stato costretto ad uscire dal campo per una distorsione alla caviglia destra. Il difensore nelle prossime ore sarà sottoposto ad accertamenti più approfonditi, ma la sua presenza mercoledì contro il Palermo a Marassi appare alquanto improbabile. Al suo posto giocherà Marco Rossi. Leggi i commenti I commenti dei lettori 
WASHINGTON - Le persone sieropositive potranno entrare, viaggiare, lavorare e risiedere negli Usa, cosa proibita fino a oggi. Da domani, infatti, negli Stati Uniti diventa esecutiva la legge, depositata lo scorso 2 novembre, che cancella il divieto di ingresso e permanenza negli Stati Uniti per le persone affette da Hiv/Aids, in vigore dal 1987. Il divieto prevedeva che un cittadino straniero malato di Aids, per entrare negli Usa, avrebbe dovuto richiedere un visto, allegando una lettera del proprio medico, una scheda sulla motivazione del viaggio, un'assicurazione sanitaria e un contratto di lavoro nel Paese di origine. Ciò, secondo un'inchiesta pubblicata nel 2007 dal quotidiano britannico Times , faceva sì che i sieropositivi entrassero negli Stati Uniti illegalmente, con il rischio di essere accusati di immigrazione clandestina. E' stato il presidente americano Barack Obama a rimuovere lo scorso ottobre, con il Ryan White Hiv/Aids Treatment Extension Act, il provvedimento che dal 1987 anni prevedeva un visto speciale difficilissimo da ottenere. La norma, aveva spiegato il capo della Casa Bianca, era stata decisa in un momento in cui i visitatori negli Stati Uniti venivano visti come una "minaccia". "Se vogliamo essere leader mondiali nella lotta all'Hiv/Aids, abbiamo bisogno di agire così senza marchiare le persone affette dal virus" aveva detto Obama dando l'annuncio di voler tenere nel 2012 la Conferenza mondiale sull'Aids proprio negli Stati Uniti. Plaudono le associazioni, anche in Italia. "E' finalmente finita un'ingiusta e pericolosa discriminazione, che per oltre vent'anni ha provocato divisioni nelle famiglie, perdita di opportunitá di lavoro, difficoltà nel seguire le terapie, per tante persone sieropositive", ha detto Alessandra Cerioli, presidente della Lila. La Lega italiana per la lotta contro l'Aids ricorda che ancora in tanti paesi vigono simili restrizioni su ingresso o permanenza, "e ventisette prevedono la deportazione. Per rimanere nella regione europea sono ventuno i paesi che considerano ancora le persone sieropositive una minaccia per la salute pubblica e hanno norme discriminatorie nei loro confronti". In previsione della prossima Conferenza sull'Aids, che si terrà a Vienna quest'anno, la Lila insieme alle altre associazioni europee "si sta battendo - ha rilevato Cerioli - perché un segnale forte dell'impegno nella lotta contro stigma e discriminazione arrivi proprio dall'Europa. Il segnale che ci aspettiamo - ha concluso - è che i Paesi europei e confinanti cancellino queste norme restrittive entro la fine del 2010". 
LA NASA ha festeggiato il sesto anniversario dell'arrivo su Marte del veicolo da esplorazione robotizzato Spirit. La sua missione doveva durare solo tre settimane, ma i suoi pannelli solari gli hanno dato una vita molto più lunga del previsto. Spirit - un veicolo alto un metro e mezzo, largo 2,3 metri e lungo 1,6 - fu il primo dei due robot gemelli 'marziani' a raggiungere il suolo del pianeta rosso: sulla Terra erano le 4:35 Utc (tempo coordinato universale) del 3 gennaio 2004. Tre settimane dopo, dall'altra parte del pianeta, arrivava anche il suo gemello Opportunity. Il nome Spirit fu scelto da uno studente, il quale ebbe questa opportunità vincendo un concorso bandito nelle scuole dalla Nasa. Il suo appellativo "scientifico" è Mer-A (Mars Exploration Rover - A). Con le sue sei ruote, mosse da motori elettrici alimentati da batterie al litio, il giorno dopo, Spirit fece il suo primo, breve viaggio: 78 secondi per appena tre metri. Il ritardo di un giorno nell'inizio di questo 'viaggio' sulla superficie del pianeta rosso fu dovuto a problemi causati da uno degli airbag destinati ad ammortizzarne l'arrivo. Qualche apprensione iniziale, ma poi la Nasa finalmente annunciò: "Spirit ora è pronto a iniziare la sua missione di esplorazione e scoperta". Da allora sono passati sei anni e Spirit ne ha fatta molta di strada, analizzando rocce e minerali, effettuando misurazioni, cercando tracce presenti o passate di acqua e cercando segni che potessero far pensare a forme di vita. E poi le immagini. Spirit ha iniziato da subito a inviare alla Terra splendide immagini a colori di quel pianeta che da generazioni ci incuriosisce e fa volare la nostra fantasia. Tra tutte le immagini 'scattate' da Spirit, una in particolare ebbe grande fortuna e venne pubblicata sulle prime pagine di tutti i giornali del mondo: quella in cui, per un gioco di ombre e contrasti, sembrava si potesse vedere una creatura aliena. Era forse la materializzazione, la prova, dell'esistenza dei 'marziani'? Quando poi l'energia che lo spingeva e lo faceva vivere sembrava ormai scemare, su Spirit arrivò la "polvere del diavolo". Il 9 marzo del 2005, durante la notte marziana, l'efficienza dei pannelli solari del veicolo balzò inaspettatamente dal 60% originario a oltre il 93%. Gli scienziati della Nasa dedussero che la tempesta di sabbia aveva "lavato" i pannelli rendendo così possibile un significativo prolungamento della missione. Così, addirittura, il 4 gennaio 2007 sia Spirit che il suo gemello Opportunity ricevettero da Terra un aggiornamento del 'software' dei loro computer di bordo. Ma poi, cominciarono i problemi. Alle ruote prima, e dopo ai pannelli che, sotto una serie di tempeste di sabbia cominciarono a produrre energia elettrica in quantità molto ridotta. Il 6 febbraio del 2009 un provvidenziale vento marziano spazzò via, ancora una volta, molta della polvere accumulata sui vitali pannelli, dando un incremento di energia fondamentale per il movimento di Spirit. Dal maggio 2009, di nuovo problemi alle ruote: polvere sottile, poca coesione hanno portato all'insabbiamento del veicolo che, nonostante qualche tentativo che aveva fatto sperare, è da allora rimasto pressochè fermo. Ora, se non si riuscirà a orientare meglio i pannelli solari rimettendo in moto tutte e sei le ruote, se non verrà un altro vento pulitore il destino di Spirit è segnato: il 10 giugno di quest'anno - dicono alla Nasa - si spegnerà. 
