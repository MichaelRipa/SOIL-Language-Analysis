Una ex studentessa esce dall'ombra e testimonia contro il docente del liceo Genovesi, denunciato tre settimane fa da F. P. una diciottenne che ha rivelato le avances del professore verso i compagni di classe. "Ho visto il professore importunare i ragazzi di sesso maschile della mia classe, toccandoli sulla schiena, sul collo, a livello della cintola  -  dice la nuova teste, A. S.  -  Durante le sue lezioni, in genere, prendeva quattro o cinque ragazzi maschi della nostra classe e li faceva sedere accanto alla cattedra e con scuse diverse di volta in volta, oltre a elogiare il loro aspetto fisico, li toccava. I ragazzi deridevano questo comportamento, ma tacevano, assicurandosi così voti pregevoli negli studi". A. S. solleva anche il velo su un altro aspetto inquietante di questa vicenda: il ruolo degli altri docenti. Secondo la teste (la testimonianza è stata raccolta davanti all'avvocato Ugo Sebastiano, che sta seguendo il caso di F. P.), "Di questi fatti erano a conoscenza non solo gli alunni, ma anche alcuni professori, i quali, tuttavia, ci hanno raccomandato di stare attenti a non seguire le "pretese" del docente". A. S, conclude la sua testimonianza, dichiarando "di essere disponibile a confermare i fatti a qualunque autorità ne farà richiesta". Su questo interviene A. P., il padre della prima ragazza, che ha denunciato al Tar, al Consiglio di Stato e al ministero dell'Istruzione che la sua mancata ammissione agli esami è nata come una vendetta del docente che lei ha "tentato di fotografare mentre faceva avances sessuali esplicite ai suoi compagni di sesso maschile". "Mi chiedo perché l'autorità giudiziaria non abbia ancora aperto un'inchiesta  -  si chiede A. P.  -  Dai verbali del consiglio di classe abbiamo scoperto diverse irregolarità, come quattro alunni ammessi agli esami grazie a un "innalzamento dei voti iniziali operato da parte del consiglio di classe". Un innalzamento che segna una disparità di trattamento e non la discrezionalità del consiglio, ma su questo deciderà il Consiglio di Stato e sono fiducioso. Ma per il profilo penale, nessuno fa niente? Chi li difende questi ragazzi?". Sul caso il ministero della Pubblica Istruzione ha aperto un'inchiesta interna e la settimana scorsa gli ispettori sono stati al Genovesi. 
Scienziati che rischiano di "annegare" nei dati, come esploratori in una "giungla sconosciuta". Ad aiutarli, fin da ora e sempre più nel prossimo futuro, saranno supercomputer capaci di mettere ordine in quella che a prima vista potrebbe sembrare una bolgia di pubblicazioni, dati, numeri, risultati. Se è vero che la scienza non sarebbe tale senza un po' di filosofia, è nell'informatica che germogliano le possibilità a venire. Ne sono convinti, insieme a molti altri, due ricercatori della University of Chicago, che hanno affidato all'ultimo numero della rivista Science la loro visione di una scienza in cui saranno le macchine a indicare all'uomo la strada da seguire per nuove scoperte. Negli ultimi anni, sostengono i ricercatori, il ruolo dei computer si è esteso dall'analisi dei risultati alla generazione di ipotesi, inaugurando la nascita di una "nuova era nella ricerca". L'importanza delle macchine per ordinare e classificare l'enorme mole di dati prodotta nei laboratori di tutto il mondo è chiara alla comunità scientifica da tempo. "Oggi nessuno scienziato può sperare di avere sotto controllo tutto ciò che di rilevante viene pubblicato per il suo lavoro", spiegano James Evans e Andrey Rzhetsky. Digitando le parole chiave nell'archivio di PudMed, ad esempio, un biologo che studia il cancro può trovare più di due milioni di articoli su uno stesso argomento, cui si accompagnano oltre duecento milioni di pagine web e milioni di gigabyte contenuti nei database dei vari istituti. Secondo i ricercatori, "questa esplosione digitale della conoscenza sta cambiando il panorama della scienza". "I computer  -  sottolineano  -  hanno già un ruolo fondamentale nell'aiutare gli scienziati a immagazzinare, manipolare e analizzare i dati. Ora nuove capacità stanno estendendo la loro funzione dall'analisi all'ipotesi, rendendoli capaci di integrare la conoscenza pubblicata con i dati sperimentali". In questo modo è il meta-occhio della macchina, dal suo punto di vista privilegiato, a scoprire pattern e relazioni inedite, collegando aspetti che altrimenti rischierebbero di rimanere isolati. Il principio di una scienza guidata dalle macchine sembra destinato a rafforzarsi sempre di più nei prossimi dieci anni, quando i programmi attuali si arricchiranno di strumenti ancora più avanzati. Già oggi approcci computazionali vengono regolarmente adottati in discipline diverse, dalla biomedicina alla chimica, dalla genetica alla cosmologia. In quest'ultimo campo, in particolare, l'ingresso di macchine capaci di produrre ipotesi sta portando a una vera e propria rivoluzione culturale. "Per oltre vent'anni  -  spiega Carlton Baugh dell'Institute for Computational Cosmology della Durham University  -  i cosmologi hanno utilizzato i computer per mettere alla prova modelli disegnati dall'uomo. Ora, invece, sta maturando la consapevolezza che, dando alla macchina le impostazioni giuste, sarà lei a trovare nuove connessioni tra pezzi di dati, per poi proporre modelli di una complessità impossibile per la mente umana". Qualcosa di simile sta avvenendo nel campo della genetica, dove è la bioinformatica a permettere la gestione di milioni di sequenze di Dna memorizzate in database come GenBank, l'archivio genetico online dei National Institutes of Health (Nih). Negli studi di associazione genica, ad esempio, i computer confrontano tutti i geni delle persone affette da una determinata malattia con quelli di un gruppo di controllo, così da individuare quali sono le mutazioni responsabili del disturbo. Affinando le loro capacità di produrre ipotesi, le macchine potranno in futuro suggerire agli scienziati nuovi percorsi per orientarsi nel labirinto di mappe geniche sempre più complesse. Secondo Evans e Rzhetsky, un altro vantaggio della cosiddetta "machine science" consiste nella sua capacità di superare le barriere disciplinari e far entrare in contatto studi provenienti da campi apparentemente lontani. L'idea è quella di mettere le macchine nella condizione di "scovare" le connessioni tra risultati pubblicati in aree diverse. "Si tratta  -  sottolinea Dawn Field del Centre for Ecology e Hydrology di Oxford  -  di una possibilità straordinaria per la scienza, che per la prima volta sembra aver trovato il modo di superare gli steccati tra una disciplina e l'altra. Nella maggior parte dei casi per uno scienziato è difficile avere un'idea di ciò che accade al di fuori della 'sua' area d'esperienza, quando invece è proprio nell'intersezione tra un settore e l'altro che spesso si nascondono i frutti più carichi di promesse". Per i fautori della "scienza computerizzata", insomma, l'uso delle macchine nella generazione di ipotesi può rappresentare una svolta per il futuro della ricerca. "Il compito di chi deve trovare nuovi pattern a partire dalla pura osservazione dei dati somiglia a quello di un esploratore che si aggira in una giungla sconosciuta, senza l'aiuto di una guida", aggiungono i ricercatori. "Se non è a conoscenza di ciò che si è già scoperto sull'ambiente e i suoi pericoli, corre il rischio di classificare nel modo sbagliato ciò che vede. Ecco allora che potrebbe avere paura di un serpente innocuo, e ignorare invece una piccola rana capace di uccidere". 
SONO affacciate alle ringhiere mangiate dalla ruggine. Due vedette. Jeans, maglietta e ciabatte. Capelli biondi, fermati in una coda identica. Ai loro piedi cumuli di immondizia, che trasudano liquidi e puzza, che nascondono scarafaggi e topi. Un'unica distesa, qui è là interrotta da cumuli carbonizzati. Siamo nel cuore di Scampia, viale della Resistenza: negli scantinati della "Vela Azzurra". Le due "guardie", che scrutano l'orizzonte delimitato dai soffitti dei palazzoni popolari, sono due madri, Ornella Treglia e Elena Buccegli. Sullo sfondo gli operatori Asia e un via vai di camion dell'azienda di igiene urbana. LE IMMAGINI Parte la bonifica a Scampia. Anche se i lavori cominciano con un duro scambio di accuse. Da una parte il Comune: "La discarica abusiva, come le proteste, sono gestite della camorra", avverte l'assessore Marcello D'Aponte. Dall'altra le donne delle Vele: "È il terzo camion Asia che arriva da stamattina. Finalmente si muove qualcosa. E la camorra non c'entra niente. Il Comune ci aveva abbandonato", esclama Ornella. Qui solo pochi giorni fa i residenti hanno dato fuoco ai cumuli di immondizia mai raccolti. "Da mesi chiediamo aiuto al Comune che dice che dobbiamo rivolgerci a Romeo. E mentre ognuno scarica su qualcun altro le proprie competenze, noi veniamo soffocati dall'immondizia", racconta Elena Buccegli. Ora però qualcosa sembra muoversi. Le lavatrici, i frigoriferi, i rifiuti ingombranti sono ancora qui, tra le fondamenta dei palazzoni. Ma i sacchetti di rifiuti, "quelli che puzzano di più con questo caldo infernale" (come mostrano le due donne) hanno cominciato a portarli via. "I nostri figli non hanno uno spicchio d'ombra per giocare  -  spiega Ornella Treglia  -  ma una discarica con cui convivere è un affronto alla nostra dignità. Va bene, viviamo alle Vele, ma siamo napoletani come quelli che vivono a via Chiaia". E le donne della "Vela Azzurra" promettono: "Abbiamo diritto a vivere in condizioni igieniche sane e lotteremo per i nostri figli". Immediata la risposta dell'assessore al Patrimonio, Marcello D'Aponte: "Noi stiamo intervenendo. Nessuno scaricabarile. Ma le discariche negli scantinati delle Vele sono un'operazione gestita dalla camorra. Loro usano i palazzi come sversatoi abusivi. Loro poi aizzano i residenti a protestare o a bruciare i rifiuti, con grave pericolo per la salute pubblica, per far liberare i locali dal Comune. È un circolo illegale che bisogna rompere. Noi facciamo la nostra parte, ma non è un problema che il Comune può affrontare da solo". "L'Asia sta raccogliendo tutti i rifiuti urbani  -  conclude D'Aponte  -  Intanto la Romeo ci ha presentato un preventivo per lo smaltimento dei rifiuti ingombranti, lavoro che poi passerà a un'azienda specializzata. Ho già approvato la spesa. L'intervento si farà a giorni". 
VARESE - Ci risiamo. Dopo un paio di mesi di calma apparente riesplode la contestazione dei tifosi juventini. "A chi se ne deve andare ma vuole restare, un anno d'inferno faremo passare". Lo striscione esposto nel pomeriggio a Varese è firmato da tre gruppi ultrà: Viking, Tradizione e Bravi Ragazzi. La rima è baciata ma il contenuto è un pugno in faccia. Il bersaglio della protesta sono i giocatori che hanno ingaggiato un braccio di ferro con la società. Quelli che puntano i piedi e rifiutano di lasciare Torino: su tutti Camoranesi, Poulsen e Grosso. L'italoargentino ha declinato l’offerta dell’Olympiacos, il danese ha detto no a diversi club turchi (Fenerbahce, Galatasaray, Besiktas), mentre il terzino sinistro non avrebbe accettato l’ipotesi Atletico Madrid. Le cessioni dei loro cartellini non porterebbero grandi guadagni alle casse bianconere, ma senza i loro ingaggi da Paperoni la Juve risparmierebbe un bel gruzzolo, quantificabile in oltre 12 milioni di euro. Camoranesi, infatti, guadagna 3 milioni a stagione (fino al 2011), Poulsen 3,3 (fino al 2012) e Grosso 1,5 (fino al 2012). Nel mirino ultrà potrebbe tornare presto anche Zebina (2 milioni fino al 2011), rimasto a Torino ufficialmente per sottoporsi a un programma di riatletizzazione presso un centro specializzato. Ma dopo gli episodi della stagione passata, quando il difensore parigino fu insultato e addirittura schiaffeggiato dai suoi stessi tifosi, la sua partenza sembra scontata (Aek Atene e Panathinaikos se lo contendono).  Lo striscione non è stato accompagnato da cori polemici e fischi. Anzi, i tifosi bianconeri hanno dedicato applausi ad alcuni giocatori che fino a un mese fa erano candidati a partire. Tra questi Diego, Trezeguet (l’ultima offerta per il francese arriverebbe dal Valencia) e Felipe Melo, al suo primo giorno di Juve. La palla ora passa a Marotta che sta faticosamente provando a sfoltire la rosa extra-large consegnata a Delneri. A oggi, l'unica cessione è quella di Molinaro allo Stoccarda. Il dg bianconero dovrà mediare e usare tutta le capacità diplomatiche che gli sono valse il soprannome di Kissinger. "Un grande dirigente va giudicato non per quello che sa comprare ma per quello che sa vendere", così parlò Boniperti.  Sembrava che il ritorno alla presidenza di un Agnelli, Andrea, 48 anni dopo suo padre Umberto, potesse placare la rabbia ultrà, figlia di una stagione da scomunica. Ma i cori stonati del 29 maggio scorso, in occasione del 25° anniversario della tragedia dell’Heysel, e lo striscione minaccioso esposto oggi a Varese testimoniano che la spaccatura tra il club bianconero e le falangi più estreme del suo vasto popolo non è ancora stata saldata. Leggi i commenti I commenti dei lettori 
SONO affacciate alle ringhiere mangiate dalla ruggine. Due vedette. Jeans, maglietta e ciabatte. Capelli biondi, fermati in una coda identica. Ai loro piedi cumuli di immondizia, che trasudano liquidi e puzza, che nascondono scarafaggi e topi. Un'unica distesa, qui è là interrotta da cumuli carbonizzati. Siamo nel cuore di Scampia, viale della Resistenza: negli scantinati della "Vela Azzurra". Le due "guardie", che scrutano l'orizzonte delimitato dai soffitti dei palazzoni popolari, sono due madri, Ornella Treglia e Elena Buccegli. Sullo sfondo gli operatori Asia e un via vai di camion dell'azienda di igiene urbana. LE IMMAGINI Parte la bonifica a Scampia. Anche se i lavori cominciano con un duro scambio di accuse. Da una parte il Comune: "La discarica abusiva, come le proteste, sono gestite della camorra", avverte l'assessore Marcello D'Aponte. Dall'altra le donne delle Vele: "È il terzo camion Asia che arriva da stamattina. Finalmente si muove qualcosa. E la camorra non c'entra niente. Il Comune ci aveva abbandonato", esclama Ornella. Qui solo pochi giorni fa i residenti hanno dato fuoco ai cumuli di immondizia mai raccolti. "Da mesi chiediamo aiuto al Comune che dice che dobbiamo rivolgerci a Romeo. E mentre ognuno scarica su qualcun altro le proprie competenze, noi veniamo soffocati dall'immondizia", racconta Elena Buccegli. Ora però qualcosa sembra muoversi. Le lavatrici, i frigoriferi, i rifiuti ingombranti sono ancora qui, tra le fondamenta dei palazzoni. Ma i sacchetti di rifiuti, "quelli che puzzano di più con questo caldo infernale" (come mostrano le due donne) hanno cominciato a portarli via. "I nostri figli non hanno uno spicchio d'ombra per giocare  -  spiega Ornella Treglia  -  ma una discarica con cui convivere è un affronto alla nostra dignità. Va bene, viviamo alle Vele, ma siamo napoletani come quelli che vivono a via Chiaia". E le donne della "Vela Azzurra" promettono: "Abbiamo diritto a vivere in condizioni igieniche sane e lotteremo per i nostri figli". Immediata la risposta dell'assessore al Patrimonio, Marcello D'Aponte: "Noi stiamo intervenendo. Nessuno scaricabarile. Ma le discariche negli scantinati delle Vele sono un'operazione gestita dalla camorra. Loro usano i palazzi come sversatoi abusivi. Loro poi aizzano i residenti a protestare o a bruciare i rifiuti, con grave pericolo per la salute pubblica, per far liberare i locali dal Comune. È un circolo illegale che bisogna rompere. Noi facciamo la nostra parte, ma non è un problema che il Comune può affrontare da solo". "L'Asia sta raccogliendo tutti i rifiuti urbani  -  conclude D'Aponte  -  Intanto la Romeo ci ha presentato un preventivo per lo smaltimento dei rifiuti ingombranti, lavoro che poi passerà a un'azienda specializzata. Ho già approvato la spesa. L'intervento si farà a giorni". 
Una ex studentessa esce dall'ombra e testimonia contro il docente del liceo Genovesi, denunciato tre settimane fa da F. P. una diciottenne che ha rivelato le avances del professore verso i compagni di classe. "Ho visto il professore importunare i ragazzi di sesso maschile della mia classe, toccandoli sulla schiena, sul collo, a livello della cintola  -  dice la nuova teste, A. S.  -  Durante le sue lezioni, in genere, prendeva quattro o cinque ragazzi maschi della nostra classe e li faceva sedere accanto alla cattedra e con scuse diverse di volta in volta, oltre a elogiare il loro aspetto fisico, li toccava. I ragazzi deridevano questo comportamento, ma tacevano, assicurandosi così voti pregevoli negli studi". A. S. solleva anche il velo su un altro aspetto inquietante di questa vicenda: il ruolo degli altri docenti. Secondo la teste (la testimonianza è stata raccolta davanti all'avvocato Ugo Sebastiano, che sta seguendo il caso di F. P.), "Di questi fatti erano a conoscenza non solo gli alunni, ma anche alcuni professori, i quali, tuttavia, ci hanno raccomandato di stare attenti a non seguire le "pretese" del docente". A. S, conclude la sua testimonianza, dichiarando "di essere disponibile a confermare i fatti a qualunque autorità ne farà richiesta". Su questo interviene A. P., il padre della prima ragazza, che ha denunciato al Tar, al Consiglio di Stato e al ministero dell'Istruzione che la sua mancata ammissione agli esami è nata come una vendetta del docente che lei ha "tentato di fotografare mentre faceva avances sessuali esplicite ai suoi compagni di sesso maschile". "Mi chiedo perché l'autorità giudiziaria non abbia ancora aperto un'inchiesta  -  si chiede A. P.  -  Dai verbali del consiglio di classe abbiamo scoperto diverse irregolarità, come quattro alunni ammessi agli esami grazie a un "innalzamento dei voti iniziali operato da parte del consiglio di classe". Un innalzamento che segna una disparità di trattamento e non la discrezionalità del consiglio, ma su questo deciderà il Consiglio di Stato e sono fiducioso. Ma per il profilo penale, nessuno fa niente? Chi li difende questi ragazzi?". Sul caso il ministero della Pubblica Istruzione ha aperto un'inchiesta interna e la settimana scorsa gli ispettori sono stati al Genovesi. 
Scienziati che rischiano di "annegare" nei dati, come esploratori in una "giungla sconosciuta". Ad aiutarli, fin da ora e sempre più nel prossimo futuro, saranno supercomputer capaci di mettere ordine in quella che a prima vista potrebbe sembrare una bolgia di pubblicazioni, dati, numeri, risultati. Se è vero che la scienza non sarebbe tale senza un po' di filosofia, è nell'informatica che germogliano le possibilità a venire. Ne sono convinti, insieme a molti altri, due ricercatori della University of Chicago, che hanno affidato all'ultimo numero della rivista Science la loro visione di una scienza in cui saranno le macchine a indicare all'uomo la strada da seguire per nuove scoperte. Negli ultimi anni, sostengono i ricercatori, il ruolo dei computer si è esteso dall'analisi dei risultati alla generazione di ipotesi, inaugurando la nascita di una "nuova era nella ricerca". L'importanza delle macchine per ordinare e classificare l'enorme mole di dati prodotta nei laboratori di tutto il mondo è chiara alla comunità scientifica da tempo. "Oggi nessuno scienziato può sperare di avere sotto controllo tutto ciò che di rilevante viene pubblicato per il suo lavoro", spiegano James Evans e Andrey Rzhetsky. Digitando le parole chiave nell'archivio di PudMed, ad esempio, un biologo che studia il cancro può trovare più di due milioni di articoli su uno stesso argomento, cui si accompagnano oltre duecento milioni di pagine web e milioni di gigabyte contenuti nei database dei vari istituti. Secondo i ricercatori, "questa esplosione digitale della conoscenza sta cambiando il panorama della scienza". "I computer  -  sottolineano  -  hanno già un ruolo fondamentale nell'aiutare gli scienziati a immagazzinare, manipolare e analizzare i dati. Ora nuove capacità stanno estendendo la loro funzione dall'analisi all'ipotesi, rendendoli capaci di integrare la conoscenza pubblicata con i dati sperimentali". In questo modo è il meta-occhio della macchina, dal suo punto di vista privilegiato, a scoprire pattern e relazioni inedite, collegando aspetti che altrimenti rischierebbero di rimanere isolati. Il principio di una scienza guidata dalle macchine sembra destinato a rafforzarsi sempre di più nei prossimi dieci anni, quando i programmi attuali si arricchiranno di strumenti ancora più avanzati. Già oggi approcci computazionali vengono regolarmente adottati in discipline diverse, dalla biomedicina alla chimica, dalla genetica alla cosmologia. In quest'ultimo campo, in particolare, l'ingresso di macchine capaci di produrre ipotesi sta portando a una vera e propria rivoluzione culturale. "Per oltre vent'anni  -  spiega Carlton Baugh dell'Institute for Computational Cosmology della Durham University  -  i cosmologi hanno utilizzato i computer per mettere alla prova modelli disegnati dall'uomo. Ora, invece, sta maturando la consapevolezza che, dando alla macchina le impostazioni giuste, sarà lei a trovare nuove connessioni tra pezzi di dati, per poi proporre modelli di una complessità impossibile per la mente umana". Qualcosa di simile sta avvenendo nel campo della genetica, dove è la bioinformatica a permettere la gestione di milioni di sequenze di Dna memorizzate in database come GenBank, l'archivio genetico online dei National Institutes of Health (Nih). Negli studi di associazione genica, ad esempio, i computer confrontano tutti i geni delle persone affette da una determinata malattia con quelli di un gruppo di controllo, così da individuare quali sono le mutazioni responsabili del disturbo. Affinando le loro capacità di produrre ipotesi, le macchine potranno in futuro suggerire agli scienziati nuovi percorsi per orientarsi nel labirinto di mappe geniche sempre più complesse. Secondo Evans e Rzhetsky, un altro vantaggio della cosiddetta "machine science" consiste nella sua capacità di superare le barriere disciplinari e far entrare in contatto studi provenienti da campi apparentemente lontani. L'idea è quella di mettere le macchine nella condizione di "scovare" le connessioni tra risultati pubblicati in aree diverse. "Si tratta  -  sottolinea Dawn Field del Centre for Ecology e Hydrology di Oxford  -  di una possibilità straordinaria per la scienza, che per la prima volta sembra aver trovato il modo di superare gli steccati tra una disciplina e l'altra. Nella maggior parte dei casi per uno scienziato è difficile avere un'idea di ciò che accade al di fuori della 'sua' area d'esperienza, quando invece è proprio nell'intersezione tra un settore e l'altro che spesso si nascondono i frutti più carichi di promesse". Per i fautori della "scienza computerizzata", insomma, l'uso delle macchine nella generazione di ipotesi può rappresentare una svolta per il futuro della ricerca. "Il compito di chi deve trovare nuovi pattern a partire dalla pura osservazione dei dati somiglia a quello di un esploratore che si aggira in una giungla sconosciuta, senza l'aiuto di una guida", aggiungono i ricercatori. "Se non è a conoscenza di ciò che si è già scoperto sull'ambiente e i suoi pericoli, corre il rischio di classificare nel modo sbagliato ciò che vede. Ecco allora che potrebbe avere paura di un serpente innocuo, e ignorare invece una piccola rana capace di uccidere". 
VARESE - Ci risiamo. Dopo un paio di mesi di calma apparente riesplode la contestazione dei tifosi juventini. "A chi se ne deve andare ma vuole restare, un anno d'inferno faremo passare". Lo striscione esposto nel pomeriggio a Varese è firmato da tre gruppi ultrà: Viking, Tradizione e Bravi Ragazzi. La rima è baciata ma il contenuto è un pugno in faccia. Il bersaglio della protesta sono i giocatori che hanno ingaggiato un braccio di ferro con la società. Quelli che puntano i piedi e rifiutano di lasciare Torino: su tutti Camoranesi, Poulsen e Grosso. L'italoargentino ha declinato l’offerta dell’Olympiacos, il danese ha detto no a diversi club turchi (Fenerbahce, Galatasaray, Besiktas), mentre il terzino sinistro non avrebbe accettato l’ipotesi Atletico Madrid. Le cessioni dei loro cartellini non porterebbero grandi guadagni alle casse bianconere, ma senza i loro ingaggi da Paperoni la Juve risparmierebbe un bel gruzzolo, quantificabile in oltre 12 milioni di euro. Camoranesi, infatti, guadagna 3 milioni a stagione (fino al 2011), Poulsen 3,3 (fino al 2012) e Grosso 1,5 (fino al 2012). Nel mirino ultrà potrebbe tornare presto anche Zebina (2 milioni fino al 2011), rimasto a Torino ufficialmente per sottoporsi a un programma di riatletizzazione presso un centro specializzato. Ma dopo gli episodi della stagione passata, quando il difensore parigino fu insultato e addirittura schiaffeggiato dai suoi stessi tifosi, la sua partenza sembra scontata (Aek Atene e Panathinaikos se lo contendono).  Lo striscione non è stato accompagnato da cori polemici e fischi. Anzi, i tifosi bianconeri hanno dedicato applausi ad alcuni giocatori che fino a un mese fa erano candidati a partire. Tra questi Diego, Trezeguet (l’ultima offerta per il francese arriverebbe dal Valencia) e Felipe Melo, al suo primo giorno di Juve. La palla ora passa a Marotta che sta faticosamente provando a sfoltire la rosa extra-large consegnata a Delneri. A oggi, l'unica cessione è quella di Molinaro allo Stoccarda. Il dg bianconero dovrà mediare e usare tutta le capacità diplomatiche che gli sono valse il soprannome di Kissinger. "Un grande dirigente va giudicato non per quello che sa comprare ma per quello che sa vendere", così parlò Boniperti.  Sembrava che il ritorno alla presidenza di un Agnelli, Andrea, 48 anni dopo suo padre Umberto, potesse placare la rabbia ultrà, figlia di una stagione da scomunica. Ma i cori stonati del 29 maggio scorso, in occasione del 25° anniversario della tragedia dell’Heysel, e lo striscione minaccioso esposto oggi a Varese testimoniano che la spaccatura tra il club bianconero e le falangi più estreme del suo vasto popolo non è ancora stata saldata. Leggi i commenti I commenti dei lettori 
