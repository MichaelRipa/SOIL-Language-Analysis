RIDURRE il quantitativo dei rifiuti in strada. Evitare che altro umido marcisca, assieme a quello non raccolto da giorni. Ora è questo l’imperativo del Comune. Mentre gli albergatori annunciano una “class action” per danno di immagine, in una città messa in ginocchio dai cumuli che ormai invadono la periferia e il centro — le situazioni più critiche sono a Santa Lucia e in via Sedile di Porto — il Comune organizza raccolte straordinarie e chiama all’appello i cittadini. Oggi è in programma la visita di Silvio Berlusconi, alle 17 in prefettura. Da lunedì mattina in venti piazze della città ognuno potrà conferire la frazione umida e secca, direttamente al personale dell’Asìa e della Protezione Civile. Dopo l’ordinanza del sindaco Rosa Russo Iervolino che ha imposto la vendita di frutta e verdura private del fogliame, arriva un altro interventotampone. «Stiamo cercando la collaborazione della Protezione civile regionale — spiega Paolo Giacomelli, assessore all’Igiene urbana del Comune — parliamo di 4050 tonnellate al giorno di frazione umida e 2025 di quella secca. In questo modo cerchiamo di ridurre la quantità di rifiuti putrescenti abbandonati per strada». Intanto, l’emergenza prosegue. Duemilasettecento tonnellate restano in strada, duecento in meno rispetto ai giorni scorsi. Quanto basta per provocare effetti nefasti sul turismo. Pronta la reazione degli albergatori che annunciano una class action per danno di immagine. «La situazione, stando ai numeri — dice Salvatore Naldi, presidente Federalberghi Napoli — non sarebbe allarmante perché sono poche le prenotazioni annullate finora. Tuttavia ci preoccupa il futuro, non è quantificabile il numero dei turisti che preferiranno cambiare meta. Per l’8 dicembre prevediamo appena il 30 per cento delle presenze». Senza l’aiuto delle regioni, la crisi rischia di inasprirsi. Gli Stir di Tufino e Giugliano accolgono meno tonnellate del previsto e secondo Giacomelli «hanno difficoltà nello smaltire la frazione umida tritovagliata» che potrebbe invece essere assegnata alle altre regioni. Dopo il no di Lombardia, Liguria, Piemonte e Veneto, Daniele Fortini, ad di Asìa, torna a chiedere una mano al Settentrione. «Al nord chiediamo impianti di recupero, non discariche. Lì quegli impianti ci sono, in Campania mancano». 
PARIGI - Dopo tante minacce il passo ufficiale: il 'sindacato' svizzero Alinghi, vincitore della Coppa America di vela nel 2003 e nel 2007, ha annunciato la rinuncia a partecipare alla prossima edizione, che si svolgerà nel 2013. "Dopo un attento esame del 'protocollo' (il regolamento, ndr) e delle altre iniziative prese dal 'defender' statunitense (BMW Oracle) e dal suo 'challenger of record' (il 'sindacato' italiano Mascalzone Latino di Vincenzo Onorato), Alinghi ritiene che le condizioni esistenti rendano impossibile la sua partecipazione alla 34/a Coppa America", afferma un comunicato. Il sindacato svizzero, con a capo Ernesto Bertarelli, aggiunge di "rimanere interessato" alla competizione, e che ne "seguirà con attenzione gli sviluppi nei prossimi mesi". Intanto "concentrerà i suoi sforzi su altre gare di classe internazionale", come le Extreme Series, regate con catamarani di 40 piedi (circa 12 metri di lunghezza). Parallelamente la squadra continuerà a partecipare alle regate dei catamarani D35 sul lago di Ginevra. A febbraio di quest'anno, nelle acque antistanti Valencia (Spagna), il maxi trimarano statunitense BMW Oracle aveva vinto la Coppa battendo Alinghi in due regate. Leggi i commenti I commenti dei lettori 
Saranno oltre 100 gli stand per la seconda edizione del Festival dell'Innovazione, promossa dalla Regione Puglia, dall'Agenzia regionale per la Tecnologia e l'Innovazione, dalle cinque universita' pugliesi, dal Cnr, dall'Enea con la collaborazione della Fiera del Levante, che si svolgera' a Bari dall'1 al 3 dicembre nei padiglioni della Campionaria. Finanziata dal programma operativo Fesr 2007-2013 per 500 mila euro, la manifestazione si snodera' attraverso quattro macro aree tematiche: Innovention (Innovation+Invention), che racchiude i temi dedicati alla meccatronica, all'aeronautica, all'Ict e ai nuovi materiali; Land, dedicata alle biotecnologie, alle scienze della vita, all'agroindustria, all'energia e all'ambiente; Imagination, in cui trovano spazio le innovazioni legate all'industria della creativita', al turismo, ai beni culturali, alla formazione, alla comunicazione, alla pubblica amministrazione; InnovAbilia, dedicata alle innovazioni per la qualita' della vita. Ad illustrare oggi il Festival i tre assessori regionali Loredana Capone (sviluppo economico), Nicola Fratoianni (Politiche giovanili) ed Elena Gentile (Solidarieta' sociale) e i due presidenti, dell'Arti Giuliana Trisorio Liuzzi e della Fiera del levante Domenico Lacirignola. ''Un lavoro straordinario realizzato con strumenti finanziari insufficienti e per questo ci impegneremo nelle pieghe del prossimo bilancio a trovare ulteriori risorse', ha commentato Fratoianni che ha anche parlato del Festival come di ''una grande occasione per discutere e per rappresentare una rete di interventi che altrimenti non avrebbero alcuna relazione tra di loro. Il fattore competitivita' e innovazione quale fattore di crescita strategica per la regione Puglia - ha continuato - e' l'elemento chiave delle politiche di sviluppo della giunta regionale che attraversa trasversalmente i diversi settori, dalle tecnologie alle imprese, dai diversamente abili alle politiche giovanili e alla creatività''. Sulla stessa lunghezza d'onda anche l'assessore e vicepresidente della giunta regionale Capone che ha mostrato alcune cifre su ''come la giunta Vendola abbia implementato negli ultimi cinque anni i finanziamenti proprio per lo sviluppo dell'innovazione. Tra il 2000 e il 2005, giunta Fitto, - ha detto la Capone - i finanziamenti per l'innovazione sono stati di 85 milioni. Tra il 2005 e il 2010, giunta Vendola, i finanziamenti sono stati di un miliardo e 778 milioni di euro. Finanziamenti spostati dunque dall'edilizia e dal capannone all'innovazione e alla ricerca''. L'assessore al Welfare Elena Gentile invece ha sottolineato ancora una volta come il ''welfare pugliese sia diventato moderno ed efficace e non piu' assistenzialista e compassionevole''. E poi ha ricordato il festival che si e' svolto lo scorso anno a Foggia dove ''abbiamo sperimentato l'idea di una relazione tra il mondo del volontariato e quelle delle piccole e medie imprese per migliorare la qualita' della vita di tutti'' citando in particolare, le tecnologie messe a punto per gli ipovedenti. Tutti gli assessori sono stati concordi infine nel definire la Puglia ''una regione che guarda sempre al futuro in un paese invece fermo e che, anzi, rischia di precipitare nel medioevo''. Ma Innovazione vuol dire anche interazione e quindi per consentire la partecipazione attiva della innovation community il Festival, oltre ad avere un sito dedicato (www.festivalinnovazione.puglia.it) che si incrementa costantemente con news ed eventi, e' presente anche sul social network Facebook. La manifestazione ospitera', inoltre, in alcune sale del padiglione 10, la terza edizione del Public Camp, il programma scientifico sugli 'influencer' organizzato dalla Regione Puglia e dedicato, quest'anno, alle 'immaginificazioni sul futuro anteriore'. 
E' interamente dedicata ai "5 sensi" la nuova edizione di Italia Terme Benessere: tre giorni di eventi, incontri e convegni. La rassegna è stata inaugurata a Lucca nel quartiere fieristico dell'area ex Bertolli stamattina, venerdì 26 novembre, alle ore 10,30 e resterà aperta fino a domenica 28. Un vero viaggio nel prendersi cura di sé e un salone nazionale dedicato all'industria termale e al turismo del Benessere, aperto agli operatori del settore e al pubblico. Tema di questa nuova edizione, appunto, è il wellness declinato ai "5 SENSI": Italia Terme Benessere in collaborazione con l'Asl 2, dedica un'intera sezione della manifestazione alla scoperta di come il benessere può essere raggiunto attraverso tatto, olfatto, udito, gusto e vista. Profumi, sapori, forme, colori, musica caratterizzano il percorso che accompagna il visitatore alla scoperta di atmosfere multisensoriali. Ci saranno momenti di show cooking, laboratori, sfilate di moda, sessioni musicali, trattamenti, massaggi animeranno i tre giorni della manifestazione durante i quali si alterneranno in spazi dedicati chef, artisti, musicisti, sportivi, sociologi e medici. Le sezioni. "New look wellness style": si potranno scoprire tutte le novità del settore e sperimentare trattamenti e massaggi e anche avere consigli sul make up e le acconciature: con le lezioni di "portamento" e un fashion show. Emotional taste: qui è la cucina ad essere trasformata in luogo di relax, con lezioni, degustazioni e arte decorativa della tavola. Musica Art Live H-Demia: quando la musica aiuta il corpo a raggiungere il giusto equilibrio. I numeri del settore. La Toscana è una delle più antiche terre termali d'Europa con oltre 25 stabilimenti e un volume di clienti che ha superato le 157 mila unità. In Italia il turismo termale rappresenta oltre 10% del comparto turistico, ma è in costante crescita, con un volume di affari, se si considerano solamente le cure termali, di oltre 400 milioni di euro l'anno, che salgono quasi a 1.000 milioni di euro con i soggiorni alberghieri nelle strutture termali o in quelle collegate, secondo i dati di Federterme. Per informazioni www. italiatermebenessere. it e-mail: segreteria@luccafiere. it oppure tel. 0583/ 582676. 
«Gli altri parlano. Noi facciamo». È con questo slogan che il sindaco Moratti ha ufficialmente aperto la campagna elettorale, ufficiosamente iniziata mesi fa con il canale tivù “Milano 2015”. In pieno stile berlusconiano, Letizia Moratti si presenta alla città come la donna del fare: con un sito ancora in progress — quello definitivo, si legge, sarà «un portale vero e proprio dove la partecipazione sarà fondamentale per cominciare bene. Cominciare una campagna di coinvolgimento e di confronto mai tentata prima» — e una serie di manifesti multicolori sei metri per tre con i numeri che sintetizzano i risultati della giunta in questi quattro anni e mezzo di governo. I manifesti della campagna Tabelloni dove non appare né il viso del sindaco — anche sul sito c’è una sola fotografia, in cui appare sorridente e un po’ ringiovanita — né alcun simbolo di partito, ma solo il nome di Letizia Moratti e il rimando a www.noifacciamo.it. Forse perché la Moratti non ha ancora idea di quali saranno le forze politiche — e le liste civiche — che sosterranno il suo programma alle prossime elezioni amministrative. Anche se lei, alla domanda dei cronisti, risponde: «La nostra scelta è la politica del fare: alla città non credo interessino i simboli di partito ma le risposte che le vengono date e penso che questa sia la strada più vicina agli interessi delle persone». E così, prima ancora di avere una coalizione, il sindaco scende in campo. Con un consistente finanziamento da parte del marito, il petroliere Gianmarco Moratti, che ha già messo a disposizione parecchi milioni di euro. Ecco allora — sul sito — «l’elenco delle cose realizzate... e nemmeno tutte!». In effetti, qualcosa è stato censurato. Come l’Ecopass che non compare neanche alla voce “Trasporti e mobilità”. Non un’iniziativa che non si può dire secondaria, ma di certo la spina nel fianco del sindaco visto che da anni la sua stessa maggioranza cerca in ogni modo di boicottare. In tema di mobilità la Moratti preferisce ricordare l’aria condizionata nei vagoni della metropolitana e le telecamere “intelligenti” nelle stazioni del metrò e alle fermate dei tram. Sul ticket antismog non una riga. Del resto sarà uno degli argomenti su cui è già annunciato aspro dibattito agli Stati generali del Pdl di oggi quando consiglieri e assessori del partito discuteranno del programma per i prossimi cinque anni. E ancora, sempre su Internet, i numeri di questa Milano che, si legge, «è una città che ha bisogno di grandi intuizioni ma soprattutto di metodo: quello del fare». Tra i successi di Letizia si assicurano le 750 riparazioni del manto stradale, i 3.210 posti nido in più senza liste d’attesa e le 1.305 biciclette del bike sharing. Nessun capitolo dedicato alla cultura, largo spazio alle ordinanze antidegrado, ma neanche un accenno alle sospensive del Tar che rischiano di far cancellare il provvedimento. Insomma una vetrina colorata, infarcita di frasi retoriche che puntano al cuore dell’elettore, costruita dal “comitato per Letizia Moratti per Milano” diretto da una donna, tra le fidatissime del sindaco: Laura Girard, già presidente dell’associazione "Milano bella da vivere" e responsabile della campagna elettorale della Colli per la Provincia. E, ovviamente, sostenuto da Casa di Letizia Moratti, unica associazione che compare sul sito. Ma nella squadra che dovrà traghettare Letizia alle prossime elezioni c’è anche Fabrizio Miserocchi, consigliere comunale del Pdl a Rimini, conosciuto alla comunità di San Patrignano qualche mese fa, a cui il sindaco ha affidato la strategia della campagna elettorale e la sondaggista di fiducia di Berlusconi, Alessandra Ghisleri, che segue le sue quotazioni fra gli elettori. 
Il sindaco Letizia Moratti si è trincerata dietro un «non ne sapevo niente, l’ho appreso dalla stampa». Il giorno dopo l’annuncio dell’imminente inaugurazione , è ancora polemica sulla nuova sede del movimento fascista Forza Nuova, che aprirà i battenti in un immobile del Comune in corso Buenos Aires. Ha promesso verifiche, il sindaco, e quelle tecniche sono arrivate prontamente: «Forza Nuova — informa la nota del Comune — è stato l’unico soggetto a partecipare alla gara e quindi l’assegnazione è stata automatica». L’immobile risultava libero dal dicembre 2009, continua la nota di Palazzo Marino, «ed era importante che non venisse lasciato in stato d’abbandono». La locandina e la nuova sede «Nascondersi dietro al fatto che Fn abbia regolarmente partecipato al bando non attenua le responsabilità politiche dell’amministrazione comunale — ha dichiarato il candidato sindaco del centrosinistra Giuliano Pisapia — il fascismo è anticostituzionale e Fn offende la memoria di chi è caduto per la libertà del nostro paese. Tutto ciò è ancor più scandaloso se si pensa che accade a Milano, città medaglia d’oro alla Resistenza». Il bando comunale per l’assegnazione dei 290 metri quadrati in corso Buenos Aires parlava chiaro: “Nei locali è vietato svolgere attività di sexy shop, kebaberia, money transfer, phone center e centro massaggi”. Nessuna preclusione all’uso degli spazi per attività politica di stampo nazifascista e xenofobo. E Forza Nuova, che non ha certo in mente di aprire una kebaberia, ha rispettato la procedura formale, ha presentato domanda offrendo 19mila euro di canone d’affitto, e ha vinto il bando. Tutto semplice, anche troppo. Il 18 dicembre con una gran festa il partito dell’ultradestra aprirà nella via dello shopping «l’avamposto per conquistare una più larga fascia di elettori alle prossime elezioni comunali, visto che proprio il 18 presenteremo il nostro candidato sindaco alla città», dice il portavoce di Fn, Marco Mantovani. Nulla di riprovevole secondo Carlo Fidanza, vicepresidente commissione Expo in quota Pdl con un passato nel Fronte della Gioventù e An: «Fn si è candidata alle elezioni europee, magari parteciperà alle prossime comunali e non mi sembra che nessuno l’abbia mai messa fuorilegge — dice Fidanza — è più preoccupante assistere alle manifestazioni di un centinaio di studenti per strada pronti a sfasciare la città». Rincara la dose Roberta Capotosti, consigliere provinciale Pdl: «Ci troviamo di fronte all’ennesima occasione in cui i soliti fomentatori d’odio e sedicenti difensori della “democrazia” hanno perso un’occasione per stare zitti» dice. In un attimo le sue parole circolano sul web, nei forum dell’estrema destra milanese che la definiscono “una vera donna che dimostra di avere le palle”. Milano è una polveriera che fa in fretta a esplodere, dice il segretario metropolitano del Pd, Roberto Cornelli, secondo cui «l’apertura di una sede di un partito xenofobo sarebbe magari tollerabile in una città tranquilla, ma non certo a Milano dove i conflitti sono già pesanti». Per Cornelli, inoltre, non ci si può barricare dietro stupide scuse burocratiche: «Se nel bando di assegnazione si vieta di svolgere attività di kebab, alla stessa maniera basterebbe aggiungere “proibito essere xenofobi”. Tecnicamente sarebbe altrettanto semplice». 
VENERDI' 26 NOVEMBRE NOTTE Allo Stony pub di Bagno a Ripoli (via di Rosano 171, ore 22.15) il duo Bottai&Meille suona i Led Zeppelin. Al Jazz club (Firenze, via Nuova de Caccini, ore 22.15) il rock blues degli Sciabadoga. Da Jazzato al San Paolo della Croce (Certosa, Impruneta via di Colle Ramole, ore 20.30) il Teatro Alamaviva presenta lo spettacolo di improvvisazione «Improvvisamente». Festa anni ’80 e ’90 al Siddharta a Prato (via Traversa Pistoiese 83, ore 22). Al Circolo Arci Andreoni (Firenze, via Antonio D’Orso 8, 20.30) musica made in Sardegna con La Madre dell’Ucciso , Gs Dichotomy e B2. Al Woodstock di Scandicci (via IV novembre, 22.30, 15 euro) suonano La fame di Camilla e Thank you for the Drum Machine. All’Otel lo spettacolo Fancy con gag, improvvisazioni e monologhi ispirati al musical «Nine» (Firenze, via Gen. Dalla Chiesa, 20.30). DISCOTECHE Al Tenax (Firenze, via Pratese dalle 23.30, ingresso dopo le 0.30, 20-16 euro) è la serata One ideata da Enrico Tagliaferri con i djs fiorentini Gabriele Franci e Giancarlo Ducceschi alla consolle. Dissonant vibe all’ Ex3 (Firenze v.le Giannotti, ore 22.30, ingresso libero) ospita il progetto Beats from the Deep. Lele Mora è al Lidò Le Panteraie a Montecatini per un casting per conto della sua agenzia LM Management, info 335/472575. Al Doom Club (Firenze corso Tintori, ore 23) è ospite Mark E, uno dei producer house più influenti degli ultimi anni. INCONTRI E LIBRI Mario Tobino. La Fondazione Mario Tobino organizza il convegno al Palazzo Ducale di Lucca «La Toscana di Tobino: letteratura e arte nel Novecento», un ampio percorso di lettura di quegli scrittori, da Pea a Delfini, da Ungaretti a Petroni, che hanno abitato quel triangolo tra Versilia, Lucca e Garfagnana. Dalle ore 9, anche domani. Linus. Al Palagio di Parte Guelfa (Firenze, ore 18) il direttore artistico di Radio Deejay Linus incontra i lettori e presenta il suo nuovo libro "Parli Sempre Di Corsa" edito da Mondadori. Insieme a lui Matteo Renzi,  e Giancarlo Romiti, presidente di Firenze Marathon. Coordina l'incontro Federico Russo di Radio DeeJay. Alle Oblate (Firenze, v. dell’Oriuolo 26, ore 17.30 Ingresso libero) presentazione del libro di Pietro Jozzelli “Un’altra vita è possibile” partecipano oltre all’autore, Enrico Rossi e Sergio Staino. Il neuropsichiatra Bruno Renzi , tra i massimi esperti di ipnosi regressiva e apripista per la medicina ayurvedica in Italia, è a palazzo Vecchio per presentare il suo libro «Animaconversaioni irreali» con Eugenio Giani e Massimo Orlando (ore 15). Alla libreria Puntifermi (via Boccaccio 49r, ore 18) Daniela Morozzi è l’ospite speciale dell’evento di presentazione di «Chiedo scusa» , la storia vera della malattia di Francesco Abate scritto a quattro mani con Saverio Mastrofranco, pseudonimo di Valerio Mastrandrea. Da Melbook (via de’ Cerretani 16r, ore 18) un’antologia che mescola noir e umorismo, «Riso nero. Gialli comici, brividi e comici microcefali» a cura di Mauro Smocovich e Graziano Braschi che ne parla con Giuseppe Previti. Riccardo Iacona, autore e conduttore di Presadiretta su Rai3 è alla biblioteca Città di Arezzo con il suo libro «L’Italia in presa diretta» (ore 18). CINEMA I fiori di Kirkuk .Al Cinema Spazio Uno (Firenze, via del Sole, 10 ore 20,30) il regista Fariborz Kamkari e il protagonista del suo film I fiori di Kirkuk saranno questa sera in sala per incontrare il pubblico prima della proiezione del lungometraggio. Il film racconta una storia d’amore ambientata in Iraq negli anni Ottanta, durante il regime di Saddam Hussein Paolo Benvenuti . Un incontro tra cinema e arte a Villa Paolina a Viareggio (17.30) dove si parlerà di arte e fotografia con il regista pisano Paolo Benvenuti, attualmente impegnato in un film su Caravaggio in cui si illustrano aspetti inediti della pittura dell’artista barocco. Mauro Bolognini. Da oggi a domenica a Pistoia si tiene il Mauro Bolognini film festival, che apre al palazzo dei Vescovi dove la celebre soprano Raina Kabaivanska dialoga con Luca Scarlini circa il suo rapporto con il regista (ore 18); segue il vernissage della mostra documentaria «Il palcoscenico del desiderio» (ore 19, pal.Azzolini, atrio). Florence queer festival . La giornata al cinema Odeon (Firenze, Piazza Strozzi) apre con «Prodigal Sons» documentario di Kimberly Reed (v.o. ingl. sott. in ital., ore 17), l’anteprima mondiale di «Corpo Giusto» di Jennifer Norton alla presenza della regista e del cast (v.o. ita, 18.30), e prosegue con «Felliniana» di Simone Cangelosi e Luki Massa (v.o. ita, ore 19) alla presenza dei registi e Porpora Marcasciano, attivista del movimento gaylesbicotrans. Infine alle 20.45 l’acclamato «Bear City» di Douglas Langway (ingl.sott.ita.), che sarà presente in sala con l’attore protagonista Brian Kane. CONCERTI Lisa Kant. Monnalisa alias Lisa Kant è al Kitsch (Firenze Vle Gramsci 1, ore 21) per la sua tournée di presentazione del nuovo disco «Discoluna».. Channel One Sound Realtà storica del reggae stasera live alla Flog (Firenze Via M. Mercati, ore 22.30.10 euro) Channel One Sound nasce nel lontano 1979 dai fratelli Mikey Dread e Jah T. Le ossa se le sono fatte suonando in college ed università inglesi fino a raggiungere 10.000 persone al giorno. Nel 1990 il primo tour europeo suonando in Italia, Svezia, Francia, Svizzera, Belgio, Germania e Finlandia. Nel 1994 sono il primo sound system della storia, in Irlanda del Nord. Nel corso degli anni successivi i nostri hanno portato il loro messaggio in lungo e in largo per tutto il mondo, armati unicamente delle mitiche selezioni curate da Mikey Dread e accompagnati alla voce da Ras Kayleb. Musica per gli Innocenti È affidato allo «Stabat Mater» di Pergolesi il recupero della Madonna col bambino di Benedetto da Maiano conservata all’Istituto degli Innocenti. La Camerata Strumentale Città di Prato con la direzione artistica di Alberto Batisti la porterà all’interno della ‘casa dei bambini’ in una serata organizzata dal Lions Club Firenze Pitti (Firenze, p.SS.Annunziata, 21.15). Classica Nell’auditorium dei Sette Santi (Firenze, vle dei Mille 11, ore 21) un Concerto d’inverno con l’Orchestra dei ragazzi diretta da Edoardo Rosadini con pagine di Boccherini, Vivaldi, Mozart. Nella Sala Blu di Signa (via degli Alberti 11, ore 18) i musicisti del Conservatorio Cherubini suonano pagine di Chopin . TEATRO Gene Gnocchi . Al Teatro delle Arti (viale Matteotti, Lastra a Signa, ore 21, euro 12) Gene Gnocchi, il più surreale dei comici, porta in scena lo spettacolo “Cose che mi sono capitate a mia insaputa”. Artisan Conrer «Artisan corner», oggi e domani nel negozio Gucci di via Tornabuoni. Due open day in cui si potranno vedere gli artigiano di Gucci al lavoro. Mostreranno la realizzazione di alcune borse tra cui la Bamboo Bag, la New Jackie e la G Wave, le tecniche per cucire a mano le tracolle, assemblare i manici in bambù, preparare le strisce di pelle per le impunture e personalizzare le borse con le iniziali del cliente. LE MOSTRE Firenze Bronzino Firenze, Palazzo Strozzi, fino al 23/1; ore 9-20 tutti giorni, giov. 9-23; euro 10/8.50 Guarda la gallery Ritratti del potere Firenze, Palazzo Strozzi, fino al 23/1: ore 10-20. Chiuso lunedì. euro 5 Caravaggio Firenze, Galleria Palatina, Uffizi e Villa Bardini. Fino al 9/1. Ore 9.15-18.50 chiuso lun. I grandi bronzi Firenze, Bargello, via del Proconsolo. Fino al 10/1. Ma-ven 8,15-14, sab e dom 8,15-17 , tel. 055294883 Camera Work Firenze Fondazione Alinari, P.za S. M. Novella 14a. Fino al 19 gennaio. Ore 10-18.30, chiuso mercol. 9 euro. 055216310 Guarda la gallery Antonio Ligabue Firenze Galleria Arte Moderna, Palazzo Pitti. Fino 16 gennaio. Mar-Dom 8.15-18.50, chiuso lun. 12 Guarda la gallery Mantegazza Firenze via Proconsolo 12. Fino al 31 gennaio. Ore 9-13, sab. 9-17, chiuso merc. 6 euro, info 0552346760 Etruschi Firenze, Museo Archeologico, p. Ss. Annunziata 9b; lun-ven ore 8,30-18,15, sab e dom 8,30-13,15; fino 30/4; tel. 055/294883 Gianni Colombo Firenze v. Mezzo 42b. Fino 21/1. Mar-Ven 15.3019 Visioni dal mondo Fino al 13 dicembre alla Libreria Babele, Dessins d'Ailleurs - Visioni dal mondo di Jacques de Loustal, disegnatore di fumetti, illustratore e pittore. Via delle Belle Donne a Firenze, aperta dal martedì alla domenica, ore 10-19,30; 055/283312; ingresso libero). Guarda la Gallery Pasolini Per la prima volta in Italia centinaia tra poesie, manoscritti, disegni, oggetti e pitture di Pier Paolo Pasolini, a 35 anni dalla sua morte, sono esposti a Firenze all'Archivio contemporaneo Bonsanti del Gabinetto Viessuex dal 18 novembre al 21 gennaio.  Via Maggio 42 18 novembre 2010  -  21 gennaio 2011 - Orario: lunedì, martedì e venerdì 10-14, mercoledì e giovedì 10-17. Ingresso libero - Guarda la Gallery Pisa Miro' Pisa; Palazzo Blu; fino al 31/1; mar-ven. ore 10-19; sab. e dom. ore 10-20; chiuso lunedì; 8 euro; 050/500197; www.miropisa.it Pistoia Viaggio in Italia a Palazzo Fabroni (via Sant’Andrea 18) a Pistoia. Aperta dal giovedì alla domenica, 28/29 dicembre, 4/5 gennaio e festivi ore 10.00/13.00 – 15.00/18.00. Biglietti d’ingresso: Intero € 5.00, Ridotto € 3.00 Guarda la gallery Prato Michael Lin Prato; Centro Pecci; v.le Repubblica. Fino al 13/2; ore 10-19; chiuso martedì; 5 euro; 0574/5317; www.centropecci.it Viareggio Galileo Chini pza Mazzini, Viareggio, fino 5/12. Mar-mer ore 9-13, giov-ven 9-13 e 15.30-19.30, sab-dom ore 15.30-19.30. Lun chiuso, €3 Piombino Leonardo Piombino, Museo del Castello. Fino al 6/1. Mar-dom 10-13/16-20). Ingr. libero . Info 0565226445 www.parchivaldicornia. it. Lucca Lucca e l'Europa S. Micheletto, Lucca. Fino al 9/1. Mar- dom 10-18. 0583467205 www.centenarioragghianti.it Livorno Garibaldi e i Mille v. S. Jacopo Acquaviva 71, Livorno. Fino 12/12. Ore 10-13/16-19, chiuso lun. CINEMA Tutti i film . Tutte le pellicole in programma a Firenze e provincia, le trame, le locandine, le foto, i giudizi della critica e i trailer a portata di un clic. Scegli il tuo film 
Mi chiamo Nicola Perilli e sono ricercatore a tempo indeterminato presso l'Università di Pisa, sono uno dei 20 ricercatori del Dipartimento di Scienze della Terra di Pisa, uno dei 125 ricercatori della Facoltà di Scienze Matematiche Fisiche e Naturali di Pisa, uno dei 620 ricercatori dell’Ateneo Pisano. Ricercatori che il Disegno di Legge Moratti metteva in esaurimento dal 2013 e che il Disegno di Legge Gelmini anticipa al 2010. Solo questo dovrebbe bastare per capire che questo disegno di legge è improponibile, come si può pensare di mettere ad esaurimento  25.000 ricercatori, che fanno ricerca e sostengono oltre il 30% della didattica dell’Università Pubblica Italiana. Non c’e’ nessuna valutazione del merito in tutto questo. Ma forse è bene fare qualche passo indietro…… Volete sapere perché, insieme a migliaia di colleghi di ruolo e precari e studenti, mi sto mobilitando in questi giorni contro la cosiddetta riforma Gelmini dell'Università'? Perché siamo saliti sui tetti, abbiamo invaso piazze e strade, perché stiamo affollando partecipate assemblee nelle nostre facoltà? In realtà questo e' solo un passaggio della nostra protesta, che inizia nel 2008 in seguito ai tagli della legge 133 di Tremonti, si rinforza nella primavera di quest'anno con la presentazione del ddl nell'aula del Senato e vede il culmine in questi giorni. Da aprile si è aperto nel mio ateneo un partecipato dibattito sulle conseguenze che l'approvazione del DDL potrà avere sul nostro lavoro. Il coordinamento dei ricercatori dell’Università di Pisa ha sempre riconosciuto che il sistema universitario nazionale debba andare incontro ad un cambiamento radicale. Proprio per questo ha osserva con preoccupazione una riforma che, per come si è sviluppata, è rappresentata da un testo che non corrisponde alle aspettative della parte più GIOVANE e DINAMICA dell'università. I punti critici e conservatori del DDL si possono riassumere nei seguenti punti: - riduzione degli spazi democratici nella gestione delle università: perché alla concentrazione dei poteri nelle mani del rettore e di pochi professori ordinari (baroni) non corrisponde alcuna responsabilità gestionale; di fatto si consegnano gli atenei nelle mani di coloro i quali hanno gestito l’autonomia sin dall’inizio degli anni ’90 e che ne  hanno provocato la crisi attuale; - il richiamo al merito “senza oneri aggiuntivi per la finanza pubblica” annulla le motivazioni dei migliori ricercatori e docenti: per il prossimo anno il mio ateneo avrà difficoltà a sostenere le spese di funzionamento a causa dei tagli e dell'incertezza sulle risorse disponibili; il DDL conferma il passaggio da tre fasce a due senza prevedere alcuna forma di transizione per i ricercatori e per gli attuali precari: emargina in questo modo dalla vita dell'università oltre un terzo dei suoi dipendenti, cioè la parte più giovane e produttiva; questa proposta è una riproposizione di un vecchio provvedimento del 1977 (caspita che innovazione!) che pochi anni dopo vide il suo fallimento, portando alla famosa “ope legis” del 1980 - i tagli al diritto allo studio (emersi in questi giorni) e la chiusura di molti corsi di laurea, in seguito al DM17/2010, impediranno a molti studenti meritevoli di costruire il proprio futuro. L’ulteriore sforbiciata agli emendamenti operata lo scorso venerdì in commissione ha peggiorato, se possibile, il testo di un DDL che allo stato attuale avrebbe un impatto disastroso sul mondo universitario. Fra i punti salienti, dovete sapere che fra le nuove modifiche di venerdì si trova: - il taglio dei fondi per la internazionalizzatone degli Atenei; -  l’eliminazione del ripristino per i giovani ricercatori e docenti degli scatti di anzianità soppressi lo scorso agosto (art. 5 bis del testo approvato in commissione Cultura); - l’obbligo di restituzione dei buoni studio anche da parte degli studenti che hanno ottenuto il massimo dei voti (art. 4, comma 1, lettera b); - la cancellazione nella definizione dei Livelli Essenziali delle Prestazioni (LEP) per il diritto allo studio dei seguenti obiettivi: borse di studio, trasporti, assistenza sanitaria, ristorazione, accesso alla cultura, alloggi; - il definanziamento della retribuzione integrativa per i ricercatori che svolgono didattica o attività gestionali (art. 9 comma 01); -  la definizione di una soglia minima di 20 mila euro annui per gli assegni di ricerca. - l’ ammissione che i nuovi posti di ricercatore a termine non si possono inquadrare come una vera “tenure track” poiché la conferma di ruolo è condizionata con norma esplicita alla disponibilità delle risorse del singolo Ateneo(art. 21,comma 5). Pensate voi che queste modifiche vadano a colpire più i BARONI o le componenti più GIOVANI e DINAMICHE del mondo accademico? Mi limito a segnalarvi questi punti, ma potrei aggiungerne molti altri per dimostrarLe che l'università non ha bisogno di questa frettolosa riforma. In particolare vorrei far riflettere che il Ddl contiene una grande quantità di deleghe al Governo, su punti importanti come la definizione delle norme sul merito e valutazione, sul reclutamento e nuovi concorsi. L’approvazione del Ddl adesso, senza certezza di prosecuzione dell’esecutivo, potrebbe portare alla paralisi il sistema universitario e annullare i pochi punti qualificanti della riforma. Con buona pace di chi si riempie la bocca con la parola merito. L’Università ha certo bisogno di riforme radicali. Ma non di questa riforma, che appare inadeguata e velleitaria, tanto da non avere assicurata nemmeno la copertura finanziaria. A volte far passare riforme pessime, velleitarie e inapplicabili è un modo astuto per non cambiare niente. All’Università lo sappiamo bene, visto che siamo alla quinta riforma (l'ultima del ministro Moratti) in venti anni. Con i risultati che tutti conoscete. Ecco perche' ci siamo mobilitati. Anche noi che abbiamo ottenuto il posto fisso (magari da poco)ci ribelliamo all'idea di dover lavorare in un sistema chiuso, asfittico, definanziato e in cui il reclutamento e le progerssioni di carriera siano legate ai capricci dei baroni o alle temperie economiche. Tutti noi, ricercatori, precari, studenti vogliamo scongiurare che sull’Università si abbatta l’ennesima riforma fatta con la testa rivolta al passato, gli occhi chiusi sul presente, senza possibilita' di futuro. 
BAMBERG (Germania) - La squadra capitolina completa infatti il trittico di vittorie delle squadre italiane in Eurolega. Dopo i successi maturati ieri e che hanno viste come protagoniste Aj Milano e Montepaschi, questa sera è arrivato il successo della formazione capitolina che si è imposta a Bamberg contro il Brose Basket per 68-67. Per la formazione romana, reduce da tre sconfitte consecutive in Coppa, si tratta della terza vittoria nel gruppo B. Decisiva è risultata una tripla allo scadere di Charles Smith su assist di Crosariol. Questi i parziali del match: 9-19, 30-31, 51-53. Altri risultati dello stesso girone: Real Madrid-Olympiakos Pireo 82 - 68, Charleroi-Malaga 79 - 74. BROSE BASKET - LOTTOMATICA 67 - 68 (9-19, 21-12, 21-22, 16-15) Brose Bamberg: Goldsberry 7, Terry 9 , Tadda, Pleiss 4, Roberts 13, Crowell, Jacobsen 15, Gavel 8. Hines 11. All. Fleming Lottomatica Roma: Giacchetti, Gigli, Smith 16, Washington 17, Vitali 2, Crosariol 7, Datome 6, Dedovic 3, Dasic 9, Heytvelt 8. All. Boniciolli Arbitri: Martin (Spa), Chebyshev (Ukr), Rutesic (Mne) Spettatori: 6800 circa Leggi i commenti I commenti dei lettori 
