NEW YORK - Hewlett Packard acquisterà Palm per 1,2 miliardi di dollari. Lo ha annunciato il gigante informatico in un comunicato. Palm, che produce una serie di smartphone, era da mesi sul mercato. Le due azinede hanno annunciato l'accordo in un comunicato congiunto in cui si afferma che Hp pagherà 5,70 dollari per ogni azione ordinaria Palm. La transazione dovrebbe essere completa alla fine di luglio. Hp ha spiegato l'interesse in Palm osservando che il sistema operativo webOS aiuterà il gigante dei computer a competere nel mercato degli smartphones e di altri sistemi di comunicazione mobile integrata. 
Eroica Inter, grande Mourinho, impresa immensa. Questa partita è stata il sigillo di questa squadra, ha confermato quanto avevamo detto durante tutta la stagione: un grande gruppo guidato con una cattivera positiva dal miglior allenatore del mondo. Mourinho ha una gestione dello spogliatoio straordinaria: attento, meticoloso, nulla lasciato al caso. E' il migliore per come gestisce l'aspetto psicologico della partita, sa sempre quello che serve perché i giocatori possano dare il massimo. Mourinho è unico nel trasferire su di se l'attenzione e la tensione degli eventi e lascia i giocatori liberi di dedicarsi completamente alla partita. E dopo una partita come quella del Camp Nou è facile fare la pagella dei giocatori interisti: dieci a tutti e pure con la lode. Non c'è uno che non ha dato il massimo e i movimenti difensivi sono stati perfetti. In dieci spesso si dice che si gioca meglio, ma poi si perde. L'Inter invece ha giocato bene e ha ottenuto quello che voleva. Ha perso, ma bloccando il Barcellona sino al 86' si è garantita la qualificazione. Io una partita cosi l'ho giocata, sempre in Spagna, al Bernabeu contro il Real Madrid che ci ha aggredito per 90' e so cosa voglia dire giocare in quella bolgia. Bisogna dare tutto, anche solo in fase difensiva. L'Inter lo ha fatto perfettamante e non importa se il portiere del Barcellona non ha fatto una parata. Una finale di Champions League vale le barricate. Grande impresa dell'Inter, ma ho visto un Barcellona brutto, inconcludente, senza idee. Messi sempre prevedibile, Ibra irriconoscibile. Non ho capito perché Guardiola ha mandato via Eto'ò e preso Ibra, un giocatore che, è evidente, non va bene per il gioco della squadra spagnola. Certo è che Guardiola ha confessato l'errore commesso: quando stai in svantaggio e fai uscire il centravanti del calibro di Ibrahimovic, vuol dire che hai sbagliato. 
Sergio Cicala e la moglie Philomene, i coniugi sequestrati per quasi quattro mesi in Mali, sono giunti all'aeroporto Falcone Borsellino di Palermo. Ad accoglierli c'era la figlia Alexia. Cicala è uscito dal varco di servizio riservato alla polizia tenendo per mano il nipotino. Cicala si è detto "contento" per la vicinanza e la solidarietà ricevuta dalla città di Carini, dove vive con la moglie. Al sindaco Gaetano La Fata, presente in aeroporto, ha confermato che sarà presente dopodomani in municipio, alle 10, alla cerimonia di ben tornato organizzata dal Comune. 
BARCELLONA - Josè Mourinho scatenato dopo la fine della gara con l'indice alzato e la corsa verso i tifosi dell'Inter. Ed ancora più scatenato ai microfoni in sede di commento: "I ragazzi sono stati degli eroi, comunque vada anche i loro nipoti li ricorderanno cone gli eroi di Barcellona. La mia squadra ha lasciato il sangue, loro volevano vendere cara la pella e hanno fatto la festa prima; noi abbiamo lasciato il sangue e l'abbiamo fatta dopo.  Con il Barcellona è difficile in undici, con dieci è un'impresa storica. E poi Julio Cesar ha fatto una gara di ordinaria ammnistrazione, loro hanno tirato poco in porta, meritavamo lo 0-0, la loro vittoria non ci sta. E' il momento più bello della mia carriera". Una battuta anche su Luis Figo, non proprio amato da queste parti: "Adesso Figo deve ringraziarmi, non è più l'uomo più odiato in Catalogna",". BARCELLONA POCO SPORTIVO - Eroi ai suoi ragazzi, e frecciata al Barcellona: "La loro forza è giocare a calcio. E si sono snaturati. Hanno messo poco fair play in campo e fuori dal campo. Questa notte non siamo riusciti a dormire, alle quattro di notte c'erano i fuochi d'artificio nella hall dell'albergo e abbiamo dovuto chiamare la polizia. Poi Eto'o: è cittadino spagnolo dal 2005, ma ieri è venuta la polizia per chiedergli conto di presunte tasse del passato..." L'AMORE PER I TIFOSI - "Chiedo ancora uno sforzo ai tifosi. Tifosi, venite a prendere questa splendida squadra all'aeroporto a Milano, venite a Roma, dobbiamo giocare un'altra finale domenica con Lazio e poi in Coppa Italia con la Roma: pensavo di aver toccato il massimo dell'empatia con i tifosi del Chelsea, ma con quelli dell'Inter è ancora di più. Sono innamorato dell'Inter e di questi tifosi, non del calcio italiano: lo rispetto, ma non lo amo" BALOTELLI IN PANCHINA - Quando Pandev si è arreso durante il riscaldamento, qualcuno ha pensato ad un impiego di Balotelli, ma Mourinho chiarisce: "Mario poteva andar bene se il Barcellona andava sul 2-0 o sul 3-1. Ma non mi posso ancora fidare di lui per gestire gare di questo genere in cui bisogna applicarsi tatticamente e soffrire in fase di copertura. Ancora per gare come questa non ha l'intelligenza tattica giusta" L'OSTACOLO BAYERN - Ora il Bayern, ma Mourinho ripete il ritornello già espresso alla vigilia: "L'ho già detto, questa squadra può vincere o non vincere ma se non vince quest'anno, vince l'anno prossimo - continua Mourinho - L'Inter è una squadra di dimensione europea e il mio piccolo contributo è una soddisfazione per me. Credevo fosse impossibile avere un'empatia come quella che avevo con i tifosi del Chelsea ma ho trovato anche di più con gli interisti". Un amore reciproco ma sul calcio italiano il tecnico di Setubal non ha cambiato idea. "Non mi piace per niente - aggiunge - Mi piace l'Inter, mi piacciono i miei giocatori, rispetto tantissimo il calcio italiano ma non ne sono innamorato". E questo potrebbe portarlo verso il Real Madrid. "Io ho due finali a Roma, poi altre finali con Chievo e Siena e poi quella di Madrid..." Leggi i commenti I commenti dei lettori 
MILANO - Sul fronte Juve-calciopoli è stata la lunga notte di Piero Chiambretti. che, particolarmente (da sempre) sensibile alle 'cose' torinesi e in particolare juventine, s'è tuffato anima e corpo sul caso Juve nel suo programma "Chiambretti Night" su Italia 1. Ospite in studio è stato Alex Del Piero che, stuzzicato sulle ultime vicende-Moggi, s'è lasciato andare a succose considerazioni. "Gli anni con Luciano Moggi? Sono stati magnifici - ha detto, per esempio -. Non lo sento più, non spesso ma il nostro rapporto comunque è rimasto preservato, aldilà della giustizia, da anni di vittorie e sconfitte". Poi Del Piero ha parlato del suo rapporto con l'attuale dirigenza bianconera in vista del cambio ai vertici con Andrea Agnelli, nuovo presidente della squadra: "Gli Elkann hanno molti impegni, è vero che Andrea è sempre venuto alle partite ma sia lui sia John e Lapo Elkann sono stati vicini alla squadra in ogni momento, incluso questi tre anni difficili". Alla domanda se gli Elkann capiscono di calcio, Del Piero ha risposto positivamente. Del Piero ha inoltre parlato della contestazione da parte dei tifosi: "è giusto affrontare sia le cose belle che quelle difficili - ha detto Del Piero - vale come momento di crescita. Lo schiaffo a Zebina da parte di un tifoso? Molti gruppi organizzati si sono dissociati - ha aggiunto Del Piero - è stato un episodio unico in questo contesto. I tifosi vivono il loro malcontento da tempo e noi con loro, non siamo soddisfatti di quanto fatto. Noi per primi ci aspettiamo una rinascita". Infine una battuta sul suo futuro: "Mi auguro di finire con la Juve", ha chiuso. Via ai titoli di coda. Leggi i commenti I commenti dei lettori 
BARCELLONA - L'impersonificazione della felicità. Così è Massimo Moratti a fine partita. Comprensibilmente. "Sono molto felice". Dopo 38 anni la formazione nerazzurra è in finale di Champions League e rievocare quanto successe a metà degli anni '60 è automatico. "Allora successe qualcosa di più - ha detto Moratti -, qui siamo solo alla finale, lì vincemmo". Grande parte del merito Moratti lo attribuisce al tecnico Mourinho del quale riconosce che sia pertinente l'accostamento a Helenio Herrera. "Sono due personaggi con la caratteristica fondamentale di essere lavoratori, fortissimi lavoratori, sono pignoli e professionali, poi coraggiosi, hanno molto carisma nei confronti dei calciatori. Li vedo simili a 40 anni di distanza, hanno similitudini nelle qualità. Ma per stasera tutti i meriti vanno a questa squadra che ha giocato una semifinale in dieci, in casa del Barcellona campione del mondo, vuol dire avere un gran carattere". Seduto accanto a Laporta durante il match, Moratti alla fine è stato immortalato esultante prima di ricomporsi e dare la mano all'amico presidente. "Non m'aspettavo fosse finita, mi ha fatto una felicità infinita quando ho capito che era finita. Laporta è un amico, alla fine c'è stata disperazione per lui come sarebbe stata per me se fossimo usciti noi. Ha avuto un comportamento molto educato, ho apprezzato molto il suo modo di fare, c'è stato un silenzio fortissimo per tutto il match". La tripletta di vittorie che l'anno scorso riuscì proprio al Barcellona, questa volta potrebbe riuscire all'Inter, Moratti non vuole che si molli su nessun fronte. "Speriamo sia un passaggio di consegne da parte loro, siamo in lotta per tutte e tre le finali, vediamo, importante fare quello che ci aspetta con lo stesso carattere e forza avuti fino adesso, puntando sull'orgoglio di questi ragazzi e sulla bravura di Mourinho, un fenomeno anche questa sera. I ragazzi sapevano dove stare, come fare certe cose, hanno imparato in allenamento a fare queste cose. All'inizio aspettavamo l'errore dell'avversario, poi non abbiamo fatto altro che difenderci ma eravamo in dieci e non potevano fare diversamente. Spero siano felici i tifosi dell'Inter, spero anche gli altri". Arriva Marco Tromchetti Provera e gli fa da eco. "E' il successo di tutta la squadra e di Mourinho, con l'Inter che in dieci ha saputo tenere questo Barcellona che ha segnato in fuorigioco. Siamo una grande squadra che ha raggiunto la maturità da Champions". Il presidente della Pirelli e consigliere d'amministrazione dell'Inter, si gode la qualificazione. Un traguardo in cui molti non credevano dopo l'addio di Ibrahimovic. "Tutta la campagna acquisti è stata fatta bene, anche l'uscita di Ibrahimovic è stato un vantaggio per la squadra - sottolinea - E' un'Inter compatta. Vincere scudetto, Champions e Coppa Italia? Sono lì a portata di mano, adesso bisogna battersi per tutti e tre i trofei". Leggi i commenti I commenti dei lettori 
BARCELLONA - E' capitan Zanetti ad aprire la serie dei commenti pieni di entusiasmo dopo l'impresa dell'Inter a Barcellona: "Abbiamo sofferto ma credo che abbiamo meritato la qualificazione in finale, quello che abbiamo fatto oggi è la dimostrazione di un grande gruppo. C'era un ambiente molto pesante - continua il capitano nerazzurro - ma noi eravamo concentrati sulla partita, è stato importante lo spirito di questo gruppo. Adesso, però, pensiamo al campionato dove siamo primi e mancano tre partite, poi penseremo alla finale di Madrid". LUCIO - Lucio esalta la prova caratteriale: "Un lavoro perfetto, non è facile giocare contro il Barcellona. Penso che l'espulsione di Thiago Motta ha dato ancora più forza al gruppo, che ha trovato le motivazioni giuste per riuscire nell'impresa". In finale contro la sua ex squadra, il Bayern Monaco: "Non c'è Ribery? Meglio per noi, ci ho giocato insieme ed è fortissimo" MAICON - "Una vittoria di sacrificio e umiltà. Dopo il rosso di Thiago Motta abbiamo sofferto fino alla fine e sappiamo che c'è ancora tanto da fare per conquistare questo trofeo". Così Maicon, ai microfoni di Sky Sport, al termine della partita: "Cosa abbiamo detto a Motta? Che tutti saremmo tornati in campo nel secondo tempo per andare in finale per lui e ci siamo riusciti. Le parole della vigilia del Barcellona? Ci hanno caricato benissimo". SNEIJDER - Sneijder tornerà al Bernabeu da trionfatore dopo la cessione del Real Madrid: "È meraviglioso, siamo in finale, è un sogno. Dobbiamo goderci questo momento ma riconcentrarci poi subito sul campionato e anche sulla Coppa Italia, non vogliamo lasciar andare nulla. È il momento più bello della mia carriera, finora la mia migliore stagione, sono al settimo cielo, dobbiamo festeggiare". Leggi i commenti I commenti dei lettori 
