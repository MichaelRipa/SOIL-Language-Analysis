Marcia indietro, Pasolini non si tocca. L’assessore alla provinciale Cultura, Novo Umberto Maerna, torna sui suoi passi e riammette Orgia fra gli spettacoli di “Invito a Teatro”. Non l’ha ancora dichiarato ufficialmente ma sembra cosa fatta. «Non c’è stata né ci sarà mai censura da parte di questo assessorato», ha detto. Tradotto: tutti gli spettacoli restano in programma. La pressoché globale levata di scudi contro le pressioni esercitate dai suoi uffici perché alcuni titoli giudicati sconvenienti (oltre a Orgia , anche due testi di Renato Sarti) venissero sostituiti, la temperatura delle polemiche e la presa di posizione compatta dei teatri che aderiscono all’abbonamento trasversale promosso dalla Provincia, hanno avuto la loro importanza. Ma pare che determinante sia stato anche l’intervento del presidente della Provincia, Guido Podestà, parecchio infastidito dalla scarsa opportunità delle uscite del suo assessore alla cultura nonché vicepresidente. Tutto rientrato, dunque: il sistema teatrale milanese, per una volta unito (sebbene faticosamente) nella difesa di un’eccellenza di questa città, può dire di aver vinto la battaglia. O quasi, perché sul futuro di “Invito a Teatro”, salvato per questa stagione, restano ancora dei dubbi. «Se l’assessore dichiara che non c’è e non ci sarà censura — dice Mino Bertoldo (Out Off) — ne deduciamo che tutti gli spettacoli proposti saranno inseriti in “Invito a Teatro”. Bene, ma aspettiamo che ce lo comunichi formalmente nell’incontro che gli abbiamo chiesto. Sappiamo che ha considerato il documento firmato dai teatri come un comunicato stampa e non come una richiesta ufficiale. Abbiamo subito provveduto a inviarne una ai suoi uffici e restiamo in attesa che ci convochi per un tavolo di confronto». Andrée Ruth Shammah ha incontrato l’assessore («ma per parlare della Fondazione Pier Lombardo», precisa). «Inevitabilmente si è accennato anche a “Invito a Teatro”. Mi pare che l’assessore abbia capito che le regole non si toccano e che questa iniziativa ha una storia e un’importanza per la città da non sottovalutare. Se poi lui ha in mente qualcos’altro può sempre inventarsi una nuova rassegna». In che senso? «Mi ha fatto notare che ci sono molti gruppi e compagnie in provincia che chiedono di essere inseriti in “Invito a Teatro”. Perché, secondo lui, dovrebbero starci solo quelli di Milano città? Bene, coinvolgerli non è sbagliato di principio, semplicemente è un’altra cosa rispetto a “Invito a Teatro”, che va difeso per quello che è». In questo modo si confermerebbe il sospetto di chi, in tutta questa storia, vede un tentativo da parte di Maerna di liberarsi dell’abbonamento trasversale, sostituendolo con un’altra iniziativa o cambiandone radicalmente formula. Prematuro per dirlo, se ne parlerà per il 201112. Intanto, per la prossima stagione i titoli restano quelli proposti. Orgia compresa. 
WASHINGTON - Nel suo primo incontro ufficiale, a Washington, con il presidente americano Barack Obama, il neoministro inglese David Cameron ha dovuto affrontare molte questioni spinose, prima fra tutte il disastro ambientale provocato nei mari americani dalla British Petroleum. Cameron ha dimostrato di essere un abile comunicatore e ha sottolineato il valore della compagnia petrolifera. Ma ha anche ammesso di comprendere perfettamente la rabbia statunitense per il disastro ecologico nel Golfo del Messico. Secondo il primo ministro britannico, una Bp forte e stabile rappresenta l'interesse di entrambi i Paesi, un interesse che però non può prescindere dalla necessità di ripulire il mare e pagare per i disastri provocati. "La Bp - ha detto durante la conferenza congiunta - dovrà ripulire il disastro causato e risarcire tutti coloro che hanno subito danni. Vigileremo affinchè ciò accada". Cameron ha però ricordato che "migliaia di posti di lavoro su entrambi i lati dell'Atlantico dipendono dalla Bp". Con riferimento alla liberazione di Megrahi, condannato nel 2001 all'ergastolo per l'attentato perpetrato contro un aereo della Pam Am a Lockerbie, Cameron ha aggiunto che un'inchiesta non è necessaria perché "abbiamo detto fin dall'inizio che era una decisione sbagliata". Il primo ministro britannico ha comunque detto che il suo governo "parteciperà in modo costruttivo" alle audizioni parlamentari negli Stati Uniti per capire se la Bp abbia giocato un ruolo nella liberazione del terrorista . Secondo Cameron, che ha ceduto alle pressioni di incontrare i quattro senatori del New Jersey, New York e California, "Megrahi avrebbe dovuto morire in prigione". L'incontro tra i due rappresentanti delle superpotenze ha anche affrontato il tema scottante della politica estera in medioriente. Entrambi hanno dichiarato che Stati Uniti e Gran Bretagna hanno "una forte agenda comune sull'Afghanistan, la ripresa economica dalla crisi e il Medio Oriente". Una sintonia confermata dallo stesso Obama, che ha sottolineato come Usa e Gb "parlino sempre una lingua comune". 
Passeggiate e mozzarelle. Sono i termini usati dal presidente della Lombardia, Roberto Formigoni, in alcune conversazioni telefoniche intercettate nell'ambito dell'inchiesta sulla cosiddetta P3. Il periodo è marzo-aprile scorso. La lista di Formigoni è stata esclusa dalla competizione per le elezioni regionali a causa di alcuni vizi formali. Si registra il tentativo, si legge nelle carte dell'inchiesta, di influire sull'esito del ricorso presentato contro l'esclusione della lista. In seguito al rigetto del ricorso, il sodalizio preme poi per far inviare gli ispettori del ministero della Giustizia presso i magistrati milanesi. Il governatore parla con uno degli arrestati, Arcangelo Martino, ex assessore del Comune di Napoli. I due, spiegano i carabinieri, usano un linguaggio "evidentemente allusivo". MARTINO Sì FORMIGONI Sono molto contento di averti visto oggi. MARTINO Bene. FORMIGONI Faremo grandi passeggiate, per le passeggiate tutto ok. MARTINO Benissimo, com'è andata, tutto bene allora? FORMIGONI Bene, bene anche oggi abbiam fatto una grande passeggiata, bene positivo, positivo, belle cose MARTINO molto bene io... FORMIGONI : C'è l'impegno a continuare a camminare e a passeggiare, c'è l'impegno a continuare a camminare a passeggiare che adesso arriva la primavera e quindi l'impegno c'è perché bisogna tutti un po' dimagrire MARTINO Anch'io lunedì penso di fare la passeggiata FORMIGONI E ti fa bene, ti fa bene, io domani corro la stramilano quindi come vedi siamo tutti impegnati nello sport, bisogna impegnarsi insomma. Il 23 marzo Formigoni riferisce a Martino, scrivono i carabinieri, di "avere ricevuto una telefonata da colui che il sabato precedente si era impegnato a camminare velocemente, che lo ha informato che non camminerà per niente, in quanto è stato così consigliato da tale Arci". Dall'analisi delle successive acquisizioni, proseguono, "si evince che la persona con cui il Formigoni ha parlato (e che si era impegnata a camminare velocemente) è il ministro Alfano, mentre Arci con ogni probabilità si identifica nel capo degli Ispettori, Arcibaldo Miller". Il presidente fa sapere di essersi arrabbiato con il ministro. "Eh, io mi sono arrabbiato con lui gli ho detto perchè, anche perchè sabato lui si era impegnato, gli ho detto ma guarda che è il nostro Capo che ha bisogno di una cosa del genere eh... poi, invece, lunedì mi ha telefonato e mi ha detto questo, e ha anche tirato in mezzo Arci". I due interlocutori, riportano i carabinieri, "a questo punto concordano sul fatto che la mancata attivazione dell'ispezione sia dovuta ad un'ostilità nei confronti del Formigoni. Quest'ultimo incarica il Martino di effettuare le opportune indagini sul punto". Nella conversazione a un certo punto spuntano le mozzarelle. FORMIGONI Quando sai qualcosa mi fai sapere. MARTINO No, io ti vengo a trovare, poi vedi che venerdì. FORMIGONI Sì. MARTINO Credo che ti arrivi quella mozzarelle buona che hanno in casa là. FORMIGONI Ho capito, va bene la mozzarella MARTINO : Che è la cosa più importante FORMIGONI E' sempre splendida, ma tu Arcangelo se de .... non muoverti. Fai viaggiare la mozzarella poi ti muovi quando è necessario che tu ti muova. Hai capito? Immediata la smentita di Formigoni: "Le mozzarelle erano mozzarelle e le camminate erano passeggiate". Forse - ironizza il governatore lombardo - "hanno ragione: non si trattava solo di mozzarelle ma, se ricordo bene, di qualche caciocavallo e forse perfino di qualche burrata. Gustosissimi formaggio campani, freschi di giornata, che devono viaggiare velocemente per arrivare ancora freschi". E ancora: "Io e il mio partito non abbiamo dato alcun mandato né attribuito alcun incarico se non ai legali che abbiamo individuato, che abbiamo incaricato ufficialmente e che ufficialmente hanno preso iniziative". 
Ataf annuncia una "mini stangata" su biglietti e abbonamenti a partire dal primo agosto. E subito scatta il braccio di ferro con Palazzo Vecchio, che fa sapere di non essere d’accordo. Con la manovra del governo che taglia 216 milioni di euro ai trasporti pubblici in Toscana si annunciano tempi nerissimi per tutte le aziende dei bus: e la spa fiorentina, anche se la vera Caporetto per gli utenti è prevista solo per il prossimo gennaio, annuncia fin da subito la prima tranche di aumenti a biglietti e abbonamenti. Venti centesimi in più sul biglietto da 4 corse (che passerebbe da 4,5 a 4,7 euro), 1 euro in più sull’abbonamento mensile ordinario (da 34 a 35 euro), via l’abbonamento scontato per i lavoratori e per gli studenti sotto i 15 anni. Già dal prossimo primo agosto, tiene a dire Ataf in una comunicazione recapitata a tutti i rivenditori di ticket e abbonamenti della città. Un’operazione che il presidente dell’azienda dei bus Filippo Bonaccorsi definisce "cautelativa", destinata a portare nelle casse della spa, già martoriate da un deficit di oltre 3 milioni di euro sul bilancio 2009, circa 450 mila euro in più del previsto da qui a fine anno. Meglio mettere le mani avanti in attesa di capire quanto e come inciderà sui destini dei trasporti fiorentini la mannaia del governo, è il ragionamento di Ataf, convinta del resto che alla fine gli aumenti non incideranno più di tanto sugli utenti fiorentini dal momento che il biglietto da 4 corse "è tradizionalmente acquistato da chi visita occasionalmente la città", dunque da turisti e "city users". Palazzo Vecchio però si mette di traverso: tiene a far sapere che nulla è ancora stato deciso, perchè alla riunione del comitato di gestione che si è riunita nei giorni scorsi in Provincia e ha l’ultima parola sulle tariffe dei bus, il rappresentante del Comune, il capo della mobilità Vincenzo Tartaglia, ha espresso "cautela" mentre invece il delegato della Provincia, che fa l’appalto per il trasporto pubblico, non avrebbe detto no. Di fatto per ora, anche se il numero uno di Ataf sostiene che tutto sia definitivo, la revisione delle tariffe è ancora appesa a un filo e non è detto che gli aumenti si facciano nella versione sostenuta da Ataf. Questa: il biglietto da 4 corse aumenterebbe di 20 centesimi e di un euro l’abbonamento ordinario mensile anche se, dice Ataf, con 35 invece che 34 euro si potrà portare a bordo gratis anche un minore di 12 anni (è la formula "happy family"). Scomparirebbe l’abbonamento a 20 euro al mese per i lavoratori, che però sarebbe sostituito da quello annuale a 220 euro per le aziende convenzionate con Ataf. Via anche l’abbonamento studenti under 15 annuale a 150 euro: tutti gli studenti pagherebbero 185 euro tranne quelli a basso reddito. Aumenterebbe di 50 euro (da 100 a 150 euro) l’abbonamento annuale basic: per averne diritto però si dovrà guadagnare meno di 10 mila euro, non meno di 9.500. Si introdurrebbe l’abbonamento da 7 giorni a 18 euro e una carta prepagata Agile a 30 euro con 35 biglietti. Su tutte le furie il Pdl: "Si mettono ancora una volta le mani nelle tasche dei cittadini", tuona Jacopo Cellai. "Inaccettabile spremere lavoratori e studenti", dicono Ornella De Zordo di Perunaltracittà e Tommaso Grassi del Gruppo Spini. "Ancora una volta nessuna concertazione", salta sulla sedia il segretario Cgil Mauro Fuso. 
Una tessera che preveda sconti per i pendolari, l'utilizzo delle risorse derivanti dagli aumenti del pedaggio per il rifacimento della via Pontina oppure la rinegoziazione del contratto di servizio con la Società Autostrade. Tre ipotesi che oggi il sindaco di Roma, Gianni Alemanno, accompagnato dall'assessore comunale alla Mobilità, Sergio Marchi, ha presentato al ministro delle Infrastrutture e Trasporti Altero Matteoli, in una riunione alla quale era presente il presidente di Anas, Pietro Ciucci. Al termine dell'incontro, durato circa un'ora, Alemanno ha detto di aver discusso in via preliminare una serie di possibilità: "La prima è quella di mantenere gli investimenti sul territorio e cioè riutilizzare le risorse degli aumenti del pedaggio sulle entrate a Roma del Grande raccordo anulare per finanziare integralmente il rifacimento della Pontina. Ora ci sono 460 milioni e ne mancano circa 600". Per Alemanno si potrebbe anche "creare una tessera del pendolare che garantisca uno sconto per chi transita più volte nel corso del mese attraverso i caselli, riducendo così al minimo gli aumenti per i pendolari". Ma l'ipotesi più ambiziosa che per Alemanno "va perseguita con un impegno serio del governo è completare la rinegoziazione del contratto di servizio con la Società Autostrade, così si può non aumentare il pedaggio ma fare in modo che i soldi che servono al governo per la manovra vengano da quella società". Il sindaco ha dato appuntamento entro il mese per l'incontro decisivo nel quale si farà una scelta: se potesse farla lui, privilegerebbe "la terza ipotesi e cioè la più ambiziosa. Ma in subordine un mix di tessera e stanziamenti per la Pontina potrebbe essere il giusto compromesso". Infine, a chi gli chiedeva se è ancora intenzionato a prendere la sua macchina e sfasciare tutto, il sindaco ha risposto che "non ce ne sarà bisogno perchè non ci saranno caselli sul Gra". 
ROMA - Il procuratore generale della Cassazione Vitaliano Esposito ha avviato l'azione disciplinare nei riguardi del presidente della Corte di Appello di Milano, Alfonso Marra, il cui nome compare nelle intercettazioni dell'inchiesta sulla cosiddetta P3. Esposito - titolare, così come il ministro della Giustizia, dell'azione disciplinare - ha informato oggi il Csm della sua iniziativa. Marra, inoltre, sarà ascoltato lunedì prossimo dalla prima commissione del Csm che ha avviato nei suoi confronti la procedura di trasferimento di ufficio per incompatibilità ambientale dopo gli sviluppi dell' inchiesta sulla P3. Lo accompagnerà, nella veste di assistente tecnico, Piercamillo Davigo, ex pm del pool di Mani Pulite, oggi consigliere di Cassazione. Ma l'avvio dell'azione disciplinare è una nuova tegola che si abbatte sull'alto magistrato milanese. Due gli addebiti che gli vengono mossi: il primo, di essersi rivolto all'ex giudice tributario Pasquale Lombardi per esercitare pressioni su componenti del Csm al fine di favorire la sua nomina alla presidenza della Corte di Appello di Milano; il secondo, il suo presunto intervento, sollecitato da amici di Lombardi, a valutare con attenzione particolare il ricorso del presidente della Regione Lombardia Roberto Formigoni contro l'esclusione della sua lista dalle elezioni regionali. Il sovrapporsi della procedura amministrativa e di quella disciplinare potrebbe essere oggetto di valutazione già nei prossimi giorni da parte della Prima Commissione, dal momento che i fatti contestati sono gli stessi. Nella comunicazione delle contestazioni approvata oggi a larga maggioranza con cui ha deciso la convocazione, la Prima Commissione ipotizza che Marra "non possa più esercitare con la dovuta imparzialità e indipendenza la sua attività giurisdizionale". Il motivo va ricercato proprio nelle intercettazioni telefoniche dell'inchiesta condotta dalla procura di Roma dalle quale risulta che Marra si sarebbe rivolto a Lombardi, uno degli arrestati, perché intercedesse su componenti del Csm per facilitare la sua nomina, e il fatto che, una volta nominato, amici di Lombardi gli abbiano chiesto il favore di verificare al meglio il ricorso del presidente della Regione Lombardia Roberto Formigoni sull' esclusione della sua lista dalle elezioni regionali. Marra nei giorni scorsi ha detto di essere contento della iniziativa del Csm: "Così si chiarirà la sua posizione". Marra è solo la toga principale su cui si sta concentrando l'attenzione della Commissione: all'autorità giudiziaria sono stati chiesti gli atti che riguardano altri magistrati citati nell'ordinanza del Gip. Uno di questi è il presidente della corte di Appello di Salerno, Umberto Marconi, che ha chiesto al Csm di essere trasferito perché non più sereno nel suo ruolo per le notizie che lo coinvolgono nell'attività di dossieraggio ai danni dell'attuale presidente della Regione Campania, Stefano Caldoro. Accertamenti potrebbero riguardare anche il sostituto procuratore generale di Milano Gaetano Santamaria Amato, il procuratore aggiunto di Milano Nicola Cerrato; i procuratori Giovanni Francesco Izzo (Nocera Inferiore) e Paolo Albano (Isernia). Leggi i commenti I commenti dei lettori 
Insegno filosofia della persona alla facoltà di Filosofia dell’Università Vita Salute San Raffaele. Scrivo queste righe per dire: non in mio nome. Non è  certamente  in mio nome che il nostro rettore, don Luigi Verzé, intervenendo come è suo diritto alla cerimonia delle proclamazioni delle lauree, si è rivolta alla sola candidata Barbara Berlusconi, che giungeva a conclusione del suo percorso triennale, chiedendole se riteneva che potesse nascere una facoltà di Economia del San Raffaele basata sul pensiero dell’autore sul quale verteva la sua tesi (Amartya Sen), e invitandola a diventare docente di questa Università, in presenza del presidente del Consiglio, il quale assisteva alla cerimonia. La cerimonia di laurea di Barbara Berlusconi Intendo dissociarmi apertamente e pubblicamente da questa che ritengo una violazione non solo del principio della pari dignità formale degli studenti, non solo della forma e della sostanza di un atto pubblico quale una proclamazione di laurea, non solo della dignità di un corpo docente che il rettore dovrebbe rappresentare, ma anche dei requisiti etici di una istituzione universitaria d’eccellenza quale l’Università San Raffaele giustamente aspira a essere. Tengo a dissociarmi nettamente e pubblicamente e da queste parole e dalla logica che le sottende, logica che da una vita combatto, come combatto da sempre  il corporativismo e i sistemi clientelari dell’Università italiana, e il progressivo affossamento di tutti i criteri di eccellenza e di merito, oltre che dell’Università stessa come scuola di libertà. Me ne dissocio individualmente, anche se spero che la deprecazione dell’accaduto sia unanime fra il corpo docente. Ma tengo a ribadire con questa mia serena dichiarazione che non sono né di principio né di fatto corresponsabile dell’andamento di questa cerimonia: non di principio per le profonde ragioni di dissenso che ho qui espresso, non di fatto, perché in effetti non figuravo fra i componenti della commissione relativa alla candidata in questione, e certamente non perché avessi chiesto di esserne esonerata. 
AMBURGO - Gli azzurri continuano a brillare ad Amburgo. La grande impresa oggi l'ha firmata Potito Starace che si è qualificato per gli ottavi piegando lo spagnolo Tommy Robredo, n.11 del seeding e semifinalista la settimana scorsa a Bastad, per 7-6 (12-10), 5-7, 6-1. Davvero un bel risultato se si pensa che si è trattato del 1° successo in 6 confronti diretti per il campano. Prossimo ostacolo un altro spagnolo: il vincente del derby tra Albert Montanes, testa di serie n. 8, e Pere Riba, proveniente dalle qualificazioni. BRILLANO PURE FOGNINI E SEPPI  - Bene anche Fognini e Seppi. Il ligure ha anch'esso ottenuto il pass per gli ottavi  regolando con un doppio 6-4 il lucky loser francese Marc Gicquel, ripescato in tabellone al posto dello spagnolo David Ferrer, costretto al ritiro per problemi fisici. Adesso troverà il vincente del match tra Andreas Seppi ed il tedesco Michael Berrer (n. 16). L'altoatesino, dal canto suo, si è imposto, da pronostico, per 6-4, 6-3 sul francese Stephane Robert. BENE GARBIN ED ERRANI - Non stanno deludendo neppure le donne. Tathiana Garbin ha fatto valere la sua maggiore esperienza all'esordio sulla terra di Bad Gastein, superando la francese Pauline Parmentier per 3-6, 6-3, 6-1. Sara Errani, invece, ha piegato, sul cemento di Portorose, la georgiana Anna Tatishvili per 7-6 (7/1), 6-4. Leggi i commenti I commenti dei lettori 
Passeggiate e mozzarelle. Sono i termini usati dal presidente della Lombardia, Roberto Formigoni, in alcune conversazioni telefoniche intercettate nell'ambito dell'inchiesta sulla cosiddetta P3. Il periodo è marzo-aprile scorso. La lista di Formigoni è stata esclusa dalla competizione per le elezioni regionali a causa di alcuni vizi formali. Si registra il tentativo, si legge nelle carte dell'inchiesta, di influire sull'esito del ricorso presentato contro l'esclusione della lista. In seguito al rigetto del ricorso, il sodalizio preme poi per far inviare gli ispettori del ministero della Giustizia presso i magistrati milanesi. Il governatore parla con uno degli arrestati, Arcangelo Martino, ex assessore del Comune di Napoli. I due, spiegano i carabinieri, usano un linguaggio "evidentemente allusivo". MARTINO Sì FORMIGONI Sono molto contento di averti visto oggi. MARTINO Bene. FORMIGONI Faremo grandi passeggiate, per le passeggiate tutto ok. MARTINO Benissimo, com'è andata, tutto bene allora? FORMIGONI Bene, bene anche oggi abbiam fatto una grande passeggiata, bene positivo, positivo, belle cose MARTINO molto bene io... FORMIGONI : C'è l'impegno a continuare a camminare e a passeggiare, c'è l'impegno a continuare a camminare a passeggiare che adesso arriva la primavera e quindi l'impegno c'è perché bisogna tutti un po' dimagrire MARTINO Anch'io lunedì penso di fare la passeggiata FORMIGONI E ti fa bene, ti fa bene, io domani corro la stramilano quindi come vedi siamo tutti impegnati nello sport, bisogna impegnarsi insomma. Il 23 marzo Formigoni riferisce a Martino, scrivono i carabinieri, di "avere ricevuto una telefonata da colui che il sabato precedente si era impegnato a camminare velocemente, che lo ha informato che non camminerà per niente, in quanto è stato così consigliato da tale Arci". Dall'analisi delle successive acquisizioni, proseguono, "si evince che la persona con cui il Formigoni ha parlato (e che si era impegnata a camminare velocemente) è il ministro Alfano, mentre Arci con ogni probabilità si identifica nel capo degli Ispettori, Arcibaldo Miller". Il presidente fa sapere di essersi arrabbiato con il ministro. "Eh, io mi sono arrabbiato con lui gli ho detto perchè, anche perchè sabato lui si era impegnato, gli ho detto ma guarda che è il nostro Capo che ha bisogno di una cosa del genere eh... poi, invece, lunedì mi ha telefonato e mi ha detto questo, e ha anche tirato in mezzo Arci". I due interlocutori, riportano i carabinieri, "a questo punto concordano sul fatto che la mancata attivazione dell'ispezione sia dovuta ad un'ostilità nei confronti del Formigoni. Quest'ultimo incarica il Martino di effettuare le opportune indagini sul punto". Nella conversazione a un certo punto spuntano le mozzarelle. FORMIGONI Quando sai qualcosa mi fai sapere. MARTINO No, io ti vengo a trovare, poi vedi che venerdì. FORMIGONI Sì. MARTINO Credo che ti arrivi quella mozzarelle buona che hanno in casa là. FORMIGONI Ho capito, va bene la mozzarella MARTINO : Che è la cosa più importante FORMIGONI E' sempre splendida, ma tu Arcangelo se de .... non muoverti. Fai viaggiare la mozzarella poi ti muovi quando è necessario che tu ti muova. Hai capito? Immediata la smentita di Formigoni: "Le mozzarelle erano mozzarelle e le camminate erano passeggiate". Forse - ironizza il governatore lombardo - "hanno ragione: non si trattava solo di mozzarelle ma, se ricordo bene, di qualche caciocavallo e forse perfino di qualche burrata. Gustosissimi formaggio campani, freschi di giornata, che devono viaggiare velocemente per arrivare ancora freschi". E ancora: "Io e il mio partito non abbiamo dato alcun mandato né attribuito alcun incarico se non ai legali che abbiamo individuato, che abbiamo incaricato ufficialmente e che ufficialmente hanno preso iniziative". 
WASHINGTON - Nel suo primo incontro ufficiale, a Washington, con il presidente americano Barack Obama, il neoministro inglese David Cameron ha dovuto affrontare molte questioni spinose, prima fra tutte il disastro ambientale provocato nei mari americani dalla British Petroleum. Cameron ha dimostrato di essere un abile comunicatore e ha sottolineato il valore della compagnia petrolifera. Ma ha anche ammesso di comprendere perfettamente la rabbia statunitense per il disastro ecologico nel Golfo del Messico. Secondo il primo ministro britannico, una Bp forte e stabile rappresenta l'interesse di entrambi i Paesi, un interesse che però non può prescindere dalla necessità di ripulire il mare e pagare per i disastri provocati. "La Bp - ha detto durante la conferenza congiunta - dovrà ripulire il disastro causato e risarcire tutti coloro che hanno subito danni. Vigileremo affinchè ciò accada". Cameron ha però ricordato che "migliaia di posti di lavoro su entrambi i lati dell'Atlantico dipendono dalla Bp". Con riferimento alla liberazione di Megrahi, condannato nel 2001 all'ergastolo per l'attentato perpetrato contro un aereo della Pam Am a Lockerbie, Cameron ha aggiunto che un'inchiesta non è necessaria perché "abbiamo detto fin dall'inizio che era una decisione sbagliata". Il primo ministro britannico ha comunque detto che il suo governo "parteciperà in modo costruttivo" alle audizioni parlamentari negli Stati Uniti per capire se la Bp abbia giocato un ruolo nella liberazione del terrorista . Secondo Cameron, che ha ceduto alle pressioni di incontrare i quattro senatori del New Jersey, New York e California, "Megrahi avrebbe dovuto morire in prigione". L'incontro tra i due rappresentanti delle superpotenze ha anche affrontato il tema scottante della politica estera in medioriente. Entrambi hanno dichiarato che Stati Uniti e Gran Bretagna hanno "una forte agenda comune sull'Afghanistan, la ripresa economica dalla crisi e il Medio Oriente". Una sintonia confermata dallo stesso Obama, che ha sottolineato come Usa e Gb "parlino sempre una lingua comune". 
ROMA - Il procuratore generale della Cassazione Vitaliano Esposito ha avviato l'azione disciplinare nei riguardi del presidente della Corte di Appello di Milano, Alfonso Marra, il cui nome compare nelle intercettazioni dell'inchiesta sulla cosiddetta P3. Esposito - titolare, così come il ministro della Giustizia, dell'azione disciplinare - ha informato oggi il Csm della sua iniziativa. Marra, inoltre, sarà ascoltato lunedì prossimo dalla prima commissione del Csm che ha avviato nei suoi confronti la procedura di trasferimento di ufficio per incompatibilità ambientale dopo gli sviluppi dell' inchiesta sulla P3. Lo accompagnerà, nella veste di assistente tecnico, Piercamillo Davigo, ex pm del pool di Mani Pulite, oggi consigliere di Cassazione. Ma l'avvio dell'azione disciplinare è una nuova tegola che si abbatte sull'alto magistrato milanese. Due gli addebiti che gli vengono mossi: il primo, di essersi rivolto all'ex giudice tributario Pasquale Lombardi per esercitare pressioni su componenti del Csm al fine di favorire la sua nomina alla presidenza della Corte di Appello di Milano; il secondo, il suo presunto intervento, sollecitato da amici di Lombardi, a valutare con attenzione particolare il ricorso del presidente della Regione Lombardia Roberto Formigoni contro l'esclusione della sua lista dalle elezioni regionali. Il sovrapporsi della procedura amministrativa e di quella disciplinare potrebbe essere oggetto di valutazione già nei prossimi giorni da parte della Prima Commissione, dal momento che i fatti contestati sono gli stessi. Nella comunicazione delle contestazioni approvata oggi a larga maggioranza con cui ha deciso la convocazione, la Prima Commissione ipotizza che Marra "non possa più esercitare con la dovuta imparzialità e indipendenza la sua attività giurisdizionale". Il motivo va ricercato proprio nelle intercettazioni telefoniche dell'inchiesta condotta dalla procura di Roma dalle quale risulta che Marra si sarebbe rivolto a Lombardi, uno degli arrestati, perché intercedesse su componenti del Csm per facilitare la sua nomina, e il fatto che, una volta nominato, amici di Lombardi gli abbiano chiesto il favore di verificare al meglio il ricorso del presidente della Regione Lombardia Roberto Formigoni sull' esclusione della sua lista dalle elezioni regionali. Marra nei giorni scorsi ha detto di essere contento della iniziativa del Csm: "Così si chiarirà la sua posizione". Marra è solo la toga principale su cui si sta concentrando l'attenzione della Commissione: all'autorità giudiziaria sono stati chiesti gli atti che riguardano altri magistrati citati nell'ordinanza del Gip. Uno di questi è il presidente della corte di Appello di Salerno, Umberto Marconi, che ha chiesto al Csm di essere trasferito perché non più sereno nel suo ruolo per le notizie che lo coinvolgono nell'attività di dossieraggio ai danni dell'attuale presidente della Regione Campania, Stefano Caldoro. Accertamenti potrebbero riguardare anche il sostituto procuratore generale di Milano Gaetano Santamaria Amato, il procuratore aggiunto di Milano Nicola Cerrato; i procuratori Giovanni Francesco Izzo (Nocera Inferiore) e Paolo Albano (Isernia). Leggi i commenti I commenti dei lettori 
Una tessera che preveda sconti per i pendolari, l'utilizzo delle risorse derivanti dagli aumenti del pedaggio per il rifacimento della via Pontina oppure la rinegoziazione del contratto di servizio con la Società Autostrade. Tre ipotesi che oggi il sindaco di Roma, Gianni Alemanno, accompagnato dall'assessore comunale alla Mobilità, Sergio Marchi, ha presentato al ministro delle Infrastrutture e Trasporti Altero Matteoli, in una riunione alla quale era presente il presidente di Anas, Pietro Ciucci. Al termine dell'incontro, durato circa un'ora, Alemanno ha detto di aver discusso in via preliminare una serie di possibilità: "La prima è quella di mantenere gli investimenti sul territorio e cioè riutilizzare le risorse degli aumenti del pedaggio sulle entrate a Roma del Grande raccordo anulare per finanziare integralmente il rifacimento della Pontina. Ora ci sono 460 milioni e ne mancano circa 600". Per Alemanno si potrebbe anche "creare una tessera del pendolare che garantisca uno sconto per chi transita più volte nel corso del mese attraverso i caselli, riducendo così al minimo gli aumenti per i pendolari". Ma l'ipotesi più ambiziosa che per Alemanno "va perseguita con un impegno serio del governo è completare la rinegoziazione del contratto di servizio con la Società Autostrade, così si può non aumentare il pedaggio ma fare in modo che i soldi che servono al governo per la manovra vengano da quella società". Il sindaco ha dato appuntamento entro il mese per l'incontro decisivo nel quale si farà una scelta: se potesse farla lui, privilegerebbe "la terza ipotesi e cioè la più ambiziosa. Ma in subordine un mix di tessera e stanziamenti per la Pontina potrebbe essere il giusto compromesso". Infine, a chi gli chiedeva se è ancora intenzionato a prendere la sua macchina e sfasciare tutto, il sindaco ha risposto che "non ce ne sarà bisogno perchè non ci saranno caselli sul Gra". 
Ataf annuncia una "mini stangata" su biglietti e abbonamenti a partire dal primo agosto. E subito scatta il braccio di ferro con Palazzo Vecchio, che fa sapere di non essere d’accordo. Con la manovra del governo che taglia 216 milioni di euro ai trasporti pubblici in Toscana si annunciano tempi nerissimi per tutte le aziende dei bus: e la spa fiorentina, anche se la vera Caporetto per gli utenti è prevista solo per il prossimo gennaio, annuncia fin da subito la prima tranche di aumenti a biglietti e abbonamenti. Venti centesimi in più sul biglietto da 4 corse (che passerebbe da 4,5 a 4,7 euro), 1 euro in più sull’abbonamento mensile ordinario (da 34 a 35 euro), via l’abbonamento scontato per i lavoratori e per gli studenti sotto i 15 anni. Già dal prossimo primo agosto, tiene a dire Ataf in una comunicazione recapitata a tutti i rivenditori di ticket e abbonamenti della città. Un’operazione che il presidente dell’azienda dei bus Filippo Bonaccorsi definisce "cautelativa", destinata a portare nelle casse della spa, già martoriate da un deficit di oltre 3 milioni di euro sul bilancio 2009, circa 450 mila euro in più del previsto da qui a fine anno. Meglio mettere le mani avanti in attesa di capire quanto e come inciderà sui destini dei trasporti fiorentini la mannaia del governo, è il ragionamento di Ataf, convinta del resto che alla fine gli aumenti non incideranno più di tanto sugli utenti fiorentini dal momento che il biglietto da 4 corse "è tradizionalmente acquistato da chi visita occasionalmente la città", dunque da turisti e "city users". Palazzo Vecchio però si mette di traverso: tiene a far sapere che nulla è ancora stato deciso, perchè alla riunione del comitato di gestione che si è riunita nei giorni scorsi in Provincia e ha l’ultima parola sulle tariffe dei bus, il rappresentante del Comune, il capo della mobilità Vincenzo Tartaglia, ha espresso "cautela" mentre invece il delegato della Provincia, che fa l’appalto per il trasporto pubblico, non avrebbe detto no. Di fatto per ora, anche se il numero uno di Ataf sostiene che tutto sia definitivo, la revisione delle tariffe è ancora appesa a un filo e non è detto che gli aumenti si facciano nella versione sostenuta da Ataf. Questa: il biglietto da 4 corse aumenterebbe di 20 centesimi e di un euro l’abbonamento ordinario mensile anche se, dice Ataf, con 35 invece che 34 euro si potrà portare a bordo gratis anche un minore di 12 anni (è la formula "happy family"). Scomparirebbe l’abbonamento a 20 euro al mese per i lavoratori, che però sarebbe sostituito da quello annuale a 220 euro per le aziende convenzionate con Ataf. Via anche l’abbonamento studenti under 15 annuale a 150 euro: tutti gli studenti pagherebbero 185 euro tranne quelli a basso reddito. Aumenterebbe di 50 euro (da 100 a 150 euro) l’abbonamento annuale basic: per averne diritto però si dovrà guadagnare meno di 10 mila euro, non meno di 9.500. Si introdurrebbe l’abbonamento da 7 giorni a 18 euro e una carta prepagata Agile a 30 euro con 35 biglietti. Su tutte le furie il Pdl: "Si mettono ancora una volta le mani nelle tasche dei cittadini", tuona Jacopo Cellai. "Inaccettabile spremere lavoratori e studenti", dicono Ornella De Zordo di Perunaltracittà e Tommaso Grassi del Gruppo Spini. "Ancora una volta nessuna concertazione", salta sulla sedia il segretario Cgil Mauro Fuso. 
Marcia indietro, Pasolini non si tocca. L’assessore alla provinciale Cultura, Novo Umberto Maerna, torna sui suoi passi e riammette Orgia fra gli spettacoli di “Invito a Teatro”. Non l’ha ancora dichiarato ufficialmente ma sembra cosa fatta. «Non c’è stata né ci sarà mai censura da parte di questo assessorato», ha detto. Tradotto: tutti gli spettacoli restano in programma. La pressoché globale levata di scudi contro le pressioni esercitate dai suoi uffici perché alcuni titoli giudicati sconvenienti (oltre a Orgia , anche due testi di Renato Sarti) venissero sostituiti, la temperatura delle polemiche e la presa di posizione compatta dei teatri che aderiscono all’abbonamento trasversale promosso dalla Provincia, hanno avuto la loro importanza. Ma pare che determinante sia stato anche l’intervento del presidente della Provincia, Guido Podestà, parecchio infastidito dalla scarsa opportunità delle uscite del suo assessore alla cultura nonché vicepresidente. Tutto rientrato, dunque: il sistema teatrale milanese, per una volta unito (sebbene faticosamente) nella difesa di un’eccellenza di questa città, può dire di aver vinto la battaglia. O quasi, perché sul futuro di “Invito a Teatro”, salvato per questa stagione, restano ancora dei dubbi. «Se l’assessore dichiara che non c’è e non ci sarà censura — dice Mino Bertoldo (Out Off) — ne deduciamo che tutti gli spettacoli proposti saranno inseriti in “Invito a Teatro”. Bene, ma aspettiamo che ce lo comunichi formalmente nell’incontro che gli abbiamo chiesto. Sappiamo che ha considerato il documento firmato dai teatri come un comunicato stampa e non come una richiesta ufficiale. Abbiamo subito provveduto a inviarne una ai suoi uffici e restiamo in attesa che ci convochi per un tavolo di confronto». Andrée Ruth Shammah ha incontrato l’assessore («ma per parlare della Fondazione Pier Lombardo», precisa). «Inevitabilmente si è accennato anche a “Invito a Teatro”. Mi pare che l’assessore abbia capito che le regole non si toccano e che questa iniziativa ha una storia e un’importanza per la città da non sottovalutare. Se poi lui ha in mente qualcos’altro può sempre inventarsi una nuova rassegna». In che senso? «Mi ha fatto notare che ci sono molti gruppi e compagnie in provincia che chiedono di essere inseriti in “Invito a Teatro”. Perché, secondo lui, dovrebbero starci solo quelli di Milano città? Bene, coinvolgerli non è sbagliato di principio, semplicemente è un’altra cosa rispetto a “Invito a Teatro”, che va difeso per quello che è». In questo modo si confermerebbe il sospetto di chi, in tutta questa storia, vede un tentativo da parte di Maerna di liberarsi dell’abbonamento trasversale, sostituendolo con un’altra iniziativa o cambiandone radicalmente formula. Prematuro per dirlo, se ne parlerà per il 201112. Intanto, per la prossima stagione i titoli restano quelli proposti. Orgia compresa. 
Insegno filosofia della persona alla facoltà di Filosofia dell’Università Vita Salute San Raffaele. Scrivo queste righe per dire: non in mio nome. Non è  certamente  in mio nome che il nostro rettore, don Luigi Verzé, intervenendo come è suo diritto alla cerimonia delle proclamazioni delle lauree, si è rivolta alla sola candidata Barbara Berlusconi, che giungeva a conclusione del suo percorso triennale, chiedendole se riteneva che potesse nascere una facoltà di Economia del San Raffaele basata sul pensiero dell’autore sul quale verteva la sua tesi (Amartya Sen), e invitandola a diventare docente di questa Università, in presenza del presidente del Consiglio, il quale assisteva alla cerimonia. La cerimonia di laurea di Barbara Berlusconi Intendo dissociarmi apertamente e pubblicamente da questa che ritengo una violazione non solo del principio della pari dignità formale degli studenti, non solo della forma e della sostanza di un atto pubblico quale una proclamazione di laurea, non solo della dignità di un corpo docente che il rettore dovrebbe rappresentare, ma anche dei requisiti etici di una istituzione universitaria d’eccellenza quale l’Università San Raffaele giustamente aspira a essere. Tengo a dissociarmi nettamente e pubblicamente e da queste parole e dalla logica che le sottende, logica che da una vita combatto, come combatto da sempre  il corporativismo e i sistemi clientelari dell’Università italiana, e il progressivo affossamento di tutti i criteri di eccellenza e di merito, oltre che dell’Università stessa come scuola di libertà. Me ne dissocio individualmente, anche se spero che la deprecazione dell’accaduto sia unanime fra il corpo docente. Ma tengo a ribadire con questa mia serena dichiarazione che non sono né di principio né di fatto corresponsabile dell’andamento di questa cerimonia: non di principio per le profonde ragioni di dissenso che ho qui espresso, non di fatto, perché in effetti non figuravo fra i componenti della commissione relativa alla candidata in questione, e certamente non perché avessi chiesto di esserne esonerata. 
AMBURGO - Gli azzurri continuano a brillare ad Amburgo. La grande impresa oggi l'ha firmata Potito Starace che si è qualificato per gli ottavi piegando lo spagnolo Tommy Robredo, n.11 del seeding e semifinalista la settimana scorsa a Bastad, per 7-6 (12-10), 5-7, 6-1. Davvero un bel risultato se si pensa che si è trattato del 1° successo in 6 confronti diretti per il campano. Prossimo ostacolo un altro spagnolo: il vincente del derby tra Albert Montanes, testa di serie n. 8, e Pere Riba, proveniente dalle qualificazioni. BRILLANO PURE FOGNINI E SEPPI  - Bene anche Fognini e Seppi. Il ligure ha anch'esso ottenuto il pass per gli ottavi  regolando con un doppio 6-4 il lucky loser francese Marc Gicquel, ripescato in tabellone al posto dello spagnolo David Ferrer, costretto al ritiro per problemi fisici. Adesso troverà il vincente del match tra Andreas Seppi ed il tedesco Michael Berrer (n. 16). L'altoatesino, dal canto suo, si è imposto, da pronostico, per 6-4, 6-3 sul francese Stephane Robert. BENE GARBIN ED ERRANI - Non stanno deludendo neppure le donne. Tathiana Garbin ha fatto valere la sua maggiore esperienza all'esordio sulla terra di Bad Gastein, superando la francese Pauline Parmentier per 3-6, 6-3, 6-1. Sara Errani, invece, ha piegato, sul cemento di Portorose, la georgiana Anna Tatishvili per 7-6 (7/1), 6-4. Leggi i commenti I commenti dei lettori 
