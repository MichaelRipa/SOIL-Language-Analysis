Ad inizio campionato a chi mi chiedeva un pronostico sullo scudetto ho risposto: Inter con 10 punti di vantaggio. Siamo arrivati alla 23 giornata e ringrazio Mourinho per non avermi fatto fare una brutta figura. Ma bastava analizzare attentamente la rosa della squadra di Moratti e confrontarla con quelle che erano indicate come possibili antagoniste, Milan e Juventus, per  potersi sbilanciare in un pronostico a prova di brutte figure. E' durato poco il bluff della Juventus di Diego che si è sgonfiata dopo poche giornate; è durato poco il bluff del Milan che ha provato a rilanciarsi in corsa ma ora la squadra "senza equilibri" di Leonardo sta mostrando tutti i suoi limiti. Ora l'unica che può provare a fermare l'Inter è la Roma del bravo Ranieri che ha fatto un' impresa a Firenze: non sarà facile perchè se mercoledì Zanetti e compagni passano a Parma nel recupero si portano a +11 dalla seconda e ipotecano il tricolore. Dimostrando che gli scudetti si vincono con i campioni e mentre Blanc e Galliani aggiungono figurine ai loro organici già in difficoltà (Paolucci e Mancini), Moratti colleziona giocatori sempre più forti (Pandev e Mariga). Ho detto 10 punti di distacco sulla seconda? Forse sono stato pessimista… Che tristezza vedere la Lazio sprofondata in piena zona retrocessione. Ma Lotito è un altro di quelli scienziati che pensava di aver capito tutto del calcio e di essere uno dei pochi furbi del settore: stipendi bassi, punizioni assurde ai giocatori, egocentrismo assoluto nella gestione della società. Con le citazioni dotte si va lontano a scuola ma non in serie A. E' durato poco, anzi forse pure troppo: un altro bluff scoperto. Ho letto su Repubblica.it  le proteste dei lettori per l'impossibilità di andare allo stadio per colpa delle limitazioni all'acquisto dei biglietti e sono perfettamente d'accordo che è arrivato il momento di rivedere leggi e norme: non se ne può più di vedere stadi tristemente vuoti. Dobbiamo ridare il calcio alle persone per bene, agli appassionati, ai tifosi veri perché altrimenti se continuiamo così avranno vinto delinquenti e teppisti e per il calcio non ci sarà futuro. Si apra subito un tavolo con tutte le parti interessate, Lega Calcio, Ministero Interni. Federcalcio e si trovino soluzioni. E ha ragione Zamparini che anche le televisioni devono fare la loro parte e dare un contributo: l'entusiasmo sano dei tifosi è parte integrante dello spettacolo calcio. 
Colombo 7: tempista Raggi 6: reattivo Portanova 7: dominante Moras 6: lineare Lanna 6.5: acuto Busce 6: prezioso Guana 6: instancabile Mudingayi 7: leader Modesto 6: impreciso Gimenez 5: fiaccato Adailton 5.5: sporadico Di Vaio 6: scattante Britos sv Succi sv 
KIEV - I primi risultati ufficiali hanno assegnato la vittoria delle presidenziali in Ucraina al leader dell'opposizione filorussa Viktor Yanukovich con il 48,49% dei voti. La sfidante, Yulia Tymoshenko avrebbe ottenuto il 45,86% ma immediatamente ha denunciato brogli e non ha concesso la vittoria al rivale. Yanukovich, 59 anni, spazzato via dalla Rivoluzione arancione nel 2004 a seguito di accuse di brogli, ha esultato promettendo una serie di riforme economiche "per superare le conseguenze della crisi". Se i risultati finali confermeranno gli exit poll per Yanukovich sarà una grande rivincita e significherà che l'Ucraina, delusa dalle promesse della rivoluzione arancione, ha scelto la sicurezza dell'amicizia e soprattutto del gas russo. Il grande sconfitto è comunque il leader della rivolta del 2004, il presidente uscente filo-occidentale Viktor Yushenko. Dopo cinque anni turbolenti, fatti di scontri con la sua ex alleata Tymoshenko, crisi con Mosca che ha progressivamente posto fine al regime di favore con cui Kiev pagava il gas, Yushenko è stato sconfitto già al primo turno del 17 gennaio scorso. 
Tra calcio e foibe, si profila un mercoledì ad alta tensione in città. Alle 20,30 si gioca allo stadio Tardini il recupero di campionato tra Parma e Inter rinviato per neve. I precedenti di due anni fa, con gli scontri tra le opposte tifoserie a margine dell'incontro che decretò lo scudetto ai nerazzurri e la retrocessione del Parma, mettono in allerta le forze dell'ordine che stanno approntando ferrei controlli. Oltretutto, la disputa in notturna della partita non agevola le operazioni; dunque il servizio d'ordine sarà ancor più accurato. Tutto questo proprio nei giorni in cui torna d'attualità il dibattito sullo spostamento in periferia dell'impianto ( LEGGI ), proposta rilanciata dall'amministrazione comunale (seppur a determinate condizioni) anche per i disagi arrecati ai residenti delal zona. Dallo sport alla politica non cambiano i timori. Mercoledì è in programma la giornata nazionale in ricordo delle migliaia di vittime italiane infoibate dalle armate del comandante jugoslavo Tito. I tafferugli di sabato ( GUARDA E COMMENTA ) in piazza della Steccata tra Casa Pound, che organizzava un presidio in memoria dei martiti italiani, e antifacsisti non è un buon viatico. Per cui, in occasione della fiaccolta in programma da piazza della Steccata al monumento ai Caduti posizionato all'angolo tra via Melloni e via Cavour, le forze dell'ordine sono in allerta. L'appuntamento (inizio alle 18) è organizzato dal movimento Giovane Italia che fa capo al Pdl insieme al Comitato  10 febbraio. Intanto esponenti locali della Lega Nord e del Pdl chiedono anche a Parma di cancellare l'intitolazione  a Tito dello slargo in zona via Budellungo; proprio in quel luogo, mercoledì, gruppi antifascisti annunciano un presidio perchè l'intitolazione toponomastica al comandante comunista jugoslavo non sia toccata. 
MONACO DI BAVIERA  - L'ammiraglio Giampaolo Di Paola è il presidente del Comitato militare della Nato, la "tavola rotonda" che riunisce tutti i capi di stato maggiore dell'Alleanza. A Monaco, alla "Wehrkunde", ha partecipato a tutti i dibattiti, ha seguito tutti i discorsi dei maggiori leader ed esperti mondiali. "Si, in effetti ovunque e da tutti io ho colto un senso di profonda preoccupazione per la questione del programma nucleare iraniano. E' stato il tema principale delle discussioni, assieme all'Afghanistan. Ma sull'Afghanistan c'è una fiducia maggiore, le cose miglioreranno: sull'Iran è buio pesto". Ammiraglio come giudica le dichiarazioni di stamattina del presidente Ahmadinejad? Cosa dovrebbe fare anche la Nato sul nucleare iraniano? "La Nato non è coinvolta in questo dossier, e io stesso non ho nessun titolo per commentare nulla di quanto venga detto da esponenti politici iraniani. Ma tutti i governi della Nato, anzi molti di più di quelli che fanno parte dell'Alleanza, sono coinvolti nelle discussioni, nei ragionamenti su questo tema". Ma una reazione, per quanto diplomatica, lei l'avrà avuta? "Le dico quella che è stata la reazione della quasi totalità dei ministri e dei capi militari che venerdì sera hanno ascoltato il discorso del ministro degli Esteri Mottaki (quello in cui diceva di essere ottimista sulla possibilità di un accordo, salvo essere smentito dagli americani e dalla stessa Aiea, ndr). Bene, qualcuno è arrivato a dire "è venuto a prenderci in giro", altri hanno detto "non hanno capito la gravità del momento, stanno continuando a perdere tempo per prendere tempo, ma le cose stanno cambiando". Quel discorso è stata ancora una volta un'occasione persa per conoscere chiaramente le ragioni serie del governo iraniano, capire qual è la sua volontà di discutere di un progetto, quello nucleare, che è sanzionato dalle Nazioni Unite". Da esperto militare: ma perché l'Iran con la bomba nucleare per voi è così pericoloso? Altri paesi hanno la bomba nucleare. "La valutazione dei nostri governi e dei nostri leader politici è che in quella regione del mondo un'entità estremista con l'aggiunta della capacità nucleare militare sarebbe il mix peggiore, una condizione pericolosissima. Da esperto militare le rispondo quello che lei sa già: con l'Iran nucleare partirebbe immediatamente una corsa alla nuclearizzazione della regione. Ieri il senatore Kerry ha citato Egitto, Arabia saudita, Kuwait; ci sono altri paesi che correrebbero verso l'atomica, accelererebbero il riarmo convenzionale. Naturalmente l'Iran nucleare significa la morte definitiva del Trattato di Non Proliferazione, la fine di ogni sacrosanto tentativo di denuclearizzare il mondo, un dibattito rilanciato dall'amministrazione Obama". Ma lei non crede che tutto questo possa essere controllato, gestito senza questo catastrofismo? "Vuole che glielo dica senza catastrofismo? Per quello che innescherebbe, questa è forse la minaccia del secolo. Per l'umanità, non per qualche paesetto della regione!" Quando si parla di sanzioni, all'Onu c'è un problema, la Cina. Qui a Monaco l'ha ripetuto il ministro degli Esteri cinese: non è il momento di nuove sanzioni. "Ormai non è più solo un auspicio che la Cina giochi un ruolo positivo sulle questioni di sicurezza del mondo, che questo grande paese condivida l'analisi sulla pericolosità di questo dossier per tutti i membri della comunità internazionale. La Nato non ha nessun ruolo nel dossier iraniano, ma la Cina ha avviato con noi un dialogo a livello politico assai importante. Anche a livello operativo, per la missione anti-pirateria nel Corno d'Africa, la Cina ha creato contatti con la Nato, la Ue, la Joint Task Force americana. Vedremo". La Russia, invece, sul dossier Iran in queste ore sta mostrando un allarme crescente. "La Russia conosce bene quel dossier, e sa metterlo in relazione a tutti gli altri suoi interessi, perché anche questo è un suo interesse diretto e decisivo". Ultima domanda sull'Afghanistan: qui a Monaco c'è stata la benedizione definitiva della nuova strategia del "surge" deciso da Obama. "Si, a Monaco dopo la riunione dei ministri Nato di Istanbul e dopo la Conferenza di Londra c'è stata una sorta di discussione finale. Il 2010 sarà l'anno decisivo per il successo o mano degli sforzi della comunità internazionale in quel paese. C'è la strategia giusta. Ci sono risorse militari ma soprattutto civili. C'è un nuovo governo afgano, che si è impegnato ad affrontare le questioni che conosciamo. C'è un approccio ragionale vero, condiviso come un'esigenza e non accettato come uno slogan. Io non mi sbilancerei se non ci credessi: c'è una luce in fondo al tunnel". 
La lezione è appresa. E redenti i peccatori di sette giorni fa. Biella resta al palo (79-66 il risultato finale) e Moss, capro espiatorio di Montegranaro, martella i tre canestri della staffa. L’ultima cocente sconfitta pare dunque un incubo lontano, più che un fantasma presente, anche se la Virtus ha recitato, nonostante la pugnace difesa, un copione paurosamente simile a quello della settimana scorsa. Un primo tempo ottimo, a tratti eccellente: al di là dei 10 punti a crapa per l’aggressivo Koponen e l’ispirato Prato, a stupire era la coesione della Cooperativa bianconera (prova ne siano i 16 assist), dove ogni muratore portava il suo mattoncino, che d’altronde è il credo di coach Lardo. Una rivale, Biella, che scialacquava palloni (saranno 17 alla fine), s’intimoriva ad entrare in area (due soli tentativi nei primi 10’ contro undici dall’arco) e che tra il 13’ e il 20’ segnava solo dalla lunetta. Un vantaggio rassicurante, fattosi poi esiguo dopo il tè, quando la Virtus smarriva la via del goal. “Li abbiamo ricacciati indietro”. Lardo è laconico ma sintetizza la soddisfazione del timoniere che, intraviste acque tempestose, è riuscito a non farsi trascinare dalle maree. Biella è arrivata al massimo a -3 (con il debuttante Diaz, 58-55 al 31’) ma troppo pendeva dalle labbra di Smith e Aradori, mente e mano dei loro. Ogni volta, però, la Cooperativa lardiana rispondeva colpo su colpo, ora con Vukcevic, ora con Fajardo (14pt e 6 rimbalzi), sino allo show finale di Moss (19 pt, 5 rimbalzi, 4 assist), che si guadagnava la palma d’uomo partita. Ritrovato un americano (e salutata la prova concreta di Hurd, 9t e 4 rimbalzi offensivi), la Virtus ne ha comunque regalato un altro: il play tascabile Collins che, non pago d’una difesa svogliata, ha collezionato sconcezze finché non è stato panchinato a favore di Koponen. L’altalena continua. Avanti un’altra. Virtus Canadian Solar Bologna - Angelico Biella 79-66 Bologna: Collins, Koponen 15, Moss 15, Hurd 9, Maggioli 4, Prato 11, Vukcevic 6, Sanikidze 5, Fajardo 14, Moraschini, Vitali, Fontecchio. Biella: Smith 15, Aradori 19, Soragna 7, Plisnic 8, Pasco 2, Ona Embo 5, Chessa, Diaz 6, Achara, Garri 4, Maggiotto, Quarta. Arbitri: Paternicò, Begnis, Ursi. Note: Tiri liberi: Bo 12/21, Bi 15/20; da due: Bo 17/35, Bi 12/25; da tre: Bo 11/22, Bi 9/23; rimbalzi: Bo 33, Bi 28; assist Bo 16, Bi 14; palle perse Bo 11, Bi 17; valutazione Bo 98, Bi 69. Uscito per falli: Garri al 36’. Parziali: 5’ 11-8, 10’ 21-19, 15’ 37-29, 20’ 44-35, 25’ 50-41, 30’ 58-50, 35’ 65-61; massimo vantaggio Virtus: +13 (77-64 al 26’); massimo svantaggio: -1 (18-19 al 9’). 
Vandali all'attaco dei cassonetti dell'immondizia. Una decina di contenitori di rifiuti sono stati bruciati tra sabato notte e la giornata di domenica. Il primo allarme incendio è scattato intorno alle 22 del 6 febbraio: i vigili del fuoco sono intervenuti in via Cenni e subito dopo in via Alberti. Altre segnalazioni sono arrivate nelle ore successive dalla zona  tra via Zarotto, via Sidoli e via Parigi. Ma il piromane, che non è ancora chiaro se abbia agito da solo o in compagnia, ha colpito anche nella giornata successiva. Nel giro di due ore, tra le 15.30 e le 17.30 i pompieri hanno spento focolai accessi tra i cassonetti in via Bizzozzero, via Paganini, via Duca D'Alessandro e via Sette fratelli Cervi. A quel punto i vigili del fuoco si sono rivolti al 113. Purtroppo, hanno spiegato, le fiamme cancellano quasi tutte le tracce, per cui sarà difficile risalire ai vandali. Che oltre a danneggiare dei beni pubblici pagati con i soldi dei contribuenti fanno sprecare risorse idriche e impegnare mezzi di soccorso che potrebbero essere necessari per altri interventi urgenti. 
ROMA - Sei successi casalinghi ed una sola affermazione esterna, quella di Verona a Vibo: l'ottava giornata di ritorno del massimo campionato di volley maschile conferma l'importanza del fattore campo, soprattutto quando, tra le mura amiche, gioca la più forte. E' comunque una sconfitta onorevole quella che la Esse-Ti Carilo Loreto ha rimediato ieri al PalaTrento contro i campioni del mondo e d'Europa dell'Itas Diatec Trentino, sempre più leader della stagione regolare. Il sestetto di coach Stoytchev si impone per 3-1 (26-24, 19-25, 25-19, 25-21) con 16 punti di Vissotto, 14 di Juantorena e 1' di Sokolov, le tre armi letali di Trento alle quali, dall'altra parte della rete, hanno saputo rispondere Van Dijk (18) e Dolfo (14). Il big-match della domenica era quello di Cuneo: la seconda della classe da una severa lezione alla Trenkwalder Modena: finisce 3-0 (25-13, 25-22, 25-18) per i piemontesi di Giuliani, sospinti da un devastante Nikolov, autore di ben 21 punti. Il PalaFontescodella non tradisce la Lube Banca Marche Macerata, che supera in rimonta per 3-1 (22-25, 25-21, 25-19, 25-23) la Yoga Forlì: marchigiani ispirati da un monumentale Omrcen (26 punti), romagnoli tenuti a galla da Carrol (22). Il PalaBanca tricolore porta bene alla CoprAtlantide Piacenza, che trova nell'Andreoli Latina un osso duro: i campioni d'Italia la spuntano per 3-1 (25-20, 25-20, 25-27, 25-22) con 24 punti di Marshall e 17 di Zlatanov (21 di Giombini tra i pontini). Ritrova il sorriso la Rpa-LuigiBacchi.it Perugia: al PalaEvangelisti, ieri, cadeva l'ultima della classe, l'Aran Cucine Abruzzo Pineto, con un netto 3-0 (25-22, 25-20, 25-20) frutto dei 21 punti di Stokr e dei 15 di Savani. L'unico colpo esterno è quello firmato dalla Marmi Lanza Verona, che espugna il PalaValentia battendo la Tonno Callipo Vibo Valentia per 3-0 (25-21, 25-22, 25-20) con 20 punti di Lasko e 14 di Kromm. Nell'altro anticipo di ieri, facile successo dell'Acqua Paradiso Monza per 3-0 (25-17, 27-25, 25-15) sulla Prisma Taranto. Riposava la Sisley Treviso. LUBE BANCA MARCHE MACERATA - YOGA FORLì 3-1 (22-25, 25-21, 25-19, 25-23) - LUBE BANCA MARCHE MACERATA: Raymaekers 2, Cisolla 11, Vermiglio 2, Bartoletti, Stankovic 8, Martino 16, Corsano (L), Omrcen 26, Podrascanin 6. Non entrati Paparoni, Smerilli, Monopoli, Swiderski. All. De Giorgi. YOGA FORLì: Coscione 3, Carrol 22, Popp 9, Stancu 6, De Pandis (L), Casadei 1, Loglisci 6, Maric 14, Bacci. Non entrati Mengozzi, Ainsworth, Bianchi, Gotch. All. Molducci. ARBITRI: Pessolano, Perri. NOTE - Spettatori 2000, incasso 6400, durata set: 27', 25', 25', 30'; tot: 107'. ITAS DIATEC TRENTINO - ESSE-TI CARILO LORETO 3-1 (26-24, 19-25, 25-19, 25-21) - ITAS DIATEC TRENTINO: Kaziyski 9, Birarelli 9, Portuondo Juantorena 14, Zygadlo, Vieira De Oliveira 1, Vissotto Neves 16, Sala 9, Sokolov 10, Herpe, Bari (L). Non entrati Gallosti, Fedrizzi, Corsini. All. Stoytchev. ESSE-TI CARILO LORETO: De Angelo Freitas 8, Marra (L), Diachkov 1, Dolfo 14, Van Dijk 18, Tereshin, Visentin 2, Paoli 10, Cester 1, Shumov 11. Non entrati Marzola, Vigilante. All. Moretti. ARBITRI: Barbero, Pozzato. NOTE - Spettatori 3400, incasso 27000, durata set: 27', 24', 25', 28'; tot: 104'. COPRATLANTIDE PIACENZA - ANDREOLI LATINA 3-1 (25-20, 25-20, 25-27, 25-22) - COPRATLANTIDE PIACENZA: Meoni 4, Marshall 24, Grassano 2, Boninfante, Sequeira, Zlatanov 17, Bravo 9, Rinaldi (L), Oivanen 9, Urnaut 1, Bjelica 10. Non entrati Mazza, Piano. All. Lorenzetti. ANDREOLI LATINA: Van Den Dries, Gitto, Giovi (L), Saitta, Snippe 12, Nikic 3, Fabroni 4, Geric 3, Vujevic 14, Spairani 2, Giombini 21. Non entrati Cortina. All. Medei. ARBITRI: Cinti, Tanasi. NOTE - Spettatori 3600, incasso 14000, durata set: 25', 27', 28', 27'; tot: 107'. RPA-LUIGIBACCHI. IT PERUGIA - ARAN CUCINE ABRUZZO PINETO 3-0 (25-22, 25-20, 25-20) - RPA-LUIGIBACCHI. IT PERUGIA: Hubner 7, Savani 16, Bucaioni, Cernic 9, Nemec, Sintini, Pippi (L), Stokr 21, Bovolenta 4. Non entrati Botti, Ogurcak, Lo Bianco, Fanuli. All. Di Pinto. ARAN CUCINE ABRUZZO PINETO: Ravellino 8, Perez Moreno 5, Lampariello 8, Henrique 1, Di Franco 7, Perazzolo 13, Armeti (L). Non entrati Roberts, Centorame, Modica, Sborgia. All. Fant. ARBITRI: Gini, Longo. NOTE - Spettatori 1200, incasso 3100, durata set: 23', 22', 22'; tot: 67'. BRE BANCA LANNUTTI CUNEO - TRENKWALDER MODENA 3-0 (25-13, 25-22, 25-18) - BRE BANCA LANNUTTI CUNEO: Wijsmans 4, Henno (L), Parodi 8, Fortunato 6, Nikolov 21, Grbic 5, Mastrangelo 8, Patriarca 5. Non entrati Ariaudo, Nuti, Jeroncic, Peda, Pieri. All. Giuliani. TRENKWALDER MODENA: Manià (L), Soli 1, Kooistra 5, Cuturic, Dennis 10, Pagni, Kooy 1, Biribanti 3, Esko 4, Casoli 4, Diaz Mayorca 7, Piscopo 7. Non entrati Ciabattini. All. Prandi. ARBITRI: La Micela, Cesare. NOTE - Spettatori 3200, incasso 18000, durata set: 24', 28', 23'; tot: 75'. ACQUA PARADISO MONZA - PRISMA TARANTO 3-0 (25-17, 27-25, 25-15) - ACQUA PARADISO MONZA: Rauwerdink 11, Semenzato, Forni 9, Molteni 9, Buti 8, Travica 5, Gavotto 19, Exiga (L). Non entrati Sivula, Krumins, Haldane, Pesenti. All. Berruto. PRISMA TARANTO: De Oliveira 9, Ricciardello (L), Candellaro 2, Montagna, Cozzi 1, Suxho, Westphal, Elia 4, Rodrigo Pinto 17, Quartarone, Bartman 9. Non entrati Moretti. All. Serniotti. ARBITRI: Zucca, Boris. NOTE - Spettatori 800, incasso 860, durata set: 23', 31', 21'; tot: 75'. TONNO CALLIPO VIBO VALENTIA - MARMI LANZA VERONA 0-3 (21-25, 22-25, 20-25) - TONNO CALLIPO VIBO VALENTIA: Gonzalez 3, Corvetta, Marquez 11, Andrae 6, Quiroga 12, Tencati 6, Barone 6, Cicola (L). Non entrati Cannistrà, Ferraro, Saraceni, Moltò. All. Uriarte. MARMI LANZA VERONA: Peslac (L), Latelli, Sottile 2, Della Lunga 9, Lasko 20, Curti, Holt 10, Colaci (L), Kromm 14, Howard 4. Non entrati Groppi, Kovar, Galabinov. All. Bagnoli. ARBITRI: Ippoliti, Sampaolo. NOTE - Spettatori 2100, incasso 4300, durata set: 24', 28', 27'; tot: 79'. LUBE BANCA MARCHE MACERATA - YOGA FORLì 3-1 (22-25, 25-21, 25-19, 25-23) - LUBE BANCA MARCHE MACERATA: Raymaekers 2, Cisolla 11, Vermiglio 2, Bartoletti, Stankovic 8, Martino 16, Corsano (L), Omrcen 26, Podrascanin 6. Non entrati Paparoni, Smerilli, Monopoli, Swiderski. All. De Giorgi. YOGA FORLì: Coscione 3, Carrol 22, Popp 9, Stancu 6, De Pandis (L), Casadei 1, Loglisci 6, Maric 14, Bacci. Non entrati Mengozzi, Ainsworth, Bianchi, Gotch. All. Molducci. ARBITRI: Pessolano, Perri. NOTE - Spettatori 2000, incasso 6400, durata set: 27', 25', 25', 30'; tot: 107'. CLASSIFICA: Itas Diatec Trentino 56, Bre Banca Lannutti Cuneo 51, CoprAtlantide Piacenza 48, Sisley Treviso 43, Lube Banca Marche Macerata 42, Trenkwalder Modena 40, Acqua Paradiso Monza 37, Marmi Lanza Verona 35, Tonno Callipo Vibo Valentia 26, RPA-LuigiBacchi.it Perugia 26, Prisma Taranto 23, Andreoli Latina 19, Yoga Forlì 17, Esse-ti Carilo Loreto 14, Aran Cucine Abruzzo Pineto 6. Un Incontro in più: Itas Diatec Trentino, Bre Banca Lannutti Cuneo, CoprAtlantide Piacenza, Marmi Lanza Verona, Tonno Callipo Vibo Valentia, Andreoli Latina, Esse-ti Carilo Loreto; Leggi i commenti I commenti dei lettori 
E' stata ritrovata nel tardo pomeriggio ed è in discrete condizioni di salute, anche se provata, Caterina Guzzi, una casalinga di 43 anni, di Miglierina, in provincia di Catanzaro, scomparsa dalla propria abitazione l'8 gennaio scorso. La donna, sposata e residente con il marito a Trezzano sul Naviglio (Milano), si era allontanata senza una motivazione da casa, dove era giunta per trascorrere le festività natalizie con i parenti, ed è stata rintracciata in un'abitazione dello stesso paese, non molto distante dalla sua, dove ha vissuto nascondendosi per tutto questo periodo. Caterina Guzzi è apparsa in buone condizioni di salute, tenuto conto del tempo trascorso da sola, ed è stata soccorsa dal servizio di emergenza sanitaria 118, che l'ha accompagnata in ospedale per accertamenti. I medici sono stati allertati dai carabinieri informati del ritrovamento. Del caso della donna si era occupata la trasmissione Chi l'ha visto nell'edizione dell'11 gennaio scorso. "Siamo felici dell'esito di questa vicenda che ci ha tenuti con il fiato sospeso per un mese - ha detto il sindaco di Miglierina, Gregorio Guzzi - Voglio ringraziare tutti quanti si sono impegnati nelle ricerche, i cittadini e le associazioni di volontariato locali, dell'intera provincia e anche della regione". 
Ci vorrebbero 2 scudetti E' un campionato troppo scontato per non sapere come finirà. Otto minuti dalla fine di Fiorentina-Roma, prima che Vucinic mettesse a segno il gol del colpaccio, l'Inter aveva un vantaggio di 10 punti su Milan e Roma. Il campionato era sostanzialmente chiuso, come invece adesso è virtualmente aperto, considerato che i punti di distacco dai giallorossi, secondi da soli, sono 8. L'illusione si può coltivare almeno fino a mercoledì quando l'Inter giocherà il recupero col Parma. Per il resto lo dice Ranieri stesso: "Non c'è un anti-Inter c'è l'Inter e basta". A fotografarlo oggi, dopo la 23a giornata, infatti il campionato sembra diviso in due, ma in maniera molto anomala. Da una parte abbiamo il campionato dell'Inter, con la sua macchina macina gol sempre più perfetta, un gioco molto migliorato nelle ultime settimane, un rodaggio continuo verso il Chelsea e la Champions League. Dall'altra abbiamo il campionato dominato invece dalla Roma, signora e padrona ormai dell'altro calcio. Si potessero assegnare due scudetti avremmo risolto tutte le nostre angosce e accontentato tutti quanti: reso merito alla potenza dell'Inter e omaggiato chi più degli altri, in questi anni, ha provato a contrastarla. I miracoli di Ranieri, l'addio della Fiorentina Nelle ultime 4 partite la Fiorentina ha fatto un punto, la Roma invece le ultime 4 le ha vinte tutte (anzi le ultime 5). Alla Roma di Ranieri - un vero rullo compressore, 19 risultati utili consecutivi - gira tutto talmente bene, che neanche una bella Fiorentina riesce a fermarla. Ma come dice Ranieri per essere fortunati bisogna aver comprato il biglietto della lotteria: e la Roma il suo posto al sole se lo merita tutto. Se ogni tanto le capita di soffrire è anche vero che ha un carattere di ferro, che non si arrende mai, che ha un portiere Julio Sergio - inventato titolare cinque mesi fa - in grande forma, che sa fare a meno di un centravanti come Toni, infortunato, o del suo leader Totti uscito dolorante dopo mezza partita. Se anche Baptista - giudicato un bidone fino all'anno scorso, e sul punto di essere venduto all'Inter - comincia a rendere e macinare gioco, bisogna fare un monumento a Ranieri che ha resuscitato anche i morti. Alla Fiorentina di contro non va nulla per il verso giusto anche il giorno che Montolivo e Jovetic fanno una grande partita. Gilardino ha smesso di fare gol da più di un mese fa e la serie di sconfitte ha affossato la squadra in una posizione che vede ormai compromessa la Champions League. Sarà bene sfogarsi subito in Europa con il Bayern che sta arrivando... Inter: Milito, Pandev & C meglio di Ibra Forse l'Inter sta accumulando provviste in attesa della Champions League dove concentrerà  -  si pensa  -  tutti i suoi sforzi. Forse semplicemente non riesce a rallentare e controllarsi. Il 3-0 al Cagliari  -  che però può lamentare un gol valido di Matri annullato dall'arbitro - è uno dei risultati più larghi nella sua corsa solitaria verso lo scudetto (una galoppata così non la faceva dal 5-0 al Genoa in ottobre). Di sicuro Mourinho ci ha messo anche un po' di veleno in più perché in settimana avevano premiato come miglior allenatore Allegri e non lui... Il dover rinunciare a Sneijder non ha creato alcun problema, l'Inter riesce più degli altri a cambiare agilmente modulo: se non c'è il trequartista ecco il 4-3-3 con le tre punte che manovrano perfettamente e Pandev che non fa assolutamente sentire l'assenza del trequartista. Se solo l'Inter pareggiasse a Parma nel recupero avrebbe gli stessi identici punti dello scorso anno, e con una vittoria andrebbe a + 2.  Con una partita in meno inoltre ha già segnato ben otto gol più dello scorso anno. Il campionato l'Inter lo ha vinto prima di tutti sul mercato. Sneijder, Milito, Eto'o e Pandev: mai l'Inter aveva azzeccato un filotto così. C'è voluto coraggio a rinunciare a Ibrahimovic che tra l'altro non sta facendo cose eccezionali col Barcellona (11 gol): 14 reti aveva segnato Ibra un anno fa e altrettanti gol a questo punto ha fatto Milito. Solo che l'attacco dell'Inter ora è completato da Eto'o e Pandev (e Balotelli): il macedone è nettamente l'attaccante più in forma del gruppo, l'uomo che le dà ancora più velocità in contropiede o che apre la difesa avversaria con i suoi movimenti. Insomma l'Inter di oggi è decisamente più potente di quella dello scorso anno. Il campionato è oggettivamente troppo limitato, come obbiettivo, per una squadra così. Milan addormentato e nervoso Dall'aver sognato di poter agganciare l'Inter e lo scudetto il Milan è precipitato a -10 dai nerazzurri. Uno choc. E' come se fosse ancora ko dopo i cazzotti presi nel derby: il crollo in Coppa Italia con l'Udinese,  il pareggio col Livorno e ora lo 0-0 col Bologna. O forse la striscia di risultati utili precedente al derby era effettivamente sovradimensionata e tutto quindi rientra nella normalità. L'impressione è che i suoi giocatori chiave  -  Ronaldinho, Beckham, Seedorf etc  -  abbiano smesso di fare la differenza, che la fantasia tanto decantata sia vistosamente scesa, che l'inserimento di Mancini non potesse bastare. Non stiamo tornando alla confusa fase iniziale del campionato, ma ci stiamo avviando. Il Milan  -  appena una rete nelle ultime 4 partite - è fortemente legato ai gol di Ronaldinho e a quelli di Borriello, quando non ci sono loro il gioco non sorregge molte altre eventualità. Più si va avanti e più le assenze di Nesta e Pato pesano. Senza contare che cominciano ad affiorare pure piccoli malumori, quali Seedorf stizzito davanti alla panchina per essere stato sostituito con Huntelaar. Leonardo non era un perfetto gestore del gruppo? Il boom della Sampdoria Più la Sampdoria continua a vincere  -  terza vittoria consecutiva e Champions League in vista - e più il caso Cassano diventa clamoroso. Possibile che fosse lui il problema, possibile che Delneri sapesse che uno scossa emotiva tale avrebbe rilanciato la Samp? Evidentemente un nesso tra le due cose  -  l'esclusione di Cassano e la risalita della Samp - ci deve essere ma il mistero (cosa è veramente accaduto in quello spogliatoio?) resta. Se è vero ora che alla Samp gira tutto bene, è probabile, magari, che il rientro di Cassano in gruppo  -  "uno del gruppo" ha precisano Delneri  -  coincida con una frenata blucerchiata. Vedremo con Samp-Fiorentina di sabato prossimo. Il boom del Palermo e l'ammucchiata Champions League In due punti Napoli, Palermo e Sampdoria; quello del quarto posto è un campionato nel campionato, una specie di alleanza di provincia per far fuori prima la Juventus e poi eventualmente tirare giù anche qualche altra big dal terzetto di testa. Il Palermo di Delio Rossi  -  un tecnico da big ma che evidentemente il grande calcio non vuole   -  ha costruito in casa la sua roccaforte: sei vittorie consecutive che hanno compensato anche gli inevitabili ko esterni (ultimo quello di Bari). Il Palermo è squadra molto tecnica, con giocatori di ottima qualità quali Cavani, Miccoli, Pastore, Simplicio. Risultato, uno spettacolo. Juve a picco pure quando non gioca L'esame della crisi Juventus l'abbiamo già fatto. Sommariamente: il 3-5-2 (o 3-4-1-2) dà alla squadra una nuova fisionomia, ma non le dà certo una nuova anima. Il triangolo delle Bermude in attacco (Diego-Del Piero-Amauri) inghiotte qualsiasi parvenza di gioco e fa sparire ogni occasione da gol. Non solo, se il 3-5-2 significa mettere tre difensori centrali dietro e due terzini larghi a centrocampo non ci siamo. Per ora non ha nemmeno rafforzato la difesa, anzi... Le assenze (Sissoko, Marchisio, Camoranesi, Iaquinta etc) certamente troppe per sperare nella qualità di gioco, ma almeno cuore e coraggio si dovrebbero vedere. Piena di simboli e significati quella sostituzione di Del Piero col giovane Giandonato: la Primavera della Juve, protagonista a Viareggio, migliore addirittura di quella vera. Insomma Zaccheroni per ora non è riuscito a dare alcuna svolta. Al momento la Juventus, a meno di miracoli o di una sveglia dei belli addormentati, è destinata a peggiorare. Con i pareggi  -  già due consecutivi  -  non si va avanti. A rischio ormai pure l'Europa League: il sesto posto di sabato sera infatti si è trasformato addirittura in un settimo, con tanto di aggancio del Genoa, nemmeno 24 ore dopo. Peggio di così... I veleni del Napoli Dopo 15 risultati il Napoli si è fermato, pur battendosi bene a Udine (in 10 è arrivato il ko). Invece delle sue belle imprese da parecchi giorni a Napoli si parla più che altro di arbitri, errori, squadra maltrattata e persino qualche messaggio a Collina. Effettivamente a Udine l'arbitro Damato di pasticci ne ha fatti parecchi penalizzando la squadra di Mazzarri che comunque qualcosa a sua volta ha avuto. Stupisce abbastanza che l'allenatore si sia subito adeguato all'andazzo: "Era scritto che dovessimo perdere". Sono particolari che potrebbero rovinare una bella storia. Lazio da retrocessione Adesso che la Lazio è terzultima in classifica, ora che il Catania l'ha messa ko all'Olimpico  -  con i siciliani e l'Udinese (bellissimo il gol in rovesciata del capocannoniere Di Natale) che si mettono alle spalle la squadra di Ballardini  -  probabilmente la squadra biancoceleste si renderà effettivamente conto di quale sia la sua situazione. Lottare per evitare la serie B. Fino ad ora nessuno ci voleva credere, tranne  -  bisogna dirlo  -  una buona parte dei tifosi che di Lotito e Ballardini non ha mai avuto fiducia. Una forte iniezione di uomini nuovi presi all'ultimo mercato non ha prodotto risultati, anzi... Lotito è uscito scortato dallo stadio, la situazione si fa sempre più esplosiva. Un disastro, l'altra faccia di Roma. Leggi i commenti I commenti dei lettori 
