MILANO - Incredibile maratona, due ore e venti minuti di gioco, per consegnare all'Italia il terzo successo nel girone mondiale ottenuto contro l'Iran al tie break (3-2). Comincia, così, il viaggio verso la Sicilia, e precisamente Catania, sede delle prossime sfide azzurre. La buona sorte premia il coraggio azzurro anche nel secondo turno: venerdì primo ottobre contro la Germania e sabato 2  il Portorico. Nella gara con l'Iran molto spazio all'Italia dei giovani: i volti nuovi dell'ultima serata milanese vengono dalla panchina. Su tutti, Cernic, chiamato in sestetto iniziale gioca ad alto livello, e Lasko che si prende delle grosse responsabilità e fa bene. L'Italia si complica la vita: va in vantaggio due a zero si fa raggiungere e deve lottare punto a punto nel tie break per superare gli asiatici. Il commissario tecnico Anastasi tiene subito alta la tensione e cambia il sestetto iniziale. Le novità sono Sala al posto di Birarelli e Cernic fa riposare il giovane-esperto Parodi. In avvio di gara si gioca punto a punto (5-5, 7-7), in difesa qualche distrazione di troppo e addirittura gli azzurri valutano fuori una battuta iraniana finita in campo. E alla prima sospensione l'Iran è in vantaggio 8-7, non sarà una serata facile. Sotto rete l'Italia è troppo rilassata e la squadra in maglia bianca suona la carica fino al 10-8. La riscossa parte dalle difesa con ottimi interventi del libero Marra e con la scelta di Vermiglio di coinvolgere l'esperto Fei nel gioco d'attacco. Dopo la paura, l'Italia ritorna in vantaggio, con poco spettacolo e tanta concretezza. Nonostante gli azzurri aumentino la pressione, l'Iran resiste e anzi prova a forzare. Mentre Savani parte spaesato e sbaglia troppo, ma cresce con il passare dei minuti. In clima partita entra, invece, subito Cernic che nel primo set si fa trovare pronto a mettere palla per terra. Un giocatore formato mondiale che potrebbe far nascere nuovi pensieri e soprattutto altre soluzioni nei pensieri del commissario tecnico. Solito finale di set e stessa tattica usata contro l'Egitto con il doppio cambio: Travica e Lasko in campo. Ancora un altro giovane in campo: Zaytsev entra e ottiene il punto che chiude il set sul 25-21. Ma quanta fatica: un'Iran davvero concentrato fa sudare la squadra azzurra. La musica cambia durante la parte iniziale del secondo set (in campo ritornano i primi sei): il sestetto azzurro è lucido e reattivo Savani entra nel vivo del gioco e finalmente il muro funziona. Cala la tensione nel gruppo iraniano e l'Italia mette in campo esperienza e maggiore abilità tecnica. All'Iran non riesce più nulla. Il set fila liscio (l'Iran ha attaccato con una percentuale troppo bassa solo dell'8%) e con poca fatica (25-10) gli azzurri vanno sul 2-0. Sembra tutto facile, ma non è così. Crolla l'Italia e dalle ceneri rinasce l'Iran. Gli azzurri vanno sotto di quattro punti (14-10, 16-12) e sembrano nervosi. Il momento di blackout dura tanto, il muro non aiuta e Anastasi rimanda in campo Travica e Lasko, ma l'Iran non si ferma e arriva sul 20 a 14 e poi chiude sul 25-21 e diventa la prima squadra a conquistare un set contro i padroni di casa e andare sul 2 a 1. Non bastano alcune belle "botte" di Lasko, in questa terza fase l'Italia si è smarrita, poco concentrata e subisce le iniziative dell'Iran. La partita si allunga e i ragazzi andranno a letto ancora più tardi del previsto proprio alla vigilia del trasferimento in Sicilia. Nel quarto set, sotto rete, si rivede Birarelli, sempre titolare nelle altre due sfide, al posto di un anonimo Mastrangelo. L'Italia cerca di scrollarsi gli avversari, ma sente sempre il fiato dell'Iran (6-6): manca continuità e c'è poca fluidità. Vermiglio serve Fei ma l'asse non funziona bene. E l'Iran è ancora avanti 9-7. Allora ecco l'altra coppia Travica e Lasko. Si complica la partita: l'Italia non trova uno sbocco in attacco e Cernic e Savani non sono costanti. E' chiaro che l'Iran gioca con grande fiducia e gli riesce tutto. Incredibile, i ragazzi di Anastasi annullano tre palle set, ma non basta, si arriva fino al 28-26 per gli iraniani. In pochi avrebbero scommesso di vedere Italia e Iran giocarsi la partita al tie break, eppure il risultato è giusto: l'Italia fa fatica e manca di continuità. Stessi dubbi che trovano conferma nel set decisivo, l'attacco non c'è e mancano le soluzioni vincenti. E anche il tie break si gioca punto a punto, la partita si riscalda e affiora un po' di nervosismo. Nel finale  l'Italia mette sotto pressione i giocatori medio-orientali e Lasko consegna una palla match sul 14 a 13. E la partita finisce con un fallo di invasione degli iracheni che consegna agli azzurri una vittoria difficile (15-13). Il commissario tecnico Anastasi speiga la serata a ritmo ridotto: "E' stata anche colpa mia  -  ironizza il ct - stamattina, come da programma, la squadra ha svolto una seduta con i pesi e un lavoro fisico di potenziamento. Sono soddisfatto lo stesso, domani mattina ci svegliamo con un'altra vittoria e alla fine conta questo. Dal punto di vista psicologico un successo così combattuto, 15-13 al tie break, ci fa bene soprattutto perché è arrivato con gli uomini della panchina. Mi è piaciuto Lasko, ha domostrato grande personalità". Uno sguardo al futuro: "A Catania, invece  -  sottoliena Anastasi  -  dovremo giocare meglio e si comincerà a vedere un'Italia diversa". ITALIA - IRAN 3-2 (25-21;25-10;21-25;26-28;15-13). Italia: Vermiglio 3 , Mastrangelo 12, Fei 9, Birarelli 1, Savani 16, Lasko 12, Travica 8, Zaytsev 1, Sala 18, Cernic 13 Libero: Marra Non entrati: Parodi. Sc. All. Anastasi Iran: Marouflakani3, Mousavi 15 Zarini 15, Nadi 6, Andalib 3, Nazari 12, Mahdavi -, Kesharvazi- , Mohammad Kazem 14, Kamalvand -. Libero Alizadeh. Non entrati All. Gharellar Arbitri: Labasta (Rep.Ceca), Sowapark (Tailandia). Spettatori: 6.500 Durata set:28', 21', 27', 32', 20' Italia: battute vincenti 2, battute sbagliate 20, muri 28, Iran: battute vincenti 3, battute sbagliate 18, muri 21. RISULTATI - Girone A (Milano): Giappone-Egitto 3-2 (32-34, 23-25, 25-19, 25-17, 15-13). Italia-Iran 3-2 (25-21, 25-10, 21-25, 26-28, 15-13) Qualificate: Italia, Egitto e Giappone. -  Girone B (Verona): Spagna-Tunisia 3-1 (25-23, 25-22, 25-27, 25-23). Cuba - Brasile 3-2 (34-32, 18-25, 23-25, 25-21, 15-12) Qualificate: Cuba, Brasile e Spagna. - Girone C (Modena): Australia-Camerun 1-3 (25-21, 22-25, 21-25, 19-25). Russia-Porto Rico  3-2 (21-25, 25-14, 25-21, 23-25, 15-11) Qualificate: Russia, Porto Rico e Camerun. - Girone D (Reggio Calabria): Messico-Venezuela 3-0 (25-22, 25-20, 25-20). Stati-Uniti-Argentina  3-1 (22-25, 27-25, 25-22, 25-20) Qualificate: Stati Uniti, Argentina e Messico. - Girone E (Torino): Bulgaria-Repubblica Ceca 1-3 (23-25, 25-27, 30-28, 25-27). Francia-Cina   3-0 (25-17, 25-20, 25-19). Qualificate: Francia, Repubblica Ceca e Bulgaria. - Girone F (Trieste): Germania-Canada 3-0 (27-25, 25-22, 25-20). Polonia-Serbia  3-1 (25-19, 25-18, 21-25, 25-23). Qualificate: Polonia, Serbia e Germania. Leggi i commenti I commenti dei lettori 
Il progetto del grande orto globale sarebbe lo stesso. Così lo spazio che i Paesi avrebbero a disposizione lungo il boulevard centrale apparecchiato come una chilometrica “tavola da pranzo”. Con una enorme differenza, però: che i terreni non solo sarebbero nel centro della città e collegati già da infrastrutture, ma sarebbero pubblici. È la proposta che Stefano Boeri, uno dei membri della Consulta architettonica che ha ideato il masterplan del 2015 prima di candidarsi alle primarie del centrosinistra, lancia per uscire dal «vicolo cieco» della trattativa sulle aree (private) di Rho-Pero: trasferire Expo sugli oltre 900mila metri quadrati dell’Ortomercato. Un’alternativa da proporre nel caso Comune Provincia e Regione non riescano a trovare un accordo prima della deadline del Bie — il 19 ottobre — e che l’architetto considera «praticabile e migliorativa». Tanto da essere disposto a parlarne direttamente con i vertici del Bureau. Ma che non trova d’accordo uno degli sfidanti del 14 novembre. Anche Giuliano Pisapia aveva suggerito di utilizzare un’area pubblica come via Lombroso. Ma ormai, dice, è tardi: «Occorre puntare sull’utilizzo delle strutture pubbliche esistenti, come Fiera, anche per evitare una nuova speculazione edilizia post Expo affidata ai soliti noti». È tornata al punto di partenza la trattativa sul milione di metri quadrati di Rho-Pero. Nonostante il ministro degli Esteri, Franco Frattini, abbia rassicurato: «Expo si farà a Milano e avrà un grandissimo successo. Stiamo lavorando per questo». E sulla possibilità di cederlo a Smirne o farlo su un’altra area: «Queste cose le dice soltanto chi non ama Milano». Ma la preoccupazione è sempre più alta. A cominciare dalla società di gestione che ha scritto ai soci per avere risposte. Anche il presidente di Assolombarda, Alberto Meomartini, avverte: «Vogliamo strenuamente credere in Expo, ma siamo all’ultimo giro. Auspichiamo che in pochi giorni le istituzioni trovino una soluzione. Non c’è più tempo per motivi formali, sostanziali e emozionali, che riguardano il coinvolgimento della città che deve essere messa al corrente anche della scelte che vengono fatte». Dopo il veto della Regione sull’acquisto da parte di Fondazione Fiera della quota del gruppo Cabassi, le divisioni tra Roberto Formigoni, Letizia Moratti e Guido Podestà rimangono. Da una parte c’è il Pirellone che insiste per creare una società — aperta ai privati — che acquisisca le aree. E che torna a far aleggiare anche come estrema soluzione l’esproprio. Dall’altra Palazzo Marino e Palazzo Isimbardi che privilegiano il comodato d’uso. Formigoni — che incontrerà Podestà — ha confermato: «Occorre individuare la strada migliore. Sono ancora aperte tutte le strade con alcuni paletti che i nostri legali e tecnici hanno messo». Punto e a capo. Nell’ipotesi di Boeri, l’Ortomercato dovrebbe trovare una sede provvisoria — come Porto di Mare — per i sei mesi di Expo, ma dopo il 2015 tornerebbe al suo posto, più piccolo grazie alla tecnologia e più funzionale. Anche perché, è l’opinione dell’urbanista, se finora non si è trovata una soluzione la colpa è «dell’insanabile contraddizione» tra le aspettative volumetriche maturate dai privati («oltre 500mila metri quadrati pari a un quartiere come Bicocca») e il progetto dell’orto che riduce le costruzioni fisse a 163mila metri quadrati. Il Pd con Pierfrancesco Majorino ha presentato una mozione in Comune per sostenere la proposta e chiedere «una comunicazione urgente del sindaco al consiglio comunale». 
Milano è il cuore pulsante di una grande area metropolitana e costituisce uno dei principali nodi dell’economia mondiale. La tradizione imprenditoriale che ha fatto grande la nostra città ha sempre puntato su fattori strategici come talento, creatività, innovazione e formazione scientifica. Vogliamo una Milano non solo per lavorare, ma per vivere piacevolmente, che riconosce il merito e su questo costruisce il suo futuro. Una città generosa da sempre, con istituzioni storiche e più nuove, dal Trivulzio alla Fondazione Welfare. Un pensiero va anche ad Expo Milano 2015. E non è un caso se al sito espositivo stanno lavorando tanti under 25. Leggi gli interventi di Martina , Eleonora , Roberto , Umberto e Mauro / Le risposte di Valerio Onida / Le risposte di Stefano Boeri / Le risposte di Giuliano Pisapia LA CASA . Una città accogliente per tutti. Milano promuove un nuovo modello abitativo basato su due nuovi principi: mix abitativo e soluzioni a basso costo. Saranno circa 2.200, entro il 2012, gli alloggi in edilizia convenzionata. L’amministrazione in 5 anni ha investito 390 milioni di euro nella casa per la realizzazione di 1909 alloggi (alcuni già pronti, altri a breve). E poi il nuovo Piano di governo del territorio che Milano aspettava da 30 anni: ogni casa sarà al massimo a 500 metri di distanza e a non più di 10 minuti a piedi da mezzi pubblici e servizi di base. LA RICERCA . Siamo la prima città in Europa ad aver sostenuto la promozione a livello internazionale del sistema degli incubatori. In questi tre anni abbiamo creato 73 imprese che hanno generato 310 nuovi posti di lavoro con un fatturato di 25 milioni di euro. Abbiamo costituito 5 incubatori, tra poco partirà quello del design. L'INNOVAZIONE . Ci siamo impegnati a snellire la burocrazia. Abbiamo riunito tutti i call center in un unico numero, lo 02.02.02, attivo 24 ore su 24, con risposta multicanale in otto lingue. Sono stati ridotti della metà i tempi di attesa agli sportelli. Abbiamo istituito in ogni zona lo sportello del cittadino. Un altro grande impegno è quello del sostegno alle imprese. Due esempi. Nel 2010 il Comune ha agevolato l’accesso al credito attraverso un plafond di 100 milioni di euro con il protocollo d’intesa con la Banca Popolare di Milano, con l’obiettivo di sostenere la creatività giovanile. Poi abbiamo costituito con i sindacati e la Camera di Commercio la Fondazione Welfare per i lavoratori in difficoltà stanziando 6 milioni di euro. LA VIVIBILITÀ . Abbiamo promosso e sviluppato una politica dei servizi mettendo al centro la famiglia. Abbiamo potenziato l’offerta dei servizi alla maternità e all’infanzia con i bonus alle mamme che lavorano e con reddito basso. Ospitiamo gratuitamente oltre 22.000 bambini. Unica città in Italia, diamo da tre anni 84mila buoni libro gratuiti alle famiglie. Milano è anche una città con un elevato numero di anziani. Oggi più di 11.000 anziani possono continuare a vivere nella propria casa con il nostro aiuto. Prima erano 5 mila. LA MOBILITA. La nuova mobilità si basa su un modello di trasporto pubblico integrato. Abbiamo aggiunto alle metropolitane e ai mezzi tradizionali di superficie il car sharing, il bike sharing, il bus by night e il Radiobus a chiamata. Dopo vent’anni siamo tornati a investire nelle metropolitane con due nuove linee, M4 ed M5, e il prolungamento della M1 fino a Monza Bettole, della M2 fino ad Assago e della M3 fino alla Comasina. Abbiamo migliorato la qualità del trasporto: tutte le stazioni metro hanno la copertura per i telefoni cellulari. Il nostro sforzo insieme ad Atm ha generato 1.100 nuovi posti di lavoro. Abbiamo migliorato la qualità dell’ambiente. Oggi Milano ha un milione di metri quadrati in più di verde, abbiamo piantato 70.000 alberi. Le aree gioco per i bambini sono 741, di queste 246 sono nuove realizzazioni. LA SICUREZZA. Nel 2009 i reati sono calati del 16 PER CENTO e lo spaccio del 36 PER CENTO. Per questo Milano è una città sicura, l’unica città in Italia ad avere la mappa del rischio quartiere per quartiere, strada per strada. Risultato raggiunto grazie al “Patto per Milano Sicura”, realizzato con la collaborazione della Prefettura e il proficuo rapporto col Governo. Una linea di rigore che intendiamo portare avanti anche grazie alle ordinanze che hanno contribuito a ridurre i fenomeni di degrado. Nel primo trimestre 2010 i reati sono calati di circa il 10%. Abbiamo effettuato 343 sgomberi tra campi rom e unità abitative occupate abusivamente e continueremo con l’azzeramento degli abusivi e l’alleggerimento dei campi nomadi regolari. LA CULTURA. A dicembre inaugureremo il Museo del Novecento, nell’ex Arengario, completamente restaurato da Italo Rota. Abbiamo inaugurato alla Triennale il Museo del Design, aperto all’arte e alla cultura palazzo Morando e a breve il Museo del Fumetto. La prossima tappa è il raddoppio degli spazi del Museo Archeologico  Abbiamo rilanciato la vita culturale della città. Lo confermano il milione e mezzo di visitatori delle mostre da 300 mila che erano nel 2006. Anche Palazzo Marino ha aperto le sue porte ai milanesi ospitando Caravaggio e Leonardo. Stiamo valorizzando le eccellenze museali, teatrali e musicali riqualificando il Castello Sforzesco, Palazzo Reale, il Piccolo Teatro di via Rovello. Abbiamo recuperato due prestigiosi teatri cittadini: il Teatro Franco Parenti e il Teatro Puccini. Stiamo lavorando alla riqualificazione della Pinacoteca di Brera. Infine si è appena concluso MiTo, che in tre settimane ha proposto oltre 200 eventi di cui la metà gratis. 
Il sindaco e presidente del consiglio comunale di Adro, Oscar Lancini, ha rinviato a domani la seduta del consiglio comunale che si sarebbe dovuta tenere stasera. Il sindaco ha preso questa decisione per la presenza di fotografi e operatori televisivi nella sala consiliare, a cui aveva chiesto più volte di andarsene. "Si ha a che fare con persone poco ragionevoli", ha detto il primi cittadino del Comune bresciano in cui nella scuola pubblica sono presenti 700 simboli del Sole delle Alpi , per motivare la decisione di non iniziare la seduta consiliare e aggiornarla a domani. A quel punto dal pubblico che sostiene il sindaco si sono alzate grida, applausi e qualcuno ha scandito un "bravo, bravo". Coloro che sostengono le opposizioni consiliari, invece hanno gridato "codardo, duce". La sala consiliare era piuttosto gremita ed erano presenti anche emittenti televisive nazionali. Domani sera il consiglio comunale si terrà a porte chiuse. Nella seduta non era prevista la discussione sull'ordine del giorno sui simboli del Sole delle Alpi, ma i consiglieri di minoranza avevano più volte annunciato di voler toccare questo punto. 
ACERRA — «È un impianto complesso, ha bisogno di manutenzione, di accorgimenti, ma sta facendo esattamente quello che deve fare». Acerra due anni dopo. Nel grande atrio non ci sono più i palchi per le autorità e il bottone rosso col quale Silvio Berlusconi accese le macchine, arrivano invece con continuità i grandi camion che scaricano il materiale da bruciare. Dentro il primo deposito il grande artiglio meccanico afferra manciate di rifiuti informi, dai quali ogni tanto spuntano brandelli di buste e resti di copertoni. Il manovratore della gru avvicina il tutto alla grande vetrata, a beneficio dei foreporter appostati dietro, neanche fosse la locomotiva dei fratelli Lumière pronta a sfondare il primo schermo cinematografico per irrompere in sala. Dentro, nei meandri dell’impianto, valvole, caldaie, tramogge, condensatori e nastri scorrevoli fanno il loro lavoro. Tutto va, come dice Antonio Bonomo, amministratore delegato della Partenope ambiente, la società qui costituita dalla meneghina A2A per gestire il termovalorizzatore. L’unico problema è che tutto funziona, ma, per così dire, part-time. La novità degli ultimi mesi è proprio questa: il termovalorizzatore non funziona a pieno regime, in questo momento è attiva solo una delle tre linee di lavoro, la prima. Lo si vede plasticamente nella sala controllo. Una sfilza di monitor inquadra varie postazioni: su quello del «forno l» brucia una bella fiamma vivida, quello del «forno 2» è spento, quello del «forno 3» semplicemente non c’è. La linea 2, ferma dal 7 settembre, dovrebbe riprendere per fine ottobre; per la 3 invece, ferma dal 17 agosto, appuntamento al 20 dicembre. Si aggiunga che anche la 1 è stata ferma fra maggio e luglio, e il teorema nasce spontaneo: il termovalorizzatore non prende abbastanza rifiuti e anche questo è alla base della nuova crisi. Una teoria che i responsabili rifiutano. Da queste parti non vogliono avere nulla a che fare né con la rivolta dei paesi vesuviani per la discarica né con la mancata raccolta a Napoli. Bonomo para ogni attacco e sostiene a ripetizione che questo tipo di funzionamento è nella media di questi impianti e non incide sul ciclo dei rifiuti. Come lui stesso dice, parlano i numeri. Che poi sarebbero questi: dall’inizio dell’anno l’impianto ha trattato 397 mila tonnellate di rifiuti, non si può ancora dire quante saranno a fine anno, ma non siamo lontanissimi da quota 600 mila, che è il quantitativo che ci si propone di trattare a regime. Conclusione: «È una cifra migliore della media — dice Bonomo — equivale già a due terzi della capacità di trattamento dell’impianto». C’è un problema. L’impianto è nato con una potenzialità di 1950 tonnellate al giorno. Moltiplicate per un anno significherebbe un totale di oltre 700 mila tonnellate, «ma le linee guida ne prevedevano 1450 al giorno». Insomma, da qualunque lato la si prenda, il termovalorizzatore non funziona quasi mai con tutte e tre le linee, ma questo non suonerebbe demerito alle sue prestazioni. «In impianti di questo tipo — dice ancora Bonomo — può funzionare anche una linea sola, anche nessuna, l’importante è il risultato finale». Quale? L’obiettivo 600 mila tonnellate verrà raggiunto a regime, ovvero «entro due-tre anni», però non è detto che, se migliora la differenziata, non si rimanga ai livelli attuali, con soddisfazione di tutti. Resta così inevasa la domanda se fosse davvero necessario un impianto da 2000 tonnellate, come per una massaia che compri due e paga tre. Senza risposta anche il dubbio finanziario: se, ad esempio, le riparazioni ai materiali danneggiati alla linea 3 costino, come da indiscrezioni, cifre superiori ai 10 milioni. «Si sono verificati alcuni fenomeni di corrosione anticipata delle superfici metalliche — ribatte ancora Bonomo — ma sono fatti assolutamente in linea col funzionamento di questi impianti». Nessuna stima comunque dei costi, se non l’informazione che l’energia prodotta paga anche le manutenzioni. Se poi qualcuno è portato a pensare che i problemi ad Acerra ne causino di altrettanti agli impianti Stir, e quindi anche alla raccolta nei Comuni, è meglio che riveda i suoi parametri: «Non c’entra nulla — dice Nicola Dell’Acqua, direttore dell’Ufficio rischi naturali della Protezione civile — anche noi qui abbiamo stoccate circa 10 mila tonnellate». Dunque gli Stir possono funzionare regolarmente, i forni di Acerra non c’entrano né con le discariche né con gli appalti dell’Asìa per la raccolta. «Noi — aggiunge Dell’Acqua — avevamo lasciato la Campania con quattro anni di autonomia. Ora tocca alle Province andare avanti». Alla fine anche la visita ad Acerra rimanda al duello ufficiale scoppiato negli ultimi giorni, quello fra Guido Bertolaso e Luigi Cesaro. 
HARD Rock Cafè, è fatta. La catena di ristoranti nata negli anni Settanta a Londra, che ormai comprende oltre 140 locali sparsi in tutte le grandi città del mondo tra cui Roma e Venezia in Italia, aprirà presto i battenti anche a Firenze nei locali dell’ex cinema Gambrinus di piazza Repubblica. E’ di ieri mattina l’accordo firmato tra la famiglia Germani  proprietaria del vecchio cinema oggi usato come deposito dalla libreria Edison  e i responsabili italiani della multinazionale dall’insegna gialla: nei locali andranno fatti dei lavori sulla base di un progetto che valuterà la Soprintendenza, è probabile che l’apertura sarà per i primi mesi del nuovo anno. «Grazie a questa intesa riaprirà una realtà bellissima, chiusa da tanto tempo, ed allo stesso tempo Firenze avrà una nuova, grande struttura dedicata alla produzione di cultura contemporanea», ha detto ieri il sindaco Matteo Renzi, che per tre volte negli ultimi mesi ha riunito ad un tavolo gli attori della trattativa. Ma come sarà l’Hard Rock fiorentino? Per ora nulla trapela, si sa però che, essendo gli spazi dell’ex cinema in parte destinati a funzioni culturali secondo le carte urbanistiche, ci sarà un ambiente dove si faranno concerti e forse proiezioni. In passato per il caffè che espone le chitarre di Elvis e Jimi Hendrix si era anche parlato dell'ipotesi ex Capitol di piazza del Grano. Ora si sa che sbarcherà al Gambrinus. 
L'alterco sarebbe nato dopo che una giovane del centro sociale XM24 ha chiesto all'ambulante di spostare il furgone della frutta parcheggiato davanti all'ingresso della struttura. Secondo quanto riferito ai Carabinieri dalla donna, una bolognese di 35 anni, l'uomo, Stefano Padovano, 67 anni, della provincia di Salerno, si sarebbe rifiutato. Ne è nato un diverbio, inizialmente verbale e poi degenerato in scambio di reciproci schiaffi. A quel punto, sempre secondo il suo racconto, sarebbe intervenuto un suo amico per separarli. Quando i due si sono allontanati per rientrare nel centro sociale, l'ambulante si sarebbe accasciato a terra colpito da malore. La donna ha detto ai militari di essere tornata indietro e di aver tentato di rianimarlo. Nel frattempo un passante ha chiamato l'ambulanza: il personale del 118 ha tentato a sua volta di soccorrerlo ma Padovano è morto subito dopo. E' intervenuto il medico legale Matteo Tudini e le indagini sono coordinate dal pm di turno Marco Mescolini. I carabinieri hanno cominciato a ricostruire la dinamica dei fatti, anche attraverso altre eventuali testimonianze. ( fonte Ansa ) 
MUSICA In piazza l'Orchestra Mozart. Per la sua prima volta in piazza Maggiore l'orchestra Mozart sarà diretta da Diego Matheuz, venezuelano, pupillo di Claudio Abbado. Promosso da BolognaFiere, nell’ambito del Cersaie il concerto a ingresso gratuito comincerà alle 20.30. Morgante quartetto Z. Da oggi a giovedì alle 22,30 alla Cantina Bentivoglio (Mascarella 4/B), Pasquale Morgante Quartetto Z, con Morgante pianoforte, Stefano Melloni sax, Stefano Peretto batteria, Alex Carreri cbasso. Scuola Ivan Illich. Sono aperte le iscrizioni ai corsi di strumenti musicali della Scuola Popolare di Musica Ivan Illich (Giuriolo 7), e ai laboratori settimanali "Musica insieme", "Armonie e analisi" e "Hard Coro di canto sociale De' Marchi". Info 051357753. Band of horses. Sono aperte le prevendite per l'unica data italiana dei Band of Horses che si terrà l'11 febbraio alle 21 all'Estragon. Biglietti 18 euro più prevendita su ticketone, bookingshow ed Estragon Shop. TEATRI Teatro ecologico. Iscrizioni al Laboratorio di scrittura scenica e regia Il Teatro Ecologico condotto da Maurizio Corrado, organizzato dal Teatro del Navile (Marescalchi 2/b) nell'ambito dell'attività didattica della Scuola di Teatro diretta da Nino Campisi per la stagione 20102011. Info 051224243. Corsi di teatro all'Itc. Sono aperte le iscrizioni ai nuovi corsi per bambini e adulti a cura della Compagnia Teatro dell'Argine che si terranno presso la sede dell'ITC Studio di San Lazzaro: corsi di teatro, danza, musica, teatrocirco. Info 0516271604. CONFERENZE Casalecchio in guerra. Alle 21 alla Casa per la Pace La Filanda di Casalecchio, per le commemorazioni dell'eccidio del Cavalcavia, Leonardo Goni conduce "Gli anni di guerra 194345 a Casalecchio", percorso multimediale attraverso i drammatici eventi del conflitto mondiale. Immagini inedite di un combat film sull'entrata delle truppe alleate a Casalecchio il 20 aprile 1945. Una città da abitare. Alle 18,30 alla Scuderia (P.za Verdi 2), "Una città da abitare. Cultura e riqualificazione urbana", dialogo con Virginio Merola e Giovanni Ginocchini, coordina Chiara Galloni. A cura dell'Associazione Bologna Città d'Europa. INCONTRI Amici della Cineteca. Oggi alle 19 nella Biblioteca Renzo Renzi (via Azzo Gardino 65) il direttore dell'istituzione, Gian Luca Farinelli, spiegherà le novità rispetto al tesseramento 2010/2011. Alle ore 20.15 si passerà poi al Lumière (ingresso gratuito ma consigliatissima la prenotazione allo 051 2194826) per l'ultimo cortometraggio di Jafar Panahi, The Accordion, seguito da una carrellata di sequenze che attraverseranno la storia della settima arte. Maledetti toscani. Alle 18 allo Spazio Eureka dell'Ipercoop Centro Lame (Marco Polo 3), per il ciclo di aperitivi letterari, letture itinerari e degustazione di vini tipici toscani con le letture di "Maledetti toscani" di Curzio Malaparte a cura di P. Padovani della scuola di Margaret Collina. Giorgio Vasta. Alle 21,30 a Modo Infoshop (Mascarella 24/b), si presenta il libro di Giorgio Vasta "Spaesamento" che ne parla con Marcello Fois. Filosofia attiva. Alle 18,30 all'associazione Nuova Acropoli (Pier de' Crescenzi 3), presentazione del corso di "Filosofia attiva" per scoprire le ricchezze del pensiero d'Oriente e d’Occidente, con idee chiare e linguaggio semplice. Ingresso gratuito. Info 3338429949. Savena, festa di primavera. Ancora oggi e domani nella sede del Quartiere Savena (Faenza 4), mostra "La nostra festa di primavera", video e foto dell'iniziativa volta a favorire la conoscenza e l'incontro tra i cittadini sinti residenti nell'Area Sosta di via Dozza e abitanti del quartiere. Festa del Pd al Navile. Alle 17,30 a Villa Torchi (via Colombarola) alla Festa del Pd del quartiere Navile, assemblea SpiFnpUilp "Tagli dei fondi a Regioni e Comuni: quali ricadute avrà su servizi e tariffe?", con Bruno Pizzica, segretario SpiCgil, Pietro Bongiovanni, segretario FnpCisl, e Andrea Alessandri, segretario UilpUil. Alle 20.15 i segretari dei Circoli del Navile intervistano Raffaele Donini, segretario del PD di Bologna; coordina Germano Piani, direzione PD Bologna. Corsi di lingua. Sono aperte le iscrizioni ai cordi di lingua dell'Ass.ne Intorno al Cerchio che si terranno presso la Bottega del Mondo Potosi (Mascarella 35/a): spagnolo di base (dal 5 ottobre), inglese base (6 ottobre), inglese intermedio (11 ottobre), italiano base (29 settembre). Info 051254308. Pane e Internet. Iscrizioni ai corsi di informatica per adulti "Pane e internet" che si terranno a partire dal 4 ottobre presso la Mediateca di San Lazzaro, corsi di 20 ore fino a dicembre. Info e iscrizioni 0522576911. CINEMA Tutte le pellicole in programma a Bologna, le trame, le locandine, le foto, i giudizi della critica e i trailer a portata di un clic. Scegli il tuo film 
