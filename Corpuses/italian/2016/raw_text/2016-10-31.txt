CAGLIARI - Massimo Rastelli esulta per la vittoria sul Palermo che allontana il suo Cagliari dalla zona retrocessione e lo avvicina a quella che porta in Europa. "Oggi volevamo dimostrare una maggiore solidità - ha dichiarato l'allenatore -. Avevamo preso nove gol nelle ultime due gare e quindi avevo chiesto ai ragazzi di essere compatti e concedere il minimo. È stata una partita difficile, tosta, il Palermo è una squadra dura da affrontare: solo sbagliando pochissimo potevamo vincere, ci siamo riusciti". VIVERE ALLA GIORNATA - Rastelli ha poi spiegato cosa è cambiato tra il primo e il secondo tempo: "Quando vieni da due sconfitte così pesanti entri in campo contratto, è normale - ha sottolineato il tecnico del Cagliari commentando la prima parte di gara -. Abbiamo fatto fatica a trovare gli spazi per merito anche del Palermo, poi nell'intervallo ho detto ai ragazzi di essere più sereni e l'hanno fatto. Di Gennaro? Ha fatto fatica nei primi minuti ma nella ripresa si è disteso e ha giocato meglio". Sul futuro Rastelli non si sbilancia. "Abbiamo allontanato la zona retrocessione, ora a nove punti, ma dobbiamo vivere alla giornata: il margine ci consente di vivere con serenità, però bisogna lottare in ogni partita". Il tecnico applaude Dessena. "Siamo felici per il nostro capitano, rientrato dopo un anno con una doppietta: abbiamo scritto un'altra bella pagina. Questo ci insegna che nella vita non bisogna mai abbattersi: solo con una feroce volontà si possono superare le difficoltà". Cagliari-Palermo, il film della partita FELICITÀ DESSENA  - Eroe della serata è stato Daniele Dessena . "È stato un anno lunghissimo, perché il calcio è il mio divertimento e quando ti manca il divertimento piangi. Io ero come un bambino che piange e sono stato aiutato da molte persone: da questi tifosi, che meritano la Serie A; dai miei compagni, dall'allenatore e dal presidente. E poi mio figlio, i miei genitori...è inspiegabile". Questa la gioia del capitano del Cagliari Daniele Dessena, autore di una doppietta stasera contro il Palermo al rientro da titolare undici mesi dopo la frattura di tibia e perone rimediata nel novembre 2015. "Oggi era importante non perdere perché stiamo facendo un ottimo campionato - ha aggiunto il centrocampista dei sardi ai microfoni di Sky - Venivamo da due sconfitte brutte, ma ci sta, è la Serie A e noi siamo una squadra giovane e neopromossa. È andata bene e sono felicissimo in primis per il Cagliari". Argomenti cagliari calcio serie a massimo rastelli Leggi i commenti I commenti dei lettori 
CAGLIARI - Notte da sogno per Dessena: ormai il brutto infortunio dello scorso anno è dimenticato, e il capitano è protagonista assoluto. Una vittoria per la salvezza con vista Europa. Il Cagliari batte il Palermo 2-1 nella gara che chiude l'11/a giornata di serie A e allontana la zona retrocessione avvicinandosi alle big del massimo campionato. Grazie a questo successo, infatti, i sardi salgono in settima posizione a braccetto con Fiorentina e Udinese ad appena quattro punti dal quinto posto del Napoli cancellando di fatto le brutte figure rimediate con Fiorentina e Lazio in questa settimana. DE ZERBI ORA E' IN BILICO - Se la zona rossa sembra ormai un ricordo sbiadito nelle menti dei sardi, sull'intera squadra del Palermo piomba l'ombra della retrocessione. I siciliani, al quarto ko di fila, non vincono dal 21 settembre scorso e in classifica occupano la penultima posizione con appena 6 punti. Davvero troppo pochi dopo undici giornate. Anche le statistiche non stanno dalla parte dei siciliani: solo altre tre volte il Palermo aveva ottenuto un solo successo nelle prime 10 partite del massimo campionato e in tutte le precedenti occasioni la stagione è terminata con la retrocessione. La panchina di De Zerbi ora scricchiola più che mai anche se Zamparini, memore della passata stagione, potrebbe decidere di dare tempo al giovane tecnico rosanero. Cagliari-Palermo, il film della partita PRIMO TEMPO NOIOSO - Il primo tempo del Sant'Elia scorre via molto lentamente tra uno sbadiglio e l'altro. Cagliari e Palermo, dopo le batoste degli ultimi giorni, si mostrano prudenti e decise più a difendere che ad attaccare. Le occasioni non mancano, ma niente di clamoroso e arrivano tutte da calcio piazzato, eccezion fatta per un sinistro di Embalo da fuori che Storari devia in angolo. Poco prima sugli sviluppi di una punizione Chochev di testa manda di poco alto sopra la traversa. Sul fronte opposto Padoin approfitta di un pallone vagante al limite dell'area per scaricare il destro, deviato poi sul fondo (di pochissimo) da Borriello. DESSENA FA FELICE IL SANT'ELIA - Nella ripresa il Cagliari entra in campo più sciolto e all'8′ passa in vantaggio con Dessena lesto nel raccogliere un cross dalla sinistra di Di Gennaro e trafiggere Posavec con un destro al volo di potenza e precisione. Il capitano rossoblu è scatenato e al 19′ si ripete: Sau, servito in area da Padoin, si defila sulla sinistra e la mette subito in mezzo per Borriello che va a vuoto, a rimorchio arriva Dessena che col piattone infila nuovamente Posavec. Poco dopo la mezz'ora la reazione del Palermo con Nestorovski che si ricorda di essere un bomber da trasferta (su cinque reti in campionato quattro le ha segnate lontano dal Barbera) e infila Storari con un tap-in sotto porta sul quale i due centrali rossoblu non sono esenti da colpe. Nel finale i rosanero ci provano in tutti i modi, ma il pareggio non arriva e tornano a casa con una sconfitta, la settimana dall'inizio dell'anno. CAGLIARI-PALERMO 2-1 CAGLIARI (4-3-1-2): Storari; Pisacane, Bruno Alves, Ceppitelli, Isla; Dessena, Tachtsidis, Padoin (28′ st Munari); Di Gennaro (38′ st Barella); Sau (31′ st Melchiorri), Borriello. A disp. Colombo, Rafael, Bittante, Salamon, Capuano, Giannetti, Farias. All. Rastelli. PALERMO (4-3-3): Posavec; Rispoli (38′ st Morganella), Andelkovic, Cionek, Aleesami; Gazzi; Embalo (18′ st Diamanti), Henrique (26′ st Chochev), Jajalo, Hiljemark, Quaison; Nestorovski. A disp. Fulignati, Marson, Goldaniga, Vitiello, Bouy, Hiljemark, Pezzella, Lo Faso. All. De Zerbi. ARBITRO: Irrati di Pistoia. RETI : st 8′ e 19′ Dessena (C), 34′ Nestorovski (P). NOTE : serata serena, terreno in buone condizioni. Ammoniti: Rispoli, Sau, Quaison, Pisacane, Padoin, Storari, Aleesami, Barella. Angoli: 2-4. Recupero: 1′ pt, 4′ st. Argomenti cagliari calcio palermo calcio serie a Leggi i commenti I commenti dei lettori 
CAGLIARI STORARI 6: Nel primo tempo Embalo lo chiama alla parata con un gran tiro da fuori. La deviazione in angolo testimonia la reattività del portiere. Incolpevole sul gol. ISLA 6 : Deve badare agli inserimenti sulla fascia di Aleesami e , di conseguenza, il suo apporto in fase offensiva è ridotto anche se resta di buon livello CEPPITELLI 6 : Sino al gol di Nestorovski domina l'area di rigore del Cagliari sventando ogni pericolo reale o potenziale. Poi, si perde il macedone insieme ai comoagni di reparto. BRUNO ALVES 6: Quando non ci arriva si salva d'esperienza. Tutto sino al gol rosanero PISACANE 6,5: Embalo è giovane e scattante. Ne nasce un bel duello senza esclusione di colpi DESSENA 7,5: Al rientro davanti al pubblico di casa dopo aver giocato a Roma con la Lazio, dà vita a una gara da raccontare ai nipotini condita da una splendida doppietta. TACHTSIDIS 5,5 : Cerca di dare ordine in mezzo, ma lo fa a corrente alternata PADOIN 6: Buona prestazione nella quale fa da raccordo e va anche alla conclusione. (Dal 27' st MUNARI 6: Entra a fare argine nel momento di maggiore pressione del Palermo) DI GENNARO 6,5: Tra i più pericolosi, ma anche tra quelli cin maggiore fantasia. Da ex del Palermo gioca una gara di alto livello. (Dal 38' st BARELLA sv: pochi minuti nel finale) BORRIELLO 5 : Non la vede quasi mai. Si prende una giornata di riposo SAU 6: Sempre pericoloso, si fa vedere anche come uomo assist. (Dal 30' st MELCHIORRI sv: Entra per alleggerire la pressione rosanero). PALERMO POSAVEC 6: Incolpevole sui due gol del Cagliari. Corre un pericolo nel primo tempo ma se la cava bene RISPOLI 6: Deve dosare gli inserimenti in avanti con quelli in fase di copertura. La cosa che gli riesce meglio però è spingere in avanti. (Dal 38' st MORGANELLA sv: Entra nel momento del forcing finale dei rosanero) CIONEK 6,5: Buona prova in chiusura su Borriello e Sau. Insieme ad Andelkovic disinnesca gli attaccanti sardi tanto che i gol arrivano da un centrocampista da fuori. ANDELKOVIC 6,5: Vale il discorso fatto per Cionek con l'aggravante che lo sloveno era reduce da una frattura vicino lo zigomo ALEESAMI 5,5: È in fase calante. Dopo aver tirato la carretta nelle prime gare di campionato, adesso sta tirando il fiato HILJEMARK 5,5 : Ancora una prova al di sotto le delle sue potenzialità. Gioca interno di centrocampo, ma il suo "peso" non si sente. JAJALO 6: Fa da schermo davanti alla difesa e lo fa bene anche se non riesce ad avere continuità CHOCHEV 4,5: Si perde Dessena sui gol e spreca una gara nella quale aveva iniziato bene. (Dal 26' st BRUNO HENRIQUE 6: Cerca di organizzare il gioco rosanero in una fase convulsa della gara) EMBALO 6 : È tra i più pericolosi del Palermo. Va al tiro in almeno un paio di occasioni. (Dal 17' st DIAMANTI 6: Mette subito la palla in mezzo per il gol di Nestorovski) QUAISON 5 : Salta a vuoto sul primo gol di Dessena e, nel complesso non è mai incisivo. NESTOROVSKI 6,5 : Nel Palermo segna sempre e soltanto lui, ma la sua quinta rete stagionale non serve ad evitare la sconfitta. ARBITRO IRRATI 6 : Partita facile diretta senza sbavature Argomenti palermo calcio cagliari calcio serie a Leggi i commenti I commenti dei lettori 
None Leggi i commenti I commenti dei lettori 
Chiamatelo mal di trasferta. L’ Avellino rimedia la quinta sconfitta su sei partite giocate lontano da casa nelle quali ha finora raccolto un solo punto dei dodici conquistati in classifica. Anche sul campo della Spal gli irpini restano a bocca asciutta, travolti dai padroni di casa. E stavolta è una figuraccia, finisce 3-0, sotto gli occhi in tribuna del c.t. dell'Under 21 Gigi Di Biagio e di Fabio Capello, grande ex della Spal a cui prima della gara è stata donata la maglia celebrativa col numero dieci. Avellino poco incisivo e rinunciatario, copione già visto in questa stagione. Il tecnico Toscano, continuamente messo in discussione dai tifosi (e a questo punto anche dalla società), cambia ancora una volta modulo: si passa al 4-3-1-2, con Soumarè alle spalle del tandem Verde-Castaldo. Ma l’Avellino è impalpabile in attacco nel primo tempo. Anzi, la Spal preme sull’acceleratore. E Antenucci diventa il protagonista della serata: prima con una spettacolare rovesciata costringe (35’) il portiere Frattali a un intervento prodigioso, poi sblocca il risultato (40’) approfittando anche di un errore difensivo di Djimsiti su cross basso di Lazzari. E la Spal avrebbe potuto subito raddoppiare in contropiede con l’ex Zigoni, che prova a saltare Frattali, bravo a sventare la minaccia. Nella ripresa Toscano cerca di rivoluzionare l’Avellino: entra Mokulu al posto di Verde, poi va in campo anche Asmah per Crecco. Ma non cambia nulla. E’ sempre la Spal a comandare il gioco con un imprendibile Lazzari. Non passano neppure dieci minuti e l’arbitro assegna un calcio di rigore ai padroni di casa per un fallo di D’Angelo su Mora, il capitano irpino evita l’espulsione che sembrava scontata. L’Avellino potrebbe già capitolare, ma il portiere Frattali non abbocca alle finte di Antenucci dal dischetto e ribatte di piede. Prende coraggio la squadra irpina, ma non riesce a creare pericoli per la porta avversaria. Toscano si gioca la carta della disperazione quando lancia nella mischia anche Ardemagni al posto di Soumarè: si passa al modulo 4-3-3. Ma il finale è da incubo con Asmah che rimedia il secondo giallo in cinque minuti e lascia la squadra biancoverde in inferiorità numerica. La Spal ne approfitta andando a segno ancora con Antenucci che realizza due reti in due minuti (87’ e 89’), mortificando l’Avellino e guadagnando la standing ovation dello stadio che l’allenatore gli regala sostituendolo al 90’. Spal-Avellino 3-0 (40’, 87’ e 89’ Antenucci) Argomenti provincia avellino calcio 
MILANO - Dopo una giornata di consultazioni con le proprietà cinesi e indonesiane, alla fine l’Inter avrebbe deciso di esonerare Frank De Boer. Il suo sostituto, anche se al momento non vi sono conferme ufficiali, sarebbe stato individuato in Stefano Pioli, tuttora sotto contratto con la Lazio. Pioli batterebbe così la concorrenza di Leonardo e Laurent Blanc, mentre c’è anche chi ha proposto all’Inter il portoghese Villas Boas. Travolto dai risultati negativi, De Boer potrebbe aver vissuto dunque a Genova l’ultima sua panchina nerazzurra . Quattordici partite, sette sconfitte tra campionato e coppa. Troppo, tanto da piegare all’evidenza anche le resistenze dei proprietari del club, che fino all’ultimo hanno provato a rinnovare la fiducia nell’allenatore, peraltro ingaggiato solo lo scorso 9 agosto in sostituzione di Roberto Mancini. Ma la logica del calcio, non solo italiano, ha prevalso. La sconfitta contro la Sampdoria ha evidenziato ancora una volta come l’Inter abbia un buon impianto generale di giocatori, ma slegati tra loro, senza una precisa identità di squadra. Non è scontato che un altro allenatore, il terzo in meno di tre mesi, riesca a risolvere in fretta certi problemi, ma la sostituzione di De Boer era ormai apparsa inevitabile a tutti. Durante la giornata di martedì sono attese conferme ufficiali: improbabile un ulteriore ribaltone, a questo punto, anche se con la cara e pazza Inter nulla è mai scontato. Giovedì l’Inter gioca a Southampton, e non è detto che il successore di De Boer faccia in tempo ad andare in panchina, anzi. Si pensa di affidare la squadra per una sola partita, o forse due compresa quella di domenica contro il Crotone, al tecnico della Primavera Stefano Vecchi. Quindi l’Inter potrebbe avere in pochi giorni il nono e il decimo allenatore dopo José Mourinho, che si dimise nel giugno 2010. Sei anni e quattro mesi. Argomenti inter serie a frank de boer Leggi i commenti I commenti dei lettori 
