ROMA - Si accorcia ancora di più, al vertice, la classifica del girone B di Lega Pro pro Unicef, che come al solito fin qui va in campo al sabato anticipando di 24 ore il resto del lotto. Finisce infatti in parità il testa a testa fra prime della classe, autentico big match dell'11esimo turno, così Venezia e Bassano vengono riavvicinate da ben tre rivali (cinque squadre racchiuse in 1 punto, sette in 3) VENEZIA E BASSANO PAREGGIANO, TRACOLLO GUBBIO - Allo stadio 'Penzo' termina 1-1 il derby che poteva valere il primato solitario: Pederzoli porta in vantaggio a metà primo tempo i lagunari di Inzaghi, raggiunti però nella ripresa da Pasini. E così Venezia e Bassano (i giallorossi di D'Angelo venivano da tre vittorie di fila), due delle compagini che ambiscono dichiaratamente al salto di categoria, proseguono a braccetto la loro corsa, portandosi a quota 22 punti, frutto di sei vittorie, quattro pareggi e una sola sconfitta. Incappa nell'ennesimo passo falso interno il Gubbio, che fallisce il possibile aggancio alla vetta con il tracollo (5-1) subito ad opera del Teramo, che si rilancia con questo blitz: Casiraghi in avvio illude gli umbri, che però nella ripresa subiscono il ritorno degli abruzzesi (decisivo l'ingresso di Croce), capaci di colpire tre volte nel giro di altrettanti minuti (doppietta Jefferson, inframmezzata dalla segnatura di Petrella) per poi fissare il punteggio con l'altra doppietta di Sansovini (il primo gol dagli 11 metri). PARMA, REGGIANA E SAMB IN SCIA ALLA COPPIA DI TESTA - Appena dietro, a braccarle, ci sono altre tre formazioni. Una è il Parma di Apolloni, che passando di misura nel finale a Fano grazie alla rete dell'esperto Calaiò centra il terzo successo consecutivo, rilanciando le ambizioni della società ducale. Non scherza neppure la Reggiana, che riesce a imporsi per 3-2 al 'Martelli' di Mantova, compagine relegata in penultima posizione: nel primo tempo Caridi per i virgiliani risponde al vantaggio di Nolè, ma nella ripresa gli emiliani mettono la freccia con Bovio e Rozzio, così il gol in pieno recupero di Marchi serve solo a fissare il risultato finale. Riassapora dopo un mese il gusto del successo anche la Sambenedettese (veniva da tre pareggi e una sconfitta nelle ultime quattro uscite), capace di piegare il Feralpisalò nel confronto diretto fra aspiranti grandi: è un penalty di Mancuso a lanciare la matricola marchigiana, fin qui la principale rivelazione del torneo. Al Pordenone, reduce dalla battuta d'arresto a Bolzano, non riesce di perforare la retroguardia dell'Ancona, mentre continua a veleggiare in acque tranquille il Santarcangelo, impattando sull'1-1 nel derby romagnolo al 'Morgagni' di Forlì: è Sereni ad illudere i biancorossi locali (in dieci dal 35' per il rosso a Cammaroto), ancora a caccia della prima affermazione stagionale per provare ad abbandonare lo scomodo ruolo di fanalino di coda, ma il neo entrato Cori replica per i clementini di Marcolini. Rinviata invece la gara Maceratese-Lumezzane in conseguenza della situazione creatasi dopo i recenti eventi sismici. PADOVA COGLIE IL TRIS COL MODENA, ALBINOLEFFE-SUDTIROL LUNEDI' - Si porta nei quartieri alti della graduatoria il Padova centrando la terza vittoria di fila contro un Modena (espulso Basso) fin qui una delle sorprese in negativo del torneo con dieci punti e solo due affermazioni all'attivo: il match winner per i veneti è Alfageme. A chiudere il programma sarà lunedì sera la sfida tra Albinoleffe e Sudtirol. Girone B, 11/a giornata :  Fano-Parma 0-1, Forlì-Santarcangelo 1-1, Gubbio-Teramo 1-5, Maceratese-Lumezzane rinviata, Mantova-Reggiana 2-3, Padova-Modena 1-0, Pordenone-Ancona 0-0, Sambenedettese-Feralpisalò 1-0, Venezia-Bassano 1-1, Albinoleffe-Sudtirol (lunedì 31 ore 20.30). Classifica: Bassano e Venezia 22 punti; Parma, Reggiana e Sambenedettese 21; Gubbio e Padova 19; Feralpisalò e Pordenone 18; Santarcangelo 15; Albinoleffe 13; Ancona 11; Lumezzane*, Maceratese*, Modena, Sudtirol e Teramo 10; Fano 7; Mantova 6; Forlì 4.     * = 1 partita in meno Argomenti lega pro Leggi i commenti I commenti dei lettori 
JUVENTUS BARZAGLI 6.5 : non soffre il tridente leggero del Napoli e risolve due situazioni difficili. BONUCCI 7 : sblocca il risultato con un gol da centravanti, sempre deciso in difesa. PJANIC 6 : prova a mettere ordine con la sua qualità, ma resta spesso ai margini del gioco. Dal 23' st Marchisio 6.5 : più determinato, con lui il ritmo cambia. HIGUAIN 7 : ci mette molto a sciogliersi. Sbaglia una volta, la seconda no. Non esulta, ma gli scappa un ghigno. NAPOLI GHOULAM 4 : anticipa Halloween e regala due assist involontari agli avversari, serata da incubo. DIAWARA 7 : quantità e tanta qualità, ripaga la fiducia di Sarri con una prova da veterano. HAMSIK 4.5 : capitano non giocatore, proprio nella partita in cui avrebbe dovuto dare di più. Dal 37' st El Kaddouri 6 : pericoloso di testa. CALLEJON 7 : fa tanto movimento e segna un bel gol, il migliore del tridente leggero. ARBITRO ROCCHI 6.5 : la partita è spigolosa e usa i cartellini per non farsela sfuggire di mano. Ce la fa. Leggi i commenti I commenti dei lettori 
Il Napoli perde nel peggiore dei modi contro la Juve. Perché la sconfitta è firmata da Gonzalo Higuain, diventato l'incubo dei tifosi azzurri: segna il 2-1 nella ripresa e condanna la squadra di Sarri ad una sconfitta immeritata per quanto fatto vedere nel corso di una partita disputata con sacrificio e determinazione. Il Pipita non esulta, ma è una magra consolazione per il Napoli che adesso sprofonda a -7 dalla Juve e rischia di perdere terreno pure dalla Roma. I rimpianti sono enormi: il guizzo di Callejon non è bastato a sfatare il tabù dello Stadium. Il Napoli è alla sesta sconfitta di fila. L'abbraccio tra Higuain e Sarri A inizio partita l'abbraccio tra Higuain e Sarri PRIMO TEMPO DI GRANDE INTENSITA’. Il Napoli comincia bene. Sarri ha chiesto ai suoi giocatori un grande sforzo: la difesa è alta e c’è grande compattezza. L’obiettivo è togliere la profondità alla Juve limitando le sfuriate di Mandzukic e Higuain. Chiriches e Koulibaly tengono abbastanza bene la linea. Davanti a loro, quasi come se fosse una presenza rassicurante, è molto prezioso Diawara. Il guineano alterna sostanza a giocate di precisione: chiama il pressing nella trequarti ed è un punto di riferimento importante. Lottano pure Hamsik e Allan che cercano d’inserirsi. La manovra del Napoli non trova sbocco davanti. Mertens è molto mobile, ma Bonucci fa buona guardia. Callejon e Insigne sono generosi, la Juve – però – li controlla abbastanza bene tanto è vero che Chiellini cede il posto a Cuadrado dopo l’infortunio e non a Benatia. I padroni di casa si rendono pericolosi solo sui cambi di campo. Higuain segna ma non esulta contro il Napoli La non esultanza del Pipita, a segno da ex LE OCCASIONI. Nel copione ovviamente scarseggiano. Chiriches recupera su Higuain al 24’ dopo una bella verticalizzazione di Khedira. Il Napoli ci prova solo con Allan, ma la sua conclusione è facile per Buffon. Alta pure la punizione di Ghoulam. LA JUVE SBLOCCA L’EQUILIBRIO. L’ingresso di Cuadrado vivacizza la manovra della Juve che attacca con maggiore convinzione. Il vantaggio arriva, a dire il vero, per un errore di Ghoulam che svirgola al limite dell’area e serve involontariamente Bonucci, puntuale a realizzare l’1-0 da due passi. Il Napoli, però, non accusa il colpo e avanza il baricentro. Il pareggio è da applausi e arriva all’11: Insigne legge alla perfezione il taglio di Callejon che di destro al volo supera Buffon. Poco dopo viene sostituito Insigne, nel suo momento migliore, con Giaccherini. Lorenzinho non gradisce affatto la sostituzione come si vede dal labiale chiaramente. Gli azzurri sembrano superiori nel palleggio ma danno la sensazione di accontentarsi e si abbassano un po’ troppo cui contribuisce pure la sostituzione di Insigne con Giaccherini che non incide. La Juve ne approfitta pur senza impressionare e lo fa con l’uomo più atteso, Gonzalo Higuain. Khedira verticalizza, Ghoulam sbaglia di nuovo e dà il via libera a Higuain che non sbaglia di sinistro. Entrano Zielinski ed El Kaddouri, ma il Napoli è incapace di reagire. Finisce così. JUVENTUS (3-5-2): Buffon, Barzagli, Bonucci, Chiellini (40’ pt Cuadrado); Lichtsteiner, Khedira, Hernanes (31’ st Sturaro), Pjanic (23’ st Marchisio), Alex Sandro; Mandzukic, Higuain. A disp. Neto, Audero, Dani Alves, Benatia, Rugani, Evra, Lemina, Asamoah, Sturaro, Kean.  All. Allegri NAPOLI (4-3-3): Reina; Hysaj, Chiriches, Koulibaly, Ghoulam; Allan (31’ st Zielinski), Diawara, Hamsik (37’ st El Kaddouri); Callejon, Mertens, Insigne (16’ st Giaccherini). A disp. Sepe, Rafael, Maggio, Maksimovic, Tonelli, Strinic, Jorginho, Rog. All. Sarri ARBITRO: Rocchi di Firenze RETI: 5’ st Bonucci, 11’ st Callejon, 26’ st Higuain NOTE: ammoniti Chiellini, Alex Sandro, Insigne, Hernanes, Mandzukic. Angoli 3-4. Argomenti ssc napoli gonzalo higuain maurizio sarri 
TORINO - "È un risultato importante perché abbiamo messo il Napoli a -7". Massimiliano Allegri  è decisamente soddisfatto dopo la vittoria sugli azzurri : "Se pareggiavamo o perdevamo non cambiava molto, ma così sì... Non è però una vittoria decisiva, la Roma è a soli 5 punti e può arrivare a 2. È una squadra che può ambire al titolo, così come il Napoli perché mancano ancora tantissimi punti". SUBITO UN GOL EVITABILE - Il tecnico bianconero spiega così la partita: "Abbiamo preso un gol evitabile ma i ragazzi sono stati complessivamente bravi. Nel secondo tempo ci siamo presi dei rischi, abbiamo pressato alti e spesso rimanevamo uno contro uno dietro: una dimostrazione che i difensori che ho possono giocare a campo aperto contro tutti, senza bisogno di protezione. Abbiamo alzato il ritmo e la velocità, prendendo il sopravvento, anche perché avevamo in campo più giocatori che strappano le partite come Cuadrado". Juventus-Napoli, Higuain: prima l'abbraccio con Sarri, poi il gol senza festa HIGUAIN NON DEVE SENTIRSI UN TRADITORE - Allegri si è poi soffermato sulle prestazioni individuali dei suoi giocatori: "Come ho gestito Higuain? Non gli ho detto niente, sapevo che avrebbe giocato e disputato una buona partita. Non deve sentirsi un traditore, ha fatto il gol decisivo e tante buone giocate, così come Mandzukic. Insieme sono stati bravi, sono contento della loro prestazione. Pjanic in difficoltà? Miralem nel primo tempo ha fatto bene sul piano difensivo e degli inserimenti. Nel secondo ha faticato di più, ha giocato tantissime partite, era un po' in affanno ma solo per un debito d'ossigeno, non per un modulo non adatto a lui. I numeri di Pjanic di questa stagione sono importanti, tra gol e assist ha fatto bene. In questo momento, con gli infortunati, diventa difficile rinunciare a lui. La prestazione di Hernanes? A me dispiace sentire i fischi per chi esce. Ha fatto una buona partita, non era semplice contro il Napoli, ha recuperato molti palloni e ha dato geometrie. I giocatori vanno sostenuti sempre e comunque". Juventus-Napoli, Higuain: prima l'abbraccio con Sarri, poi il gol senza festa BONUCCI: GOL DEDICATO AI MIEI FIGLI - Leonardo Bonucci ha esultato dopo il gol facendo con le mani il segno di due iniziali: "M" e "L" e spiega il perché:  "È una dedica per i miei due figli, Matteo e Lorenzo. Ci tenevo tanto a segnare, perché ho passato un momento duro ma ho trovato la forza di andare avanti in maniera positiva grazie alla mia famiglia e alle persone che mi vogliono bene. Ringrazio anche i tifosi, li ringrazio per la spinta che mi hanno dato: li voglio sempre così carichi. Avevo previsto il gol di Higuain? Sì, l'avevo detto prima della gara, sono stato bravo a leggere il futuro... Fortunatamente quest'anno gioca con noi e i campioni decidono queste partite. Bravo Gonzalo". Bonucci è felice anche perché si tratta di 3 punti importantissimi: "Sì, perché mandiamo il Napoli a -7 e teniamo le distanza dalla Roma. Non abbiamo fatto una grande partita, complimenti al Napoli ma quello che contava era ritrovare quella cattiveria nei match importanti e stasera l'abbiamo fatto, abbiamo lottato e rincorso. Ci prendiamo la vittoria e l'atteggiamento. Juve brutta ma vincente? Non mi interessa, l'importante era vincere. L'obiettivo è quello di essere competitivi. In campo europeo servirà il gioco e arriverà ma se partiamo da questo spirito siamo a buon punto". BUFFON: "HIGUAIN CORRETTO E RICONOSCENTE" - Buffon parla della mancata esultanza di Higuain dopo la rete: "Higuain è una persona corretta e riconoscente, ha festeggiato come doveva. Il suo gol ci ha permesso di vincere una gara difficile e chiaramente era soddisfatto. Per quel che mi riguarda so di potermi avvalere dell'aiuto di grandissimi campioni che spesso e volentieri ti fanno vincere la partita...". Sulla partita: "Tre punti che danno molto morale perché arrivano contro una diretta concorrente alla vittoria finale, ma dobbiamo anche essere consci del fatto che bisogna migliorare. Vogliamo costruirci un futuro radioso anche in Europa, e nonostante siamo primi anche nel girone di Champions bisogna capire che questo livello potrebbe anche non bastare" Argomenti calcio serie a juventus-napoli Leggi i commenti I commenti dei lettori 
ROMA - La Lube conserva il primato a fatica con un successo in rimonta e al tie break in casa contro Padova e viene raggiunta da Modena (successo pieno nell’anticipo del venerdì sera). Questo il responso della sesta giornata di SuperLega giocata di sabato. Il big match della serata premia Trento che, una volta sotto di un set, annienta le velleità di Perugia. La prova corale della squadra dolomitica rilancia il club al quarto posto in classifica con una partita da recuperare. Verona (terza forza) suda più del previsto per avere ragione della Biosì Indexa Sora, mentre torna al successo Monza ai danni di Latina. Pontini sempre più soli in fondo alla classifica. Ravenna passa a Molfetta e fa l’occhiolino alla parte della centrale della graduatoria. Partita infinita, da record, quella tra Piacenza e Milano. Per rendersi conto di come sono andate le cose basta dare un’occhiata la primo set chiuso sul 40-38 per la Lpr. Anche gli altri parziali sono stati lunghi e al tie break si impongono gli emiliani. Deve rimboccarsi le maniche la Lube per salvare l’imbattibilità e ottenere la sesta vittoria consecutiva in campionato contro la Kione Padova. I “terribili” ragazzi patavini, vera rivelazione di questo torneo, arrivano a un passo dal colpaccio. Alla capolista serve una rimonta e il tie break per portare a casa il successo. I bianconeri mantengono le promesse della vigilia tenendo testa per tre set ai campioni allenati da coach Blengini. Punto di forza dei padroni di casa è stata la lunga panchina (vedi l’mpv Cebulj con 8 punti) che ha permesso alla Lube di ritrovare fiato e lucidità nei momenti decisivi. Padova, però, ha imposto il suo gioco per tre set, dimostrando grande forza di volontà e bellissime giocate. I veneti festeggiano i 17 punti di Fedrizzi e i 16 di Maar. In casa Lube spazio alle bordate di Sokolov (18 punti) e alla qualità di Juantorena (13 punti). Nell’anticipo dimostrazione di forza per Modena. I canarini battono nettamente la Tonno Callipo. I campioni d’Italia sotto la guida del palleggiatore Orduna, che ha fatto girare tutto il fronte offensivo, hanno chiuso la pratica in fretta. La palma del migliore alla fine viene assegnata a Matteo Paino. Il centrale chiude la propria performance con 11 punti, 58 per cento in attacco e quattro muri personali. Anche Vettori chiude con 11 punti, ma è tutto il reparto offensivo che gira sopra il cinquanta per cento di realizzazione. Il big match della giornata finisce nel carniere di Trento. Grande volley, un pubblico straordinario e il meritato successo finale, il primo della stagione contro una big. La squadra di Angelo Lorenzetti ha superato per 3-1 la Sir Safety Conad Perugia. La vittoria conquistata al termine di oltre un’ora e tre quarti di bella pallavolo, la prova di forza messa in atto fra secondo e quarto set e la tenuta fisica e mentale mostrata durante tutta la gara rappresentano un valore aggiunto per Lanza e compagni. Per recuperare dopo un primo parziale perso in malo modo, la squadra ha attinto a tutte le proprie energie, cambiando decisamente passo dopo essere andata sotto anche nel secondo periodo. Guidati da Nelli in attacco (17 punti col 52 per cento a rete), da un Giannelli eccezionale non solo per la regia (mvp del match con 7 punti raccolti fra attacco, ace e muri) e dalla regolarità di Lanza ed Urnaut in tutti i fondamentali, i gialloblù sono diventati assoluti padroni del campo controllando sempre meglio gli umbri, efficaci a rete solo con Zaytsev (18 punti) e Russell (17 punti, 61 per cento in attacco). Non basta la prova di Podrascanin al centro che chiude con 14 punti, 83 per cento in attacco, un ace e tre muri a fermare la cavalcata vincente degli uomini di casa. Dopo due set dominati da Verona si sveglia Sora, comincia a macinare pallavolo e accorcia le distanze. Nel quarto set alla Calzedonia servono addirittura i vantaggi per avere ragione di una buona Biosì Indexa. Kovacevic (22 punti, 4 ace e un muro) e Djuric (20 punti, un ace e un muro) fanno la differenza in fase offensiva, mentre Anzani (cinque muri) e Mengozzi (quattro muri) fanno il resto. Ai laziali non bastano i 23 punti (due ace) di Miskevich per arrivare almeno al quinto set. Sabato da tre punti e tante buone nuove per Monza allenata da Miguel Àngel Falasca. I brianzoli si sono imposti su Latina e sono tornati al successo dopo due turni senza sorrisi. Guidati da una prestazione corale di grande generosità, da un’ottima percentuale in tutti i fondamentali e da uno straripante Dzavoronok (23 punti, 2 ace e 51 per cento in attacco), i brianzoli cancellano la prestazione opaca vista a Sora, dimostrando di avere le idee ben chiare su quale tipo di pallavolo voler esprimere. Ravenna passa a Molfetta con una prestazione buona a muro (tredici block vincenti contro gli otto dei pugliesi). A spingere forte sull’acceleratore Torres (22 punti, tre ace e due muri), ben coadiuvato da Lyneel (13 punti, tre muri e un ace) e Van Garderen (12 punti, due muri). L’Exprivia si affida a Sabbi (22 punti) ma non è sufficiente a rientrare in partita. Piacenza-Milano sembra non finire mai. Dopo un primo set finito addirittura 40-38 per gli emiliani, la seconda fase della gara si decide ai vantaggi. Tornati in parità terzo e interminabile set con la Revivre che scappa via. Il quarto parziale è l’unico della gara chiuso senza bisogno di ricorrere ai vantaggi. Inevitabile il finale al tie break che per un solo pallone di differenza premia la battagliera Piacenza. Da sottolineare i 39 punti di Hernandez tra i padroni di casa e i 31 di Dennis nella formazione meneghina. Risultati sesta giornata – Azimut Modena-Tonno Callipo Calabria Vibo Valentia 3-0, Civitanova-Kioene Padova 3-2, Gi Group Monza-Top Volley Latina 3-0, Diatec Trentino-Sir Safety Conad Perugia 3-1, Calzedonia Verona-Biosì Indexa Sora 3-1, Exprivia Molfetta-Bunge Ravenna 1-3, Lpr Piacenza-Revivre Milano 3-2. Classifica – Lube Civitanova, Azimut Modena 17 punti, Calzedonia Verona 15, *Diatec Trentino 14, Sir Safety Conad Perugia 13, Gi Group Monza 10, Kioene Padova 8, Bunge Ravenna 7, *Lpr Piacenza 6, Revivre Milano 5, Exprivia Molfetta 4, Biosì Indexa Sora, Tonno Callipo Calabria Vibo Valentia 3, Top Volley Latina 1. *Una partita in meno. Argomenti volley volley superlega Leggi i commenti I commenti dei lettori 
LOSAIL (QATAR) -  Sotto i riflettori che illuminano il Losail International Circuit di Doha, palcoscenico dell'ultimo round stagionale del Mondiale Superbike, il nord-irlandese Jonathan Rea del Kawasaki Racing Team si è confermato campione del mondo delle derivate di serie. Il 29enne pilota britannico, che in Gara 1 ha tagliato il traguardo in seconda posizione alle spalle del ducatista Chaz Davies (Aruba.it Racing - Ducati), è in forza alla squadra ufficiale della Casa di Akashi dallo scorso anno e fin dal suo arrivo ha permesso di aggiudicarsi sia il titolo Costruttori che quello individuale. Rea arrivava a questo ultimo round con un vantaggio di 48 punti sul compagno di squadra, l'inglese Tom Sykes, che ha dovuto accontentarsi del quarto posto in gara e del secondo in campionato. Gestendo con padronanza la situazione, il nord-irlandese è così entrato nella classifica dei vincitori di due titoli iridati SBK consecutivi con Carl Fogarty, Fred Merkel e Doug Polen DAVIES SCATTA IN TESTA AL VIA E CI RIMANE, REA GESTISCE - Il gallese Davies ha fatto una grande partenza, dominando al primo giro, con Nicky Hayden (Honda World Superbike Team) che ha superato in ingresso curva Rea (sua la Superpole migliorando anche di quasi mezzo secondo il record della pista fatto registrare dal compagno di squadra Tom Sykes nel 2015), veloce a reagire e a riprendere la sua posizione mantenendo gli occhi su Davies. Lo sfidante al titolo Sykes non è invece scattato benissimo al via, ritrovandosi in quarta piazza. Al terzo giro il pilota dello Yorkshire è stato superato da Sylvain Guintoli (Pata Yamaha Official WorldSBK Team) vedendo allontanarsi sempre più le sue possibilità di lottare per il titolo mondiale. Guintoli è riuscito a mantenere un incredibile passo e ha iniziato a dare la caccia a Hayden, raggiunto nel corso dell'ottavo giro, posizionandosi così terzo e conquistando il primo podio della stagione per Yamaha. Anche Sykes poi ha superato il Kentucky Kid all'ultimo giro della corsa e ha tagliato il traguardo in quarta posizione. SAVADORI CHIUDE LA TOP 10, 13ESIMO DE ANGELIS - Xavi Fores (Barni Racing Team) ha terminato sesto, seguito da Alex Lowes (Pata Yamaha Official WorldSBK Team). Ottava posizione per Jordi Torres (Althea BMW Racing Team), precedendo Michael van der Mark (Honda World Superbike Team) e la top ten è stata completata da Lorenzo Savadori (IodaRacing Team), seguito da Leon Haslam (Pedercini Racing). L'inglese, partito dalla sedicesima casella in griglia, è stato autore di una grande partenza: dopo il primo giro era già undicesimo e ha continuato a lottare per la top 10, prima di tornare a occupare l'undicesimo posto. Il campione della STK1000 2016 Raffaele De Rosa (Althea BMW Racing Team) ha disputato una corsa positiva, terminando dodicesimo davanti al sammarinese Alex De Angelis (IodaRacing Team). Roman Ramos (Team GOELEVEN) e Josh Brookes (Milwaukee BMW), rispettivamente in quattordicesima e quindicesima posizione, sono gli ultimi due piloti ad andare a punti. Mentre Rea e Davies celebrano le rispettive vittorie , domenica ci saranno da assegnare gli ultimi 25 punti in palio: semaforo verde a Gara2 alle 21 ora locale (le 19 italiane) per la resa dei conti finale della stagione 2016. Argomenti superbike jonathan rea Leggi i commenti I commenti dei lettori 
TORINO - "Non meritavamo la sconfitta". E' amareggiato Maurizio Sarri dopo il ko del Napoli contro la Juve . "In questo momento facciamo sempre qualche errore e contro i giocatori che ha la Juve diventa pericolosissimo". "L'anno scorso - ricorda - avevamo fatto una gara più timida. Davanti eravamo un po' stanchi e questo potrebbe avere un po' inciso. Mi dispiace per il secondo gol preso per un errore su una lettura sbagliata. Il primo non lo commento, è un errore singolo, sfortunato perché la palla è finita sul piede di Bonucci". LE PAGELLE DI JUVE-NAPOLI INSIGNE STIA ZITTO - La stilettata però Sarri la riserva a Insigne che ha 'mugugnato' al momento del cambio: "Quando esce deve stare zitto e basta. Se c'è qualcosa da chiarire lo faremo nei prossimi giorni. L'ho tolto perché non sembrava stare bene fisicamente. L'abbraccio con Higuain? Quando sei arrabbiato con un figlio continui a volergli bene. Lui mi ha fatto solo del bene, il passaggio alla Juve mi ha fatto male ma rimane una persona alla quale sono affezionatissimo e probabilmente fra 10 anni ci sentiremo ancora". Juventus-Napoli, Higuain: prima l'abbraccio con Sarri, poi il gol senza festa NON ABBIAMO MAI DETTO DI ESSERE DA SCUDETTO - Le sconfitte contro Roma e Juve per il tecnico azzurro, però, non ridimensionano gli obiettivi del Napoli: "Nelle scorse stagioni abbiamo lottato nelle prime posizioni e anche quest'anno siamo nei primi posti. Non abbiamo mai detto di essere competitivi per il massimo livello, se no avremmo preso giocatori dell'87 o dell'88. Invece abbiamo fatto una giusta scelta di prendere tutti giocatori giovani, del '94, '95, '97. La società ha scelto di crearsi un futuro, quindi il percorso è più lungo: la squadra deve crescere in personalità e esperienza. Con tutte le difficoltà avute penso che i ragazzi stiano facendo bene, se poi qualcuno ci etichetta come l'anti-Juve non ci interessa, sappiamo quale sia il nostro compito e andiamo avanti tranquillamente". Sarri: "Insigne deve stare zitto" Leggi i commenti I commenti dei lettori 
TORINO - La differenza l'ha fatta proprio Gonzalo Higuain, il grande ex dell'anticipo allo Juventus Stadium. È stato lui a regalare la preziosissima vittoria alla squadra di Allegri (2-1) e a punire al di là dei suoi demeriti un buon Napoli, che è stato sempre all'altezza della situazione ed è stato condannato soltanto da due svarioni difensivi di Ghoulam. Del primo ha approfittato Bonucci, in avvio di ripresa. Del secondo, dopo il momentaneo pareggio di Callejon, ha invece beneficiato l'attesissimo Pipita: che ha infilato di sinistro Reina e ha contenuto la sua esultanza, concedendosi comunque un ghigno di comprensibile soddisfazione. Doveva essere la sua notte e l'argentino alla fine è riuscito a deciderla, nonostante la strenua resistenza della formazione di Sarri. Juventus-Napoli, Higuain: prima l'abbraccio con Sarri, poi il gol senza festa È stata una sfida dai due volti. Soltanto combattuta nel primo tempo, in cui l'arbitro Rocchi (quasi impeccabile) ha dovuto alzare la voce e distribuire molte ammonizioni, per non farsi sfuggire di mano la partita. La Juventus ha cercato di fare valere la sua superiorità atletica. Ma il Napoli ha tenuto botta grazie alle contromosse di Sarri, che ha inserito a sorpresa tra i titolari Chiriches e Diawara: per aumentare i centimetri e i muscoli della sua squadra. Missione compiuta, fino all'intervallo: appena due le palle gol, una per parte. Coi portieri praticamente inoperosi e qualche fischio dalle tribune. Juve-Napoli, l'abbraccio tra Higuain e Sarri Poi il copione è cambiato di colpo, dopo l'intervallo. L'ingresso di Cuadrado al posto di Chiellini (infortunato) ha dato più vivacità ai bianconeri ed è arrivato subito (5') il vantaggio di Bonucci, favorito dal primo liscio di Ghoulam. Gli azzurri hanno però reagito benissimo, trovando il pareggio (9') con una bella combinazione tra Insigne e Callejon. Botta e risposta fulmineo, che ha ripristinato l'equilibrio in campo pure nel punteggio. In agguato c'era Higuain, però: prontissimo ad approfittare di sinistro del secondo svarione del povero Ghoulam, che invece di rinviare ha passato il pallone al suo ex compagno. Inutile l'assalto finale degli ospiti, capaci di mettere solo un po' di paura ai 40 mila dello Stadium. Di Pipita ce n'è uno e ora ce l'ha Allegri. Era scritto che finisse così. JUVENTUS-NAPOLI 2-1 (0-0) JUVENTUS (3-5-2) Buffon - Barzagli, Bonucci, Chiellini (38' st Cuadrado) - Lichtsteiner, Khedira, Hernanes (31' st Sturaro), Pjanic (23' st Marchisio), Alex Sandro - Higuain, Mandzukic. NAPOLI (4-3-3) Reina - Hysaj, Chiriches, Koulibaly, Ghoulam - Allan (31' st Zielinski), Diawara. Hamsik (37' st El Kaddouri) - Callejon, Mertens, Insigne (16' st Giaccherini). Marcatori : 5' st Bonucci, 25' st Higuain, 9' st Callejon Arbitro : Rocchi. Note : ammoniti Chiellini, Alex Sandro, Insigne, Hernanes, Mandzukic. Spettatori 41.409, incasso euro 2.178.898. Leggi i commenti I commenti dei lettori 
