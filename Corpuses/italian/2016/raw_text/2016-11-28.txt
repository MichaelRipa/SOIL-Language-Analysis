SALERNO - Un pareggio che non serve a nessuna delle due. Salernitana e Pro Vercelli si dividono la posta in palio pareggiando 1-1 nel posticipo della 16/a giornata di Serie B. Alla rete dei Donnarumma nei primi 45′ minuti per i padroni di casa, risponde nella ripresa Sprocati. I campani salgono così a quota 18 in classifica, i piemontesi un gradino più sotto, a 17. Entrambe, però, non si allontanano dalle zone basse della classifica con la soglia play-out ferma a 16 punti. IL MATCH - All'Arechi di Salerno la gara si accende al 19′ quando Mustacchio serve Ardizzone che lascia partire un tiro da fuori area che costringe Terracciano alla respinta. E' la Salernitana, pero', a passare in vantaggio, al 35′, con Donnarumma, bravo a deviare in gol, un colpo di testa di Coda, su cross di Vitale. Pro Vercelli subito vicina al pari: sponda di Ebagua e tiro di Palazzi con Terracciano che respinge con i pugni. Al 10′ della ripresa Altobelli serve Mustacchio che perde prima il tempo e poi spara su Terracciano che devia in corner. Al quarto d'ora campani pericolosi con un colpo di testa di Della Rocca su cross di Rosina, ma Provedel salva. Al 32′, sugli sviluppi di un tiro dalla bandierina Mammarella batte a rete e Terraciano la manda ancora in angolo. Al 36′ , però, la Pro pareggia. Ebagua serve al centro dell'area dei padroni di casa il neo entrato Sprocati che batte l'estremo granata e poi si fa ammonire per essersi tolto la maglia esultando. Finisce con un 1-1 che scontenta entrambe le parti. SALERNITANA-PRO VERCELLI 1-1 (1-0) SALERNITANA (3-4-1-2): Terracciano; Perico, Bernardini, Schiavi (34′ st Luiz Felipe Marchi); Improta, Della Rocca (31′ st Zito), Ronaldo, VitalE; Rosina; Coda, Donnarumma (27′ st Busellato). In panchina: Liverani, Mantovani, Franco, Tuia, Caccavallo, Joao Silva. Allenatore: Fiorin (Sannino squalificato) PRO VERCELLI (3-5-2): Provedel; Bani, Legati (21′ st La Mantia), Luperto; Germano (41′ pt Berra), Ardizzone, Palazzi, Altobelli (21′ st Sprocati), Mammarella; Mustacchio, Ebagua. In panchina: Zaccagno, Budel, Eguelfi, Emmanuello, Castiglia, Morra. Allenatore: Longo ARBITRO : Abisso di Palermo RETI : 35′ pt Donnarumma; 36′ st Sprocati NOTE : Serata fredda, terreno in buone condizioni. Spettatori 9.995 compresa la quota abbonati, incasso non comunicato dalla societa'. Ammoniti: Improta, Altobelli, Vitale, Palazzi, Ebagua. Angoli: 12-4 per la Salernitana. Recuperi: 1′, 4′. Argomenti serie b salernitana pro vercelli Leggi i commenti I commenti dei lettori 
INTER HANDANOVIC 5,5: c’è e non c’è. Sa fare di meglio, ma non commette errori clamorosi. BROZOVIC 7: narratore di forma e sostanza. Regge il reparto con forza e precisione. Segna un gran gol. CANDREVA 7: libero e felice sulla sua fascia si gode la partita con brilantezza. Milic non è mai un ostacolo. E anche sui si sarà chiesto dove fosse quando l’ha messa dentro (32’ st. Eder sv). ICARDI 7,5: autorevole e irrefrenabile. La sua prima rete è un assolo da vedere e rivedere su You tube. FIORENTINA GONZALO RODRIGUEZ 4,5: insieme ai compagni di reparto balla per tutto il primo tempo. Il suo fallo non è da espulsione ma tanta ingenuità non è da lui. MILIC 4,5 : sognando Alonso. Prossimamente al cinema (1’ st. Tomovic 5,5: poca roba) ILICIC 6 : a parte il gol è quello che unisce volontà e concretezza dall’inizio alla fine. Sbaglia un paio di assist che potevano essere decisivi, però. KALINIC 6 : un gol e una montagna di calci presi senza fiatare. Attaccante di classe. ARBITRO DAMATO 4: espulsione ingiusta. Un rigore negato alla Fiorentina. Basta questo a spiegare la sua lucidità. Leggi i commenti I commenti dei lettori 
MILANO - Luci, ma anche gol e spettacolo a San Siro: l'Inter supera 4-2 la Fiorentina in una delle partite più belle di questo campionato. Tutto facile per i nerazzurri, avanti già 3-0 dopo 20′ grazie alle reti di Brozovic, Candreva e Icardi. I toscani non mollano e si portano sotto con Kalinic e Ilicic, facendo tremare nella ripresa i ragazzi di Pioli (alla pima vera gioia dal suo arrivo in nerazzurro) nonostante l'inferiorità numerica per l'espulsione diretta alla fine del primo tempo di Gonzalo Rodriguez (decisione severa). Al 90′ Icardi firma il poker, scacciando la paura e raggiungendo Dzeko al primo posto della classifica cannoniere con 12 reti. Felici così Jindong Zhang, insieme a Steven Zhang, al CEO ad interim Jun Liu e al presidente Erick Thohir, tutti presenti sugli spalti. LA CRONACA, AVVIO CHOC PER I VIOLA - Pioli sceglie Ranocchia al posto di Murillo, a sorpresa Banega toglie il posto a Joao Mario. Poche novità invece per la Fiorentina con Paulo Sousa che dà fiducia a Salcedo al posto di Tomovic e conferma Bernardeschi insieme a Ilicic dietro a Kalinic, l'anno scorso autore di una tripletta a San Siro contro i nerazzurri. L'avvio è a dir poco in discesa per l'Inter: dopo 20′ siamo già sul 3-0. Sblocca la gara dopo 2′ Brozovic, bravo a finalizzare una sponda (involontaria) di Icardi con un gran tiro dal limite. Nuovamente da sinistra nasce il raddoppio: solito cross teso di Perisic, Tatarusanu smanaccia male sui piedi di Candreva che non può sbagliare a porta vuota. Il meglio però deve ancora venire perché il tris di Icardi è delizioso: l'attaccante argentino approfitta di uno scivolone di Gonzalo Rodriguez in area, supera in dribbling Astori e batte Tatarusanu. Inter show. Inter-Fiorentina, il film della partita LA REAZIONE DEI TOSCANI - Per una volta sembra una partita senza grattacapi per l'Inter, ma non è così. Al 37′ Badelj lancia infatti Kalinic che difende benissimo la palla dalla marcatura di D'Ambrosio e batte Handanovic con un tiro preciso. A fine primo tempo la squadra di Paulo Sousa resta però in 10: l'arbitro Damato infatti considera da rosso diretto un fallo con il braccio troppo alto di Gonzalo Rodriguez su Icardi. La decisione è troppo severa. Pochi minuti prima il direttore di gara non aveva concesso un rigore solare agli ospiti per un fallo di Miranda proprio su Gonzalo Rodriguez da azione d'angolo. LE PAGELLE ILICIC BEFFA HANDANOVIC - Nella ripresa, nonostante l'inferiorità numerica, la Fiorentina torna in piena gara. Al 62′ infatti Ilicic dal limite beffa Handanovic con un gran tiro di sinistro: conclusione velenosa, ma il portiere sloveno poteva fare sicuramente di più. L'Inter accusa un po' di fatica e soprattutto nei nerazzurri arriva la paura della doccia fredda, soprattutto ricordando la recente rimonta subita dall'Hapoel Beer Sheva in Europa League. ICARDI FIRMA IL POKER - Chiesa sostituisce Bernardeschi ed entra subito nel vivo del gioco, dall'altra parte l'Inter ha gli inevitabili spazi in contropiede, ma non riesce a mettere al sicuro il risultato. L'occasione più clamorosa capita sui piedi di Joao Mario, che però spara incredibilmente alto a due passi dalla porta. E allora, chi può chiudere la partita se non Icardi, bravo a ribadire in porta una precedente conclusione di Perisic parata da Tatarusanu. Nei minuti di recupero, sempre su un cross dalla destra dell'esterno croato, il centravanti argentino prova l'eurogol in rovesciata, ma non trova il pallone. Sarebbe stato troppo. Intanto Icardi si gode il primato nella classifica cannonieri con Dzeko (12 gol). Fischio finale con un enorme sospiro di sollievo da parte di tutti i sostenitori nerazzurri, gruppo Suning e Thohir compresi. Viola arrabbiati con l'arbitro (giustamente perché l'espulsione di Gonzalo Rodriguez è stata esagerata) ma comunque sconfitti a testa altissima. INTER-FIORENTINA 4-2 (3-1) INTER (4-2-3-1): Handanovic; D'Ambrosio, Ranocchia, Miranda, Ansaldi; Brozovic, Kondogbia (1'st Joao Mario); Candreva (34'st Eder sv), Banega (24'st Felipe Melo), Perisic; Icardi- In panchina: Carrizo, Andreolli, Jovetic, Biabiany, Murillo, Gnoukouri, Nagatomo, Miangue, Gabriel Barbosa Allenatore: Pioli. FIORENTINA (4-2-3-1): Tatarusanu; Salcedo, Rodriguez, Astori, Milic (1'st Tomovic); Badelj, Borja Valero; Bernardeschi (20'st Chiesa), Ilicic, Tello(30'st Perez); Kalinic- In panchina: Lezzerini, Dragowski, De Maio, Sanchez, Zarate, Vecino, Maxi Olivera, Cristoforo, Babacar Allenatore: Paulo Sousa. ARBITRO: Damato di Barletta RETI: Brozovic al 2′, Candreva al 9′, Icardi al 18′, Kalinic al 37′, Ilicic al 62′ e Icardi al 90′ ESPULSO: Gonzalo Rodriguez al 45′ per aver interrotto una chiara occasione da gol AMMONITI: Kondogbia, Salcedo, Brozovic, Miranda, Felipe Melo, Badelj, Borja Valero e Ansaldi ANGOLI: 7-2 per l' Inter RECUPERO: 1′ e 4′ Argomenti inter serie a fiorentina Leggi i commenti I commenti dei lettori 
MILANO - A testa alta. Nonostante il 4-2 subito dall'Inter , Paulo Sousa elogia la sua squadra dopo l'ottima prestazione di San Siro, per tutto il secondo tempo in 10 per l'espulsione di Gonzalo Rodriguez: "Sono molto orgoglioso dei miei ragazzi, hanno dimostrato qualità, personalità e carattere in una partita che non è stata per niente facile. Hanno giocato veramente bene, da campioni. Alla fine siamo andati ad applaudire i tifosi, ci hanno aiutato e hanno fatto di tutto, se lo meritano". Inter-Fiorentina, il film della partita "DAMATO? NO COMMENT" - Al triplice fischio, i giocatori hanno circondato l'arbitro Damato per protestare per le sue decisioni, in particolare il rosso diretto a Gonzalo e il rigore solare non concesso proprio all'argentino per il fallo di Miranda. Ma Paulo Sousa non vuole fare polemica: "Dell'arbitraggio non parlo mai, finita la partita per me e' finito. Sono contentissimo per la squadra, ha fatto di tutto per vincere la partita". No comment anche sul caso Bernardeschi: "Non dilunghiamoci, abbiamo detto tutto. Cerchiamo di stare sul calcio, la cosa più bella di tutte. Noi - prosegue - abbiamo l'ambizione di lottare contro tutto e tutti. I ragazzi continuano a crederci e a crescere, vanno contro tutti gli avversari per andare a vincere le partite". Leggi i commenti I commenti dei lettori 
None Leggi i commenti I commenti dei lettori 
MILANO - "Non commento gli episodi, parlo solamente della partita. Abbiamo fatto tante cose buone, specie in avvio, abbiamo confermato che l'approccio è quello giusto, che se giochiamo da squadra compatta e attenta possiamo far male, ma anche che quando allentiamo la tensione e aumenta la distanza tra i reparti rischiamo qualche pericolo". Stefano Pioli si gode la prima vittoria da allenatore dell'Inter anche se, come spesso capita, la partita dei nerazzurri è stata agrodolce. "STIAMO RECUPERANDO AUTOSTIMA" - Pioli è convinto che la strada intrapresa sia quella giusta: "Non è che stiamo vincendo tutte le partite e abbiamo fiducia e autostima al 100%, ci sta, nei momenti difficili si può avere un contraccolpo, dobbiamo reagire di testa - aggiunge l'ex tecnico della Lazio -. Durante le partite affrontiamo avversari importanti, abbiamo le qualità per poter far male in qualsiasi momento. Ho visto tante cose positive e tante altre sulle quali dobbiamo veramente lavorare. La squadra ha le qualità per giocare un certo tipo di calcio, abbiamo sbagliato a non gestire il pallone nel secondo tempo: vogliamo comandare noi la partita, mettendo in difficoltà i nostri avversari, sapendo però che non può succedere di comandare per 95"'. Inter-Fiorentina, il film della partita "CHAMPIONS POSSIBILE" - La Champions League torna distante 8 punti: "Dobbiamo provare a vincere più partite possibile, si deve pensare pensare una partita per volta. La Fiorentina - prosegue Pioli - ha qualità e organizzazione, siamo soddisfatti, ma dobbiamo pensare a un altro avversario importante, il Napoli, che ci sta davanti in classifica, la dobbiamo gestire al meglio". Chiusura sull'incontro con i dirigenti cinesi del gruppo Suning: "E' stato importante, ho parlato con loro e hanno grande voglia che la squadra possa riprendersi per raggiungere gli obiettivi". ICARDI: "PASSO IN AVANTI" - La doppietta gli vale il primo posto nella classifica cannoniere con Dzeko, Icardi non può che essere felice: "Non so questa vittoria sia la giusta medicina, di sicuro è un passo in avanti quello che abbiamo fatto oggi. L'approccio è stato giusto, in settimana si vedeva la voglia di fare bene e ci siamo riusciti nel primo tempo. Paura di vincere? No, dobbiamo imparare a gestire le partite penso, quando andiamo in vantaggio andiamo troppo indietro e diventa piu' facile per gli avversari". Ora si pensa al Napoli: "Dobbiamo affrontarla come oggi, con la cattiveria giusta. Quanti gol farò? Non è un obiettivo, io sono un attaccante e devo essere pronto a segnare". PERISIC CRITICO - Decisamente meno soddisfatto Ivan Perisic per il secondo tempo dei suoi: "Abbiamo iniziato bene, abbiamo pressato alto e fatto tre gol in 20′. Abbiamo giocato bene nel primo tempo, mentre nel secondo si è vista solo la Fiorentina e in questo dobbiamo cambiare: non possiamo giocare cosi' in 11 contro 10, questo non è possibile". Sul rapporto della squadra con Pioli: "Non voglio parlare di differenze, ma tutti possiamo vedere che abbiamo fatto veramente bene nelle ultime tre partite, solo cosi' possiamo fare bene in questa stagione". Elogi per il connazionale Brozovic, a segno stasera: "E' straordinario, sa giocare con il destro e il sinistro, ha un buon tiro e quando gioca così è difficile da stoppare, deve continuare così anche lui". Argomenti inter serie a stefano pioli Leggi i commenti I commenti dei lettori 
Diciannove minuti di follia regalano partita e tre punti all’Inter, che mette all’angolo la Fiorentina con un avvio di primo tempo che non lascia scampo e mette in evidenza tutti i problemi della squadra di Paulo Sousa. Il tecnico portoghese termina così la sua settimana più complicata, culminata dalle dichiarazioni su Bernardeschi e conclusa con le parole del dg Corvino che ha stoppato qualsiasi idea sul futuro del lusitano. Brozovic, Candreva e Icardi, per il 3-0 che cade sulla testa dei viola come una sentenza inappellabile e quello che accade da lì in poi non riesce a capovolgere il risultato. La Fiorentina rimane a quota 20 punti, in nona posizione, scavalcata proprio dall’Inter a quota 21. Approccio mancato, completamente, e troppa libertà al tridente nerazzurro che può attaccare gli spazi e far male (molto male) alla difesa viola. Tutto facile, troppo facile. Anche se lo squillo di Kalinic, al 36’, rimette in piedi una partita davvero folle. Il croato, al sesto gol in campionato (decimo stagionale) si rende autore di una prestazione davvero positiva. Ma quando Damato in pieno recupero del primo tempo espelle con un rosso diretto Gonzalo Rodriguez, per fallo su Icardi, tutto si complica maledettamente. Scatenando le polemiche in campo e non solo da parte dei viola. Inter-Fiorentina, 19 minuti da brivido a San siro: viola sotto di tre gol Brozovic, Candreva, Icardi la Fiorentina subisce tre gol in 19' nel primo tempo. leggi l'articolo Nella ripresa Ilicic, al 62’, sigla il 3-2 con un diagonale che vale il terzo gol consecutivo per lo sloveno. La Fiorentina spinge e si rende pericolosa, mentre Sousa toglie Milic, Bernardeschi e Tello per far spazio a Tomovic, Chiesa e al debuttante Joshua Perez. Classe ’98, aggregato dalla formazione Primavera, lo statunitense si piazza a destra catapultato in una nuova dimensione. I viola si espongono alle ripartenze dei nerazzurri, inevitabili, anche se Joao Mario e Perisic graziano la formazione di Sousa. La reazione c’è e mette qualche brivido alla squadra di Pioli. Poi però, al 91’, Icardi chiude la gara al termine di un contropiede ben interpretato e finalizzato con la dodicesima rete in campionato per l’argentino. Giù il sipario su una partita folle, forse troppo. La Fiorentina protesta per l'espulsione di Gonzalo Rodriguez Uno dei momenti decisivi del match è la contestatissima espulsione di Gonzalo Rodriguez da parte dell'arbitro. Gonzalo ha fermato ai 25 metri Icardi alzando troppo il braccio, ma è l'espulsione è parsa a molti esagerata perché non era chiara occasione da gol o un fallo così cattivo. La Fiorentina cade in campionato dopo un mese e mezzo dall’ultima sconfitta: era il 2 ottobre a Torino, 2-1 per i granata. E mette fine alla serie positiva di tre vittorie consecutive in trasferta. Ma al di là del risultato, restano alcuni dubbi. I primi venti minuti (e non solo) dove i viola sono andati vicini ad incassare anche la quarta rete. Così come l’espulsione di Gonzalo Rodriguez, reputata eccessiva dai viola. Infine i cambi, con Chiesa e Perez al posto di Bernardeschi (in palla, buona prova) e Tello. Incognite pesanti, come macigni. Che devono far riflettere. PRIMO TEMPO: ACCADE DI TUTTO - Folle primo tempo quello tra Inter e Fiorentina. In tribuna anche Diego Della Valle, mentre 500 tifosi viola hanno accompagnato la trasferta dei viola. Sousa schiera un 4-2-3-1 con Salcedo al posto di Tomovic e Kalinic unica punta. Parte benissimo l’Inter: al 3’ Ansaldi crossa dalla sinistra, Icardi appoggia all’indietro e Brozovic, di piatto, piazza in rete. Al 5’ Candreva prova a sfondare sulla destra ma Gonzalo Rodriguez rimedia in angolo. All’8’ prova a rispondere la Fiorentina col tiro da fuori area di Bernardeschi, respinto da Handanovic, sul quale Kalinic prova a ribattere ma finisce in fuorigioco. Al 9’ il raddoppio nerazzurro: Perisic sfonda sulla sinistra, cross sul quale Tatarusanu interviene male rimettendo sui piedi di Candreva che non sbaglia sotto porta. E’ il 2-0. Al 12’ Bernardeschi duetta con Borja Valero, servendo lo spagnolo in area: Handanovic in angolo. Al 19’ però ecco il 3-0. Icardi viene servito in profondità da Candreva: l’argentino mette a sedere Gonzalo Rodriguez, salta Astori e di destro trafigge Tatarusanu. E’ l’undicesimo gol in campionato per lui: tre reti in meno di venti minuti per i nerazzurri. Inizio da incubo per la Fiorentina. Che però prova a reagire. Al 33’ su punizione, Ilicic impegna Handanovic alla respinta in angolo. E al 36’ i viola accorciano le distanze: lancio di Badelj per Kalinic, che vince il duello fisico e in velocità con Candreva e di sinistro batte Handanovic per il sesto gol in campionato, il decimo stagionale. In pieno recupero, però, un episodio chiave. Gonzalo Rodriguez atterra Icardi e il direttore di gara lo giudica da chiara occasione da gol: espulsione diretta, una decisione che lascia più di un dubbio. Kalinic, il gol e poi il solito lottatore Il gol che riapre la partita nel primo tempo è di Kalinic, poi l'attaccante viola si rivela il solito lottatore su ogni pallone. SECONDO TEMPO: NON BASTA ILICIC - Nella ripresa l’Inter fatica a contenere la reazione della Fiorentina che, in dieci uomini, crea non pochi grattacapi ai nerazzurri. Subito fuori Milic e Kondogbia per Tomovic e Joao Mario. Al 52’ Ilicic ci prova da fuori area di destro con una gran botta, respinta di Handanovic. Al 57’ palo esterno di Perisic, coi viola che concedono le ripartenze all’Inter. Al 61’ Candreva in diagonale si fa respingere la conclusione da Tatarusanu. La Fiorentina però è pericolosa e al 62’ riapre clamorosamente la partita. Ilicic sfonda sulla sinistra e con un gran diagonale batte Handanovic: la rete del 3-2, il terzo sigillo in campionato (consecutivo dopo la doppietta di Empoli). Al 65’ fuori Bernardeschi e dentro Chiesa, mentre al 68’ esce Banega per far spazio a Felipe Melo. Al 75’ esce anche Tello per l’esordio in Serie A di Joshua Perez, esterno destro statunitense classe ’98 aggregato dalla Primavera. Al 77’ ci prova Badelj dalla distanza, col pallone che termina di poco alto, mentre al 78’ esce Candreva per Eder. All’80’ Joao Mario fallisce clamorosamente la rete della sicurezza, tutto solo davanti a Tatarusanu manda alto sopra la traversa. E al 91’, in contropiede, Perisic ha vita facile e sulla respinta di Tatarusanu Icardi segna la personale doppietta. Il dodicesimo gol in campionato per l’argentino. Ilicic fa ancora sperare i viola, poi Icardi chiude i conti dell'Inter Finisce 4-2 ma la Fiorentina in 10 dalla fine del primo tempo ha lottato fino alla fine. Nel secondo tempo Ilicic ha portato il risultato sul 3-2 ed è stata battaglia, poi nel finale Icardi ha chiuso i conti. Leggi l'articolo INTER (4-2-3-1) : Handanovic, D’Ambrosio, Ranocchia, Miranda, Ansaldi, Brozovic, Kondogbia, Candreva, Banega, Perisic, Icardi. Allenatore: Stefano Pioli. FIORENTINA (4-2-3-1) : Tatarusanu, Salcedo, Gonzalo, Astori, Milic, Badelj, Borja Valero, Tello, Ilicic, Bernardeschi, Kalinic. Allenatore: Paulo Sousa. ARBITRO: Sig. Damato di Barletta. 
