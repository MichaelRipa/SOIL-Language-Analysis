None Leggi i commenti I commenti dei lettori 
None Leggi i commenti I commenti dei lettori 
Imprese di Ligorna e Finale, pareggi in trasferta per Sanremo e Savona, tre punti d’oro per Argentina e Lavagnese: liguri in spolvero nella nona giornata del girone E di serie D. I bisagnini superano 3-1 il Viareggio e centrano il secondo successo stagionale. Decisivi, con i toscani in dieci, il tap in di Chiarabini (78’) e l’eurogol di Vassallo (81’), dopo le reti di De Persiis (45’), in spaccata, e l’azione personale dell’ex blucerchiato Pagano (67’). I ragazzi di Buttu hanno espugnato il “Sivori”, con una rete di testa di Saba al 67’, centrando il quarto successo stagionale fuori casa. Non è servito l’esordio sulla panchina dell’Unione di Andrea Dagnino, penultima a sette punti dopo otto gare, reduce da cinque sconfitte consecutive. Ha esordito in avanti Roberto Aquaro (classe 1984), nove reti lo scorso anno all’Olginatese, ma il problema rimane il gol. Due ottime parate di Gallo nel finale ed un rigore non assegnato hanno negato il pareggio. Senza reti il punto contro il Real Forte Querceta del Sanremo di Riolfo, che ha tremato per la traversa di Biagini al 53’ e ringrazia Massolo, ottimo su Falchini ad inizio ripresa e su Rossi (76’). Il botta e risposta nel primo quarto d’ora decide Valdinievole Montecatini-Savona. Il capocannoniere Murano (13’), già otto gol, risponde con un rasoterra a Taddeucci (5’). La traversa di Damiani al 28’ rimane il maggior rimpianto, Nappello non centra la porta nella doppia conclusione all’80’. Non serve neppure l’ingresso di Amirante al 77’. Da segnalare l’esordio di Maurice Glarey, esterno basso classe 1998, lo scorso anno in Eccellenza con l’Aygreville. Mister Siciliano si accontenta: “Punto importante su un campo difficile, ma la squadra può e deve fare di più”. E’ tornata l’Argentina cinica dello scorso anno. Con due gol ha fatto sei punti. Dopo la Lavagnese è toccato al Jolly Montemurlo. E’ servita una magia di Lo Bosco (88’), su assist di Bertuccelli, per cogliere dopo sei mesi la vittoria in casa. Mister Ascoli guarda già avanti: “Vittoria giusta. Mi è piaciuta la caparbietà dei ragazzi. Ora bisogna dare continuità a questa vittoria”. Il 3-1 in trasferta al fanalino Ghivizzano, con rimonta firmata Tognoni (70’), Currarino (81’) e Ghiglia (90’), cancella per una pratica Lavagnese il passo falso casalingo di domenica scorsa. Poco da fare per Fezzanese e Sporting Recco. Gli spezzini sono battuti 3-1 in casa dal forte Gavorrano. Lombardi (69’) e due palle inattive, punizione che libera Moscati (75’) e rigore ancora di Lombardi (81’), segnano la gara. Non serve il gol di Cito a tempo scaduto con una gran botta dal limite. I recchelini vengono superati con il medesimo punteggio dall’ex fanalino Ponsacco. Arriva solo sullo 0-3 il gol di Marinai (66’). Segnali di risveglio per il Grosseto. Il rigore a tempo scaduto di Marianeschi vale il 3-2 contro la Massese, che rimane a sedici, e viene scavalcata in testa dal Gavorrano, ora a diciotto. A quindici seguono quattro squadre, comprese Unione Sanremo e la sorpresa Finale. Argomenti calcio serie d liguria 
GENOVA – ”Per quanto mi riguarda sono sempre in difficoltà ma ho molto rispetto per me stesso e vado avanti. La squadra a me aveva sempre dato risposte positive e ha sempre giocato le partite per come le doveva giocare. E’ questo il segnale che deve cogliere una società nel momento in cui valuta se esonerare un allenatore”. Marco Giampaolo si gode il successo contro l’Inter e si toglie un sassolino dalla scarpa nei confronti dalla società, che nelle ultime settimane lo ha più volte messo sotto accusa. ”IO FACCIO IL MIO LAVORO” – Sono messaggi piuttosto chiari quelli di Giampaolo: ”Io faccio il tecnico, il club fa il club. Sapranno loro cosa fare. Io vado avanti per la mia strada”. Sugli obiettivi stagionali: ”La Samp l’anno scorso ha fatto 40 punti ed è arrivata quint’ultima – sottolinea l’ex allenatore dell’Empoli -. Ha ceduto giocatori importanti come Soriano, Fernando e Correa e ha acquistato tanti giovani di prospettiva. C’è bisogno di lavorare tanto e sodo per migliorare”. Chiusura su Muriel e Bruno Fernandes: ”Muriel quando gioca per la squadra è importante, quando è anarchico è meno utile. Oggi ha fatto una partita completa, l’ha spaccata con le sue accelerazioni. E’ un giocatore ‘dentro’, nell’animo. Bruno è arrivato a fine agosto e ha fatto diverse assenze per le convocazioni in nazionale, quindi ci ha messo un pò a capire le nostre idee. Per questo all’inizio giocava meno. E poi avevo un’ottima alternativa in Alvarez. Per un allenatore è un piacere avere possibilità di scelta”. MURIEL: ”SIAMO CON GIAMPAOLO” – Le parole di Giampaolo vengono confermate da Muriel: ”Siamo con il mister e lo dimostriamo partita dopo partita e allenamento dopo allenamento. Lui sa di avere tutta la nostra disponibilità e può stare tranquillo anche se fino a oggi i risultati non sono stati i migliori”. Sulla partita contro l’Inter: ”Sono molto felice per la vittoria di questa sera. Questa è la dimostrazione che quando giochiamo da squadra riusciamo a fare tutto quello che vogliamo e che possiamo vincere contro chiunque. Mi spiace per le occasioni che ho sprecato davanti la porta ma questa sera va bene così anche perché sto lavorando molto per poter dare una mano in fase di copertura e oggi è stata una una giornata di quelle”. Argomenti calcio serie a sampdoria giampaolo Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
"Se sono in difficoltà? Per quanto mi riguarda sono sempre in difficoltà ma ho molto rispetto per me stesso e vado avanti. La squadra a me aveva sempre dato risposte positive e ha sempre giocato le partite per come le doveva giocare. E' questo il segnale che deve cogliere una società nel momento in cui valuta se esonerare un allenatore". Il tecnico della Sampdoria Marco Giampaolo non va tanto per il sottile nel commentare il suo personale momento sulla panchina bluerchiata, 'rinsaldata' dopo la vittoria di stasera sull'Inter. "Io faccio il tecnico - continua -, il club fa il club. Sapranno loro cosa fare. Io la mia strada non l'ho mai persa, io vado avanti per la mia strada. Muriel? Quando gioca per la squadra è importante, quando è anarchico è meno utile. Oggi ha fatto una partita completa, l'ha spaccata con le sue accelerazioni. E' un giocatore 'dentro', nell'animo". Sulla linea difensiva sempre alta e aggressiva: "C'e' bisogno di lavoro e di applicazione, ci vuole tempo per acquisire tutte le informazioni e ci vogliono i risultati altrimenti i giocatori non acquistano fiducia. Prima della partita ho detto alla squadra di giocare come tale, cioè con compattezza e attenzione anche nelle riprese del gioco. La Samp l'anno scorso ha fatto 40 punti ed e' arrivata quint'ultima - sottolinea Giampaolo -. Ha ceduto giocatori importanti come Soriano, Fernando e Correa e ha acquistato tanti giovani di prospettiva. C'e' bisogno di lavorare tanto e sodo per migliorare". "Bruno Fernandes - aggiunge Giampaolo - è arrivato a fine agosto e ha fatto diverse assenze per le convocazioni in nazionale, quindi ci ha messo un po' a capire le nostre idee. Per questo all'inizio giocava meno. E poi avevo un'ottima alternativa in Alvarez. Per un allenatore è un piacere avere possibilità di scelta. L'Inter? E' forte ma imprevedibile. Può fare una grande partita e vincere 3-0 o farti vincere perchè probabilmente ha poco senso del collettivo", conclude. Argomenti calcio sampdoria inter marco giampaolo 
