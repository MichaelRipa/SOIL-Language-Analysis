Il Consiglio di sicurezza delle Nazioni Unite ha approvato all'unanimità una risoluzione che appoggia il cessate il fuoco in Siria , promosso da Russia e Turchia. I quindici membri hanno votato tutti a favore della misura, che sostiene gli sforzi verso nuovi negoziati, previsti a fine gennaio ad Astana, in Kazakistan. Il cessate il fuoco in Siria è in vigore dalle 24 italiane di giovedì ed è stato accettato sia dall'esercito di Damasco, sia dai ribelli e dai gruppi dell'opposizione. Nella risoluzione adottata oggi il Consiglio di sicurezza dell'Onu "accoglie con soddisfazione e sostiene gli sforzi di Russia e Turchia per mettere fine alla violenza in Siria e avviare un processo politico" e "prende nota" dell'accordo concluso il 29 dicembre scorso. Accordo firmato dal governo di Damasco e da diversi gruppi armati, ad esclusione del Fronte al Nusra, affiliato ad Al Qaeda, e dello Stato Islamico Argomenti siria guerra siria 
Leggi i commenti I commenti dei lettori 
ROMA - Il discorso del presidente della Repubblica suscita un plauso bipartisan da parte del mondo politico. L'apprezzamento in blocco arriva dal Pd e dall'area centrista. Forza Italia, per voce del il vicepresidente della Camera Simone Baldelli , lo definisce "equilibrato e di alto profilo". Sinistra italiana, coi capigruppo parlamentari Scotto (deputato) e De Petris (senatore), apprezza i riferimenti a "disagio sociale, diseguaglianza e disoccupazione". Ma attaccano Sergio Mattarella Lega e FdI, mentre il M5s ( Beppe Grillo ha pronunciato in discorso in contemporanea ), non commenta. E resta in silenzio. Il discorso di fine anno del presidente della Repubblica - l'integrale L'affondo di Salvini . "Il discorso di Mattarella è stato il vuoto, il nulla - ha commentato il leader della Lega, Matteo Salvini , su Facebook - quello che è accaduto nel mondo non riguarda il presidente della Repubblica. L'ennesimo discorso vuoto". Salvini ha lanciato un duro affondo al Capo dello Stato a proposito dei provvedimenti adottati dal governo sulle banche: "Mattarella ha parlato di banche e di un decreto che ha tutelato i risparmiatori.. A Sergiooo! Vergognati a occupare una tv a reti unificate con una dichiarazione falsa". E ancora: "Ha ricordato tanti italiani, giustamente, che non ci sono più. Ma non ha ricordato quelli che sono stati ammazzati dallo Stato italiano, gli italiani morti di tasse nel menefreghismo del governo e delle istituzioni". LEGGI La versione integrale del messaggio di fine anno Le critiche di Meloni . "Il presidente Mattarella - è la critica su Facebook della presidente di Fratelli d'Italia, Giorgia Meloni - ci è venuto a raccontare oggi che non è possibile andare subito al voto perchè Camera e Senato hanno sistemi elettorali diversi. È un vero peccato che Mattarella se ne sia accorto solo ora e non quando ha firmato l'Italicum, nonostante noi avessimo segnalato il problema. La verità è che la legge elettorale è un'ottima scusa per chi ha paura del voto popolare e preferisce continuare con i giochi di palazzo. Poco rispettoso per il popolo italiano è stato imporre un governo identico a quello che gli italiani hanno bocciato con il referendum". Discorso di fine anno, Mattarella: "Regole elettorali chiare o rischio ingovernabilità" Lega e FdI a parte, il discorso del capo dello Stato suscita un plauso bipartisan da parte di partiti e istituzioni. "Il messaggio di Mattarella sarà un punto di riferimento per l'azione delle istituzioni nel 2017", dice il presidente del Consiglio, Paolo Gentiloni , mentre Il segretario del Pd, Matteo Renzi , ha espresso telefonicamente al Presidente della Repubblica l'apprezzamento e la piena condivisione per il "bel discorso di fine anno". "Bene il ricordo che il tessuto sociale del nostro Paese è pieno di energie positive", dice il presidente del Senato Pietro Grasso. "Un discorso di verità all'Italia e al mondo politico", chiosa la presidente della Camera, Laura Boldrini . Per il ministro degli Esteri e leader di Ncd Angelino Alfano Mattarella "è la guida migliore per l'Italia" mentre la ministra per i Rapporti con il Parlamento Anna Finocchiaro - chiamata a facilitare la ricerca del post-Italicum - "cita l'ineccepibile e corretto riferimento alle questioni politiche e istituzionali, dalla crisi di governo al tema della riforma della legge elettorale". Il capo dello Stato, per il vicesegretario del Pd Lorenzo Guerini "è un riferimento sicuro". Argomenti presidente della repubblica lega fdi - fratelli d'italia italicum legge elettorale quirinale sergio mattarella paolo gentiloni beppe grillo giorgia meloni pietro grasso laura boldrini angelino alfano anna finocchiaro lorenzo guerini matteo salvini matteo renzi Leggi i commenti I commenti dei lettori 
"È stato un anno un po' particolare, di perdite gravi". Beppe Grillo cita Dario Fo e Gianroberto Casaleggio , è uno dei primi passaggi del suo saluto di fine anno, un "contro-discorso" andato in streaming sul blog e sul profilo Facebook del leader M5s dalle 20.30, in contemporanea con il messaggio di fine anno del presidente della Repubblica Sergio Mattarella . "Devo farvi gli auguri di un anno che sta passando, il 2016 e non so come farli. Non volevo proprio farlo. Avevo pensato di fare un intervento in silenzio per sentire questi rumori…", dice, riferendosi ai "rumori della stampa, della televisione e dei telegiornali" che per Grillo "non hanno spostato nulla", "il No, il Referendum, tutta l’informazione per cambiare la testa degli italiani non è riuscita. Gli italiani hanno guardato finalmente la realtà come dicevo qualche anno fa: con la testa in giù e i piedi in su. Alla rovescia. E guardando alla rovescia hanno capito quale è la vera realtà". Una "perdita gigantesca" quella del "coautore di tutto", Casaleggio, e ricorda che "quando progettavamo che cosa fare, lui era un manager, io ero un comico: due personalità che si scontravano. Era uno scontro apparente". Ed è questo uno degli elementi, dice Grillo, che i partiti politici "non ci perdoneranno mai: che un comico è stato un cofondatore di un Movimento. Che non ci prendiamo tanto sul serio, che abbiamo l’ironia". Nessuno, continua, "credeva che potesse nascere un Movimento dalla Rete, con un Vaffa! Questa rabbia concentrata… e adesso è diventato quello che avete visto: il primo Movimento politico". L'eredità di Casaleggio è "una cosa straordinaria", "un sistema operativo dove chiunque entra, guarda e può votare le leggi; può votare il presidente della Regione, può votare il sindaco, andare a vedere chi sono prima delle elezioni. Può fare una legge. Per un cittadino comune poter lasciare un segno della sua vita, della sua professione nella realtà, è straordinario. E questo è un mezzo di democrazia veramente diretta e dal basso". Il Movimento, osserva Grillo, "non vuole scalare la società, è la società che scala attraverso il Movimento. Noi siamo quelle passerelle che mettevano per conquistare i castelli nel Medioevo. Appoggiavano le scale, entravano e conquistavano il castello". Il Movimento, continua, "ha disintegrato tutta questa roba circolare, finta. I cittadini iniziano a capire una cosa meravigliosa", ovvero che "non sei più rappresentato da nessuno ma ti autorappresenti, con strumenti come Rousseau". "Abbiamo fatto uno studio", continua il leader del M5s: "Il lavoro nel 2025 quale sarà? Come andrà il mondo fra 10 anni. Non è tanto. Il futuro è fra un momento. Noi stiamo ragionando fino al 2025. Stiamo votando sul blog il programma energetico, grazie a questo meraviglioso sistema operativo che abbiamo. Votiamo su tutto: come le energie che in 30-40 anni passeranno dalle fossili alle rinnovabili, come? Attraverso quali step? Come sarà il lavoro? Un ragazzo di 20 anni nel 2015 avrà 580 mila ore di vita. Dedicherà 60 mila ore della sua vita al lavoro. E ne avrà 240 mila dedicate al tempo liberato dal lavoro". E se è difficile "gestire flussi di persone, di tempo libero delle persone", l'unico modo secondo Grillo, che cita "Marchetti, un grande studioso della geopolitica del lavoro", è "l'istruzione, la scuola, la curiosità della cultura, l'intelletto. Abbiamo delle scuole ancora come la Linea Maginot, in bunker trincerati sottoterra. Abbiamo ancora una scuola che prepara al lavoro. Lavoro: è una parola che non ha quasi più senso". Paventa il rischio di "scenari apocalittici", se non si troveranno "sistemi per far interagire l’economia con le persone", si interroga sui "che tipi di lavori ci saranno, ci saranno i coworking e la sparizione degli uffici", "hai il mondo dentro questo iPhone, nel taschino, e il mondo nel taschino può essere una cosa meravigliosa l’apocalisse della tua intelligenza". Il 2017, secondo Grillo, sarà di "riscatto e orgoglio", dopo aver "passato un anno a prenderci insulti, tonnellate di roba immonda": "Dobbiamo essere orgogliosi di essere i migliori, perché l’italiano è il migliore, perché il made in Italy fa presa in tutto il mondo, perché la nostra piccola media impresa è straordinaria". Oggi, prosegue, "siamo indietro, un popolo di vecchi, nel 2025 ci saranno più 60enni che 18enni. Che cosa faremo?". "Non abbiamo natalità, nel contempo blocchiamo l’immigrazione o non inseriamo l’immigrazione in un modo logico: senza essere né di destra, né di sinistra, ma in un modo razionale, creando corridoi umanitari, controllando chi arriva in Italia. Sono tutti problemi pazzeschi e questi di che cosa parlano? Del populismo". "Ma io voglio lasciarvi con questo messaggio: con l’orgoglio di quello che siamo. Siamo italiani e lo voglio gridare per la prima volta" anche se, aggiunge, "non sono un patriota nel senso letterale della parola". "Siamo i migliori, cari signori, e lo dimostreremo. E noi siamo la sintesi, come Movimento 5 Stelle, dei migliori in Italia. Arrivederci a tutti e auguri". Argomenti discorso di fine anno movimento cinque stelle - m5s beppe grillo a Leggi i commenti I commenti dei lettori 
ROMA - Keita è già concentrato sul suo Senegal per disputare la Coppa d'Africa nel migliore dei modi, da protagonista. I problemi per il mancato rinnovo con la Lazio sono momentaneamente accantonati, ci penserà il suo agente, nel caso dovesse arrivare una chiamata da Lotito, a presentarsi nel centro sportivo di Formello per discutere il da farsi. PASSO INDIETRO PER ALESSIO CERCI - Il club biancoceleste intanto ragiona su come muoversi a prescindere da Keita: se Luis Alberto e Kishna restassero entrambi, difficilmente arriverebbe qualche esterno nell'imminente sessione di mercato di gennaio. Anche per questo è stato "lasciato" Cerci al Bologna (ormai a un passo, tra il giocatore e il club felsineo c'è una distanza di 250mila euro), nonostante l'ala dell'Atlético Madrid trovasse il gradimento di Simone Inzaghi. Ma quando tutto lascia pensare alla conferma del parco attaccanti attuale senza variazioni, ecco che un pranzo a Dubai scombina un po' le carte in tavola. A DUBAI PER EL GHAZI E NON SOLO - Già, perché all'appuntamento nel caldo degli Emirati Arabi partecipano il ds Tare e l'agente Jorge Mendes. Tanti i giocatori nella scuderia dell'importante procuratore portoghese, tra questi, in particolare, Anwar El Ghazi, esterno d'attacco seguito anche della Roma e già nel mirino biancoceleste da qualche anno. Per arrivare all'olandese classe 1995 servirebbe un investimento da circa 9 milioni di euro, quindi la pista sarebbe percorribile solo in caso di cessioni importanti a gennaio. Magari proprio Keita, di cui lo stesso Mendes prenderebbe ben volentieri il mandato per trovargli una sistemazione in Premier League. Argomenti calcio serie a ss lazio Leggi i commenti I commenti dei lettori 
ROMA - Il presidente della Repubblica Sergio Mattarella frena sulle elezioni e invoca una nuova legge elettorale perché oggi non ci sono regole chiare e adeguate. Parla del lavoro, "il problema numero uno del Paese", ricorda i giovani che hanno perso la vita all'estero, come Giulio Regeni , Fabrizia Di Lorenzo , Valeria Solesin , le ragazze dell'Erasmus, afferma che è "ingiusta l'equazione immigrato uguale terrorista" e poi il monito, "basta all'odio come strumento della politica". Diciassette minuti in diretta televisiva dal Quirinale, tanto dura il messaggio di fine anno del Presidente, quindi le reazioni, con approvazione bipartisan eccezion fatta per la Lega e Fratelli d'Italia. Il discorso di fine anno del presidente della Repubblica - l'integrale Il voto e le regole necessarie. "Chiamare gli elettori al voto anticipato - ha detto Mattarella - è una scelta molto seria. Occorre che vi siano regole elettorali chiare e adeguate perché gli elettori possano esprimere, con efficacia, la loro volontà e questa trovi realmente applicazione nel Parlamento che si elegge. Queste regole, oggi, non ci sono: al momento esiste, per la Camera, una legge fortemente maggioritaria e, per il Senato, una legge del tutto proporzionale. L’esigenza di approvare una nuova legislazione elettorale mi è stata, del resto, sottolineata, durante le consultazioni, da tutti i partiti e i movimenti presenti in Parlamento. Con regole contrastanti tra loro chiamare subito gli elettori al voto sarebbe stato, in realtà, poco rispettoso nei loro confronti e contrario all’interesse del Paese. Con alto rischio di ingovernabilità". "Risolvere, rapidamente, la crisi di governo era, quindi, necessario sia per consentire al Parlamento di approvare nuove regole elettorali sia per governare problemi di grande importanza che l’Italia ha davanti a sé in queste settimane e in questi mesi". LEGGI Il messaggio di fine anno del Presidente della Repubblica L'inquilino del Quirinale si è soffermato sul "senso diffuso di comunità costituisce la forza principale dell’Italia", ha ricordato come "in tante città si siano rievocati i settanta anni della Repubblica e del voto alle donne". Poi s'è rivolto agli italiani con maggiori difficoltà, ai "familiari di quanti hanno perso la vita per eventi traumatici". Tra questi, "le tante, troppe, vittime di infortuni sul lavoro". E "i nostri concittadini colpiti dal terremoto, che hanno perduto familiari, case, ricordi cui erano legati, che che non devono perdere la speranza". Mattarella, da Solesin a Bebe Vio: tutti i giovani del discorso di fine anno Nel discorso di fine anno del presidente della Repubblica sono tanti i giovani citati da Sergio Mattarella. Dalle vittime del terrorismo, Fabrizia Di Lorenzo e Valeria Solesin, a Giulio Regeni. Un ricordo anche alle sette studentesse Erasmus morte nell'incidente stradale in Spagna. Un pensiero va anche ai tanti giovani sportivi che fanno grande il Paese, tra i quali la campionessa paralimpica Bebe Vio I fucilieri a casa e i campioni sportivi . "Ci siamo tutti rallegrati perché i due fucilieri di Marina, Latorre e Girone , sono finalmente in Italia con i loro cari. Abbiamo condiviso, con affetto e soddisfazione, il grande impegno e i successi dei nostri atleti alle Olimpiadi e alle Paralimpiadi. Come non ricordare l’entusiasmo travolgente di Bebe Vio ? "I momenti dolorosi" . "Abbiamo vissuto insieme momenti dolorosi - ha detto il capo delle Stato - dall’assassinio di Giulio Regeni , mentre svolgeva, al Cairo, la sua attività di ricercatore, alla morte, in Spagna, delle nostre ragazze che studiavano nel programma Erasmus. Dalla strage di Dacca a quella di Nizza, con nostri connazionali tra le vittime. Dal disastro ferroviario in Puglia al terremoto che ha sconvolto le Regioni centrali, provocando tanti morti. Negli ultimi giorni, abbiamo pianto Fabrizia Di Lorenzo , uccisa nell’attentato di Berlino. Così come era avvenuto, sul finire dell’anno scorso a Parigi, per Valeria Solesin" . Discorso di fine anno, Mattarella: "Il problema numero uno del Paese rimane il lavoro" "Il problema numero uno del Paese resta il lavoro" . Nonostante l’aumento degli occupati, sono ancora troppe le persone a cui il lavoro manca da tempo, o non è sufficiente per assicurare una vita dignitosa. Non potremo sentirci appagati finché il lavoro, con la sua giusta retribuzione, non consentirà a tutti di sentirsi pienamente cittadini. Combattere la disoccupazione e, con essa, la povertà di tante famiglie è un obiettivo da perseguire con decisione. Questo è il primo orizzonte del bene comune". "Fratture da prevenire o da ricomporre" . "Tra il Nord del Paese e un Sud che è in affanno. Tra città e aree interne. Tra centri e periferie. Tra occupati e disoccupati. Barriere e difficoltà dividono anche il lavoro maschile da quello femminile, penalizzando, tuttora, le donne. Far crescere la coesione del nostro Paese, vuol dire renderlo più forte. Disuguaglianze, marginalità, insicurezza di alcuni luoghi minano le stesse possibilità di sviluppo". "Crescita debole" . "La crescita è in ripresa, ma è debole. Il suo impatto sulla vita di molte persone stenta a essere percepito. Va ristabilito un circuito positivo di fiducia, a partire dai risparmiatori, i cui diritti sono stati tutelati con il recente decreto-legge". "Lotta a corruzione e evasione" . "Essere comunità di vita significa condividere alcuni valori fondamentali. Questi vanno praticati e testimoniati. Anzitutto da chi ha la responsabilità di rappresentare il popolo, a ogni livello. Non vi sarà rafforzamento della nostra società senza uno sviluppo della coscienza civica e senza una rinnovata etica dei doveri. La corruzione, l’evasione consapevole degli obblighi fiscali e contributivi, le diverse forme di illegalità vanno contrastate con fermezza". "No a cittadini di serie B" . "Le difficoltà, le sofferenze di tante persone vanno ascoltate, e condivise. Vi sono domande sociali, vecchie e nuove, decisive per la vita di tante persone. Riguardano le lunghe liste di attesa e le difficoltà di curare le malattie, anche quelle rare; l’assistenza in famiglia agli anziani non autosufficienti; il sostegno ai disabili; le carenze dei servizi pubblici di trasporto.Non ci devono essere cittadini di serie B". "Terrorismo, insicurezza, migranti" . "Sarebbe un grave errore sottovalutare le ansie diffuse nella società. Dopo l’esplosione del terrorismo internazionale di matrice islamista, la presenza di numerosi migranti sul nostro territorio ha accresciuto un senso di insicurezza. È uno stato d’animo che non va alimentato, diffondendo allarmi ingiustificati. Ma non va neppure sottovalutato. Non rendersi conto dei disagi e dei problemi causati alla popolazione significa non fare un buon servizio alla causa dell’accoglienza. L’equazione immigrato uguale terrorista è ingiusta e inaccettabile, ma devono essere posti in essere tutti gli sforzi e le misure di sicurezza per impedire che, nel nostro Paese, si radichino presenze minacciose o predicatori di morte". "Odio in politica nemico convivenza" . "Vi è un altro insidioso nemico della convivenza, su cui, in tutto il mondo, ci si sta interrogando. Non è un fenomeno nuovo, ma è in preoccupante ascesa: quello dell’odio come strumento di lotta politica. L’odio e la violenza verbale, quando vi penetrano, si propagano nella società, intossicandola. Una società divisa, rissosa e in preda al risentimento, smarrisce il senso di comune appartenenza, distrugge i legami, minaccia la sua stessa sopravvivenza. Tutti, particolarmente chi ha più responsabilità, devono opporsi a questa deriva". "No al web ring permanente" . "Il web è uno strumento che consente di dare a tutti la possibilità di una libera espressione e di ampliare le proprie conoscenze. Internet è stata, e continua a essere, una grande rivoluzione democratica, che va preservata e difesa da chi vorrebbe trasformarla in un ring permanente, dove verità e falsificazione finiscono per confondersi". Femminicidio: "Fenomeno insopportabile" . Un’altra grave ferita inferta alla nostra convivenza è rappresentata dalle oltre 120 donne uccise, nell’anno che si chiude, dal marito o dal compagno. Vuol dire una vittima ogni tre giorni. Un fenomeno insopportabile che va combattuto e sradicato, con azioni preventive e di repressione. Giovani: "Se costretti a lasciare Italia, patologia" . "Desidero, adesso, rivolgermi soprattutto ai giovani. So bene che la vostra dignità è legata anche al lavoro. E so bene che oggi, nel nostro Paese, se per gli adulti il lavoro è insufficiente, sovente precario, talvolta sottopagato, lo è ancor più per voi. La vostra è la generazione più istruita rispetto a quelle che vi hanno preceduto. Avete conoscenze e potenzialità molto grandi. Deve esservi assicurata la possibilità di essere protagonisti della vita sociale. Molti di voi studiano o lavorano in altri Paesi d’Europa. Questa, spesso, è una grande opportunità. Ma deve essere una scelta libera. Se si è costretti a lasciare l’Italia per mancanza di occasioni, si è di fronte a una patologia, cui bisogna porre rimedio". "Dall'Ue solidarietà su ripartizione profughi" . "I nostri giovani non accettano che l’Europa, contraddicendosi, si mostri divisa e inerte, come avviene per l’immigrazione. Dall’Unione ci attendiamo gesti di concreta solidarietà sul problema della ripartizione dei profughi e della gestione, dignitosa, dei rimpatri di coloro che non hanno diritto all’asilo". "Appelli Papa per pace vengano ascoltati" . "Rivolgo gli auguri più sinceri a papa Francesco - è un passo del discorso di Mattarella - auspicando che il messaggio del Giubileo, e i suoi accorati appelli per la pace, vengano ascoltati in un mondo lacerato da conflitti e sfidato da molte incognite". "I sogni dei bambini il futuro dell'Italia" . "Qualche giorno fa, nelle zone del terremoto, ho ricevuto questo disegno in dono dai bambini della scuola dell’Infanzia di Acquasanta Terme, ritrae la loro scuola. Vi è scritto: 'La solidarietà diventa realtà quando si uniscono le forze per la realizzazione di un sogno comune'. Vorrei concludere facendo mio questo augurio, e rivolgendolo a ciascuno di voi, perché i sogni dei bambini possono costruire il futuro della nostra Italia". Argomenti discorso di fine anno presidente della repubblica quirinale sergio mattarella sergio mattarella Leggi i commenti I commenti dei lettori 
Ultimo dell’anno nel Torinese per il comandante generale dei carabinieri Tullio Del Sette. Questa mattina il generale ha incontrato i militari della compagnia di Susa e i carabinieri che in questo periodo stanno prestando servizio al cantiere della Torino-Lione a Chiomonte. Il suo giro si è poi concluso con un incontro anche con i militari di Caselle. Del Sette, accompagnato dal comandante interregionale dell’Arma Riccardo Amato, il comandante di Legione Mariano Mossa e il comandante provinciale di Torino Emanuele De Santis, ha fatto ai militari gli auguri di buon anno e di buon lavoro. Argomenti carabinieri visita 
