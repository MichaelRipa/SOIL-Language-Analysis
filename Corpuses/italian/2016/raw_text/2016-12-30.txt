Nella notte di San Silvestro scattano gli aumenti ai caselli delle autostrade. Puntuale alla vigilia di Capodanno è arrivato il decreto del Ministero dei Trasporti che autorizza i rincari, ma non su tutte le tratte. In Piemonte, ad esempio, il ritocco più salato sulla Torino-Milano con un incremento del 4,60 per cento, nonostante i cantieri ancora aperti da oltre dieci anni. A seguire la Torino-Savona. Sulla Verdemare si pagherà, in media, il 2,46 per cento in più. Più contenuto l'aumento sulla A21, la Torino-Piacenza, (+0,85 per cento) e ai caselli della tangenziale di Torino a cui è stato riconosciuto un incremento dello 0,88 per cento. Attenzione però, il pedaggio Ativa per le auto non aumenterà. A causa del meccanismo degli arrotondamenti scatterà il rincaro solo per alcune categorie di mezzi pesanti, non per le vetture in categoria "A". Sarà più salato l'abbonamento mensile di Ativa alla tangenziale: 20 centesimi in più al mese, da 28,10 a 28,30. Nessun ritocco sull'incompiuta Asti-Cuneo, sulla Torino-Bardonecchia e sulla Quincinetto-Aosta, due arterie autostradali tra le più care d'Italia. Argomenti torino-milano 
La soluzione 
None Leggi i commenti I commenti dei lettori 
Masucci e Litteri marcano visita e così Cittadella-Entella diventa la serata degli attaccanti di scorta, Strizzolo e Diaw, al primo gol in B. L'Entella perde 2-1 per un paio di peccati di concentrazione sui corner, ma il 2016 rimane un anno magico. Certamente, però, le ultime giornate hanno incrinato qualche certezza ed il mercato invernale potrà servire per trovare forze nuove e regalare stimoli a tutto il gruppo. Breda deve rinunciare in extremis all'influenzato Masucci. Caputo è l'unica punta. Nei veneti, privi degli squalificati Pelagatti e Iori, esordisce il difensore centrale Marco Varnier (classe 1998). Campo gelato, temperatura molto rigida, giocare il 30 dicembre di sera in Veneto ha qualche controindicazione. Gran merito per la quarantina di tifosi biancocelesti presenti al "Tombolato". Padroni di casa intraprendenti, pressano alto e concretizzano su corner al 13': Arrighini rimane incredibilmente solo dal dischetto e può insaccare con un destro masticato, brutto a vedersi, ma efficace. I veneti insistono e Iacobucci si deve allungare al 16' per sventare il sinistro deviato di Salvi. Sempre da corner, Strizzolo manca la deviazione con la porta spalancata al 39'. Non cambia la musica dopo la pausa. Si supera Iacobucci per ribattere un destro ravvicinato di Arrighini al 2', deviato da Troiano. L'Entella sembra spuntata, ma Breda la elettrizza con la seconda punta, Diaw. L'attaccante non spreca all'8' il raffinato assist in verticale di Palermo e infilza Alfonso, inoperoso fino a quel momento, con un dosato tocco di destro. Prima palla toccata e primo gol in B, due minuti dopo il suo ingresso al posto di Tremolada. Origini senegalesi, nato a Cividale del Friuli, Diaw compirà 25 anni il prossimo 6 gennaio. E' arrivato la scorsa estate dal Tamai in D. L'Entella sembra più frizzante, ma si addormenta nuovamente su calcio d'angolo al 19': Salvi tocca, Pasa devia e Strizzolo insacca da un metro. E' la svolta. L'Entella non si arrende, ma si ricorda solo una conclusione centrale di Iacoponi al 32'. Troppo poco. Il Cittadella vince con merito il derby siderurgico, ma l'Entella resta in "zona play off". Argomenti serie b calcio cittadella virtus entella 
ROMA - La prima battuta d'arresto dell'Alessandria, ma anche la conferma al comando del Venezia con in scia il Pordenone e uno storico record per Alessandro Lucarelli con la maglia del Parma. Si chiude davvero con il 'botto' il 2016 per la Lega Pro per Unicef, che ha mandato in scena il secondo turno di ritorno e ventunesimo complessivo anche per i gironi A e B, dopo che giovedì era stato il gruppo C ad aprire la due giorni dell'ultima fatica prima della pausa invernale. Ora, per tutti, un po' di vacanza: il campionato tornerà il 21 e 22 gennaio. LIVORNO STENDE ALESSANDRIA, BENE CREMONESE E AREZZO - Arriva dunque a Livorno la prima sconfitta dell'Alessandria, che viaggiava con un ruolino di marcia da record (15 successi su 20 gare): i labronici di Foscarini, terzi in classifica, centrano il quarto successo di fila (2-1) e allungano la serie positiva a dodici risultati grazie a una doppietta di Cellini, che cancella il vantaggio iniziale dei grigi con Marras. La corazzata di Braglia vede riavvicinarsi dunque la Cremonese, ora a -5 dai piemontesi: l'undici grigiorosso fa fino in fondo il proprio dovere andando a vincere per 2-0 sul terreno del Renate grazie al micidiale uno-due piazzato a metà ripresa da Scarsella e Scappini che firmano il successo degli uomini di Tesser (nel finale espulso Porcari). Non perde colpi neppure l'Arezzo, che piega in rimonta la Carrarese, illusa dal vantaggio di Migliavacca ma poi messa in ginocchio dalla doppietta di un bomber di razza quale Moscardelli. PARI LUCCHESE, OK VITERBESE E COLPO SIENA SUL CAMPO DELLA GIANA - Dal canto suo la Lucchese di Nanu Galderisi, pareggiando per 1-1 con l'Olbia nell'anticipo di giovedì (botta e risposta fra Kouko e Dermaku), affianca il Renate sulla quinta poltrona, mentre si fa sempre più avvincente la lotta per le altre posizioni che varranno l'accesso ai play-off. Si rilancia infatti la Viterbese regolando all'inglese il Tuttocuoio con i gol di Celiento e Neglia, un successo che consente ai laziali di riagguantare Giana Erminio e Piacenza a quota 30. I lombardi, reduci da due affermazioni esterne, cadono in casa per mano della Robur Siena rivitalizzata da Scazzola e adesso in corsa per un posto tra le prime dieci avendo da recuperare anche una gara con la Pro Piacenza (il 18 gennaio): Grillo, Marotta e Ghinassi nel primo tempo lanciano i bianconeri toscani, ai padroni di casa non bastano le marcature di Bruno e Perico per evitare il ko. Il Piacenza invece, dopo due stop di fila, raccoglie un punto sul campo della Lupa Roma: Franchi porta avanti gli emiliani, ripresi poi da Fofana per la compagine capitolina, che rimane terzultima. Insieme al Siena a 29 punti c'è pure il Como, che dimostra carattere recuperando con una doppietta di Chinellato il doppio svantaggio in cui si era trovato a Pontedera, dopo che i locali avevano colpito con Bonaventura e Cais. PAREGGI NELLE SFIDE DI BASSA CLASSIFICA - Terminano senza vinti né vincitori i due confronti diretti di bassa classifica. In zona Cesarini un rigore di Pesenti (contestato dagli avversari: allontanato il tecnico Remondina per proteste, dopo che in precedenza era stato espulso Guglielmotti per doppia ammonizione) salva dalla sconfitta interna la Pro Piacenza di Pea contro la Pistoiese, che grazie al vantaggio di Colombo ormai stava facendo la bocca a una vittoria che manca adesso da sette turni.  Non si schioda invece lo 0-0 iniziale tra Prato e Racing Roma, che rimangono penultima e ultima divise da un solo punto. Girone A, 21/a giornata : Lucchese-Olbia 1-1, Pro Piacenza-Pistoiese 1-1, Arezzo-Carrarese 2-1, Giana Erminio-Siena 2-3, Livorno-Alessandria 2-1, Lupa Roma-Piacenza 1-1, Pontedera-Como 2-2, Prato-Racing Roma 0-0, Renate-Cremonese 0-2, Viterbese-Tuttocuoio 2-0. Classifica: Alessandria 50 punti; Cremonese 45; Livorno 42; Arezzo 39; Lucchese (-1) e Renate 32; Giana Erminio, Piacenza e Viterbese 30; Como e Robur Siena* 29; Olbia 28; Pistoiese 25; Carrarese 22; Tuttocuoio 21; Pontedera 20; Pro Piacenza* 19; Lupa Roma 18; Prato 13; Racing Roma 12. * = 1 partita in meno VENEZIA E PORDENONE VINCONO, REGGIANA KO AD ANCONA - Nel girone B non cambia la situazione al vertice visto che sia il Venezia che il Pordenone sfruttano al meglio i rispettivi impegni casalinghi, non incappando in pericolosi testacoda. La squadra di Pippo Inzaghi batte 3-1 il Mantova con le reti di Domizzi, Moreo e Modolo dopo che Marchi aveva momentaneamente impattato per i virgiliani, conservando così una lunghezza di vantaggio sui neroverdi. Gli uomini di Tedino si sbarazzano con una cinquina del Forlì (sette giorni fa capace di sgambettare proprio il Venezia): Ingegneri e Berrettoni spianano la strada ai 'ramarri', poi un rigore di Arma e nella ripresa le marcature di Cattaneo e Martignago danno al punteggio proporzioni così ampie. Battuta d'arresto invece per la Reggiana (in dieci dal 56' per il rosso a Ghiringhelli), che cade sul campo dell'Ancona: è Frediani l'autore del gol vittoria che dà un po' di respiro in classifica ai dorici dopo due sconfitte. SUCCESSI ESTERNI DI PADOVA E PARMA: LUCARELLI GOL E RECORD - Ne approfittano prontamente per portarsi in terza posizione superando appunto la Reggiana due nobili decadute di questo girone, ovvero Padova e Parma, che corrono spedite e restano a -3 dalla prima in classifica grazie ai rispettivi successi esterni. I veneti si impongono con un perentorio 3-0 sul terreno dell'Albinoleffe, altra squadra che insegue un piazzamento playoff, con i gol di Leonidas, Mandorlini e Favalli, mentre i gialloblù ducali dopo le affermazioni nei derby con Reggiana e Modena calano il tris vincente sbancando Lumezzane: Scavone sblocca il risultato in avvio, poi a chiudere i conti è il capitano Alessandro Lucarelli, entrando nella storia del Parma visto che con questa maglia ora ha segnato in tutte le categorie, dalla Serie A alla D. La tenacia del Gubbio viene ripagata a Bolzano, dove Spagnoli e Gliozzi spingono sul 2-0 il Sudtirol, ripreso però nei dieci minuti conclusivi dagli umbri grazie a Candellone e Rinaldi. Si prolunga invece l'astinenza della Sambenedettese, che non vince da quasi due mesi, sgambettata a domicilio dalla Maceratese (decide il derby Allegretti). Ritrova il successo invece dopo 8 partite di digiuno il Bassano, che chiude l'anno con il sorriso piegando in rimonta in extremis il Teramo: Capitanio sblocca per gli abruzzesi, ma sono Candido e Maistrello al 92' a far gioire i giallorossi veneti, che si riportano così in settima posizione scavalcando proprio la Samb. PER MODENA 3 PUNTI SALVEZZA, FANO CADE A SANTARCANGELO - Nella zona calda della classifica è pesante l'affermazione che al "Braglia" coglie il Modena ai danni della Feralpisalò: il 4-1 dei canarini è griffato dalle doppiette di Popescu e Basso, con rete della bandiera di Maracchi per i gardesani, tre punti che consentono alla truppa di Ezio Capuano di lasciare l'ultima piazza, superando al contempo il Mantova e agganciando Forlì e Teramo. Al contrario il Fano viene beffato al 92' sul terreno del Santarcangelo, con i romagnoli che ripartono dopo lo stop di sette giorni fa a Salò e con il gol di Cori si portano in decima posizione. Girone B, 21/a giornata : Modena-Feralpisalò 4-1, Albinoleffe-Padova 0-3, Ancona-Reggiana 1-0, Bassano-Teramo 2-1, Lumezzane-Parma 0-2, Pordenone-Forlì 5-0, Sambenedettese-Maceratese 0-1, Santarcangelo-Fano 1-0, Sudtirol-Gubbio 2-2, Venezia-Mantova 3-1. Classifica: Venezia 42 punti; Pordenone 41; Padova e Parma 39; Reggiana 37; Gubbio 35; Bassano 33; Sambenedettese 31; Feralpisalò 29; Santarcangelo 27; Albinoleffe 26; Maceratese (-3) 24; Ancona e Sudtirol 23; Lumezzane 22; Forlì, Modena e Teramo 19; Mantova 18; Fano 16. Leggi i commenti I commenti dei lettori 
Tre feriti, tra i quali un bambino di 10 anni e un passante evitato per un pelo. E' l'esito di un incidente accaduto questo pomeriggio in corso Regina all'angolo con via Sobrero. Una Citroen Berlingo e un furgone Fiat Blu si sono scontrate all'incrocio. La Berlingo è finita prima contro una terza auto, una Ford nera, e poi sul marciapiede a due passi da un pedone che stava passando in quel momento. La Berlingo ha abbattuto le barriere di protezione del marciapiede e un cestino dell'immondizia. Il conducente è rimasto ferito in modo lieve così come il conducente del furgone che viaggiava insieme a un bambino di 10 anni. I tre sono stati tutti trasportati all'ospedale Maria Vittoria dal 118. L'incidente è stato rilevato dalla polizia municipale che ora sta lavorando per ricostruire la dinamica. 
None Leggi i commenti I commenti dei lettori 
Sono diecimila i runners iscritti alla sesta Edizione dell'Atleticom We Run Rome 2016, la manifestazione podistica che si svolge nella Capitale nel consueto giorno di San Silvestro e che nel tempo si è affermata come una delle 10 km più importanti in Italia e in Europa. A renderlo noto sono stati gli organizzatori in occasione della conferenza stampa di presentazione, presso il Nike Headquarter di Roma, alla presenza tra gli altri dell'assessore allo Sport del Comune di Roma, Daniele Frongia: "Tre volte complimenti - le parole di Frongia -: agli atleti e ai runners perché anche io ero un atleta, complimenti anche all'idea del Trofeo Città di Roma, una sorta di campionato interno limitato a chi vive a Roma, e infine complimenti a questo numero: diecimila. E' un grande numero per Roma, un numero importante per chiudere alla grande l'anno". Anche quest'anno, fra gli altri, sarà al via un nutrito numero di arbitri di calcio, che utilizzano questa prova come 'tappa' del loro campionato di corsa sui dieci chilometri. Nella competitiva, tante le stelle al via tra cui il keniano Stanley Biwott, vincitore della Maratona di New York 2015 e secondo alla Londra 2016, il francese Florian Carvalho, campione dell'edizione 2015, oltre agli italiani Stefano La Rosa, olimpionico e oro a squadre nei 10.000 in Coppa Europa assieme a Najibe Marco Salami, e le maratonete azzurre Valeria Straneo e Anna Incerti. Strade chiuse e linee bus deviate dalle 13. La maratona parte e arriva in via delle Terme di Caracalla, percorre piazza di Porta capena, via dei Cerchi, via Petroselli, via del Teatro Marcello, piazza Venezia, via del Corso, via del Tritorne, piazza di Spagna, via del Babuino, piazza del Popolo, Villa Borghese, via Veneto, piazza Barberini, via del Tritone, via Nazionale, via dei Serpenti, via Cavour,  via dei Fori Imperiali, piazza del Colosseo, via Celio Vibenna, via di San Gregorio e piazza di Porta Capena. La chiusura delle strade interessate scatterà alle 13. Fino alle 15 deviate le linee di bus lungo il percorso Argomenti maratona san silvestro roma 
ROMA - L’Atleticom We Run Rome è alle porte. La 10 chilometri, che parte dalle Terme di Caracalla a Roma, avrà inizio alle 14 del 31 dicembre 2016, come consuetudine, nel giorno di San Silvestro. Tra gli atleti più attesi il vincitore della scorsa edizione Florian Carvalho e il maratoneta keniano Stanley Biwott. Il keniano, vincitore della Maratona di New York 2015 e secondo a Londra nel 2016 è uno dei favoriti. Tra gli italiani, grande attesa per Stefano La Rosa. In campo femminile l’argento al Mondiale 2014, Valeria Straneo, e Anna Incerti, seconda nella competizione a squadre agli Europei di mezza maratona. Presente anche la francese Christelle Daunay. BIWOTT: “MARATONA SOTTO LE 2 ORE? POSSIBILE“ – Alla presentazione con il presidente del comitato Scarselli e l’assessore di Roma Capitale, Frongia, ha parlato Biwott: “Questa è la mia prima volta che corro a Roma, sono molto contento. Se è possibile chiudere una Maratona sotto le 2 ore? Tutto è possibile, devo allenarmi bene ma penso proprio che sia possibile”. La sfida che la Nike ha lanciato ai suoi partner, è stata colta al volto dal maratoneta: i 42km sotto le 2 ore non sono una boutade per il keniano. Che ha aggiunto: “Proverò a migliorare il mio tempo piano piano, non voglio bruciare le tappe ma penso che allenandomi bene sia possibile scendere sotto le due ore”. Il runner cercherà di fare bene anche domani a Roma. "E' un test ma cercherò di scendere sotto i 28 minuti nella 10 km". LA GARA – La sesta edizione della We Run Rome 2016 presenta alcune novità: oltre alla classica 10 km Competitiva e Non Competitiva, ci sarà infatti una prova non competitiva di 5 km a cui potranno partecipare tutti, senza nessuna limitazione. Per la seconda volta, l’azienda dell’Oregon mette a disposizione 100 Pacer, che aiuteranno i runner durante il percorso e li guideranno verso il traguardo. I Pacer saranno facilmente distinguibili e consentiranno ai runner di mantenere il giusto ritmo chilometro dopo chilometro. In veste eccezionale di Pacer anche il vincitore di X-Factor Lorenzo Fragola, che sosterrà i runner che percorreranno i 10km in 50 minuti. Argomenti maratona running we run rome Leggi i commenti I commenti dei lettori 
