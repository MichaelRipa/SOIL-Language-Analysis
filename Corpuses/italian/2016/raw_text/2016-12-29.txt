ROMA - Tre formazioni a condividere la prima poltrona. Chiude il 2016 davvero all'insegna dell'equilibrio - come del resto si era sviluppato fin qui - il girone C di Lega Pro per Unicef, che ha mandato in scena le gare del 21° turno (secondo atto di ritorno) anticipando di 24 ore il resto della categoria per l'ultima fatica prima della sosta invernale. Dunque, si va in vacanza con Matera, Lecce e Juve Stabia a braccetto davanti a tutte, con il Foggia a tre lunghezze. Se ne riparlerà fra tre settimane: il campionato tornerà infatti il 21 e 22 gennaio. L'ultimo turno dell'anno è stato però contrassegnato da un brutto episodio che si è verificato dopo Messina-Reggina. Il bus sul quale viaggiava la squadra calabrese ha preso fuoco mentre la squadra rientrava a Reggio Calabria. Le fiamme si sono sviluppate nella parte posteriore del mezzo utilizzato dalla squadra danneggiando il motore. Il fatto è accaduto sulla tangenziale di Messina. I primi ad intervenire sono stati gli agenti della Polizia di Stato che scortavano il pullman. Grazie all'utilizzo di estintori, il fuoco è stato immediatamente domato ma il mezzo non è potuto ripartire. Il bus è stato posto sotto sequestro per le indagini del caso. I primi rilievi escluderebbero il dolo e, a proposito di quanto accaduto, l'Acr Messina - con un comunicato ufficiale - "esclude qualsiasi coinvolgimento su quanto paventato da un sito sportivo reggino". PAGANESE FRENA MATERA, RAGGIUNTO DA LECCE E JUVE STABIA - Non riesce dunque ad arrivare alla pausa invernale solitario al comando il Matera, costretto al pareggio (1-1) sul terreno della Paganese: Ingrosso porta in vantaggio nel primo tempo l'undici di Gaetano Auteri, ma nella seconda frazione arriva la risposta dei campani firmata da Herrera. Approfittano prontamente del piccolo rallentamento dei lucani Juve Stabia e Lecce, capaci di tornare con il bottino pieno dalle rispettive trasferte, successi che valgono l'aggancio in vetta. Le reti di Lisi e Rosafio spianano la strada alle Vespe, non basta al Melfi la segnatura di Obeng nel finale per evitare la quinta sconfitta consecutiva e una crisi sempre più preoccupante. Dal canto loro i salentini con i gol di Caturano e Pacilli stendono a domicilio l'Akragas, riuscendo a non risentire negativamente dell'espulsione di Cosenza al 62' per doppia ammonizione. Taranto-Cosenza (lapresse) TRIS FOGGIA AL SIRACUSA, DE ANGELIS DEBUTTA AL COSENZA CON 3-0 ESTERNO - Non perde colpi comunque il Foggia, che si mantiene a tre lunghezze dal terzetto di testa rifilando un secco tris a un Siracusa fin qui brillante nel risalire la china dopo un difficoltoso avvio: allo "Zaccheria" le marcature di Coletti e Agnelli indirizzano il match già nella prima frazione, poi a chiuderlo definitivamente ci pensa Mazzeo in avvio di ripresa. Con un 3-0 esterno, al Taranto, comincia nel migliore dei modi l'avventura sulla panchina del Cosenza di Stefano De Angelis, vice di Giorgio Roselli promosso al timone dopo l'esonero del tecnico deciso in settimana dal club silano: un rigore di Statella (a seguire l'espulsione di Pambianchi al 19') porta il match in discesa, poi Gambino e Baclet mettono al sicuro il successo che consente ai Lupi di riportarsi al quinto posto in coabitazione con la Virtus Francavilla. La rivelazione del torneo (allo scadere cartellino rosso a Prezioso) torna con un prezioso pareggio a reti inviolate da Catanzaro, che per cercare di raggiungere la salvezza pare aver adottato la politica dei piccoli passi, almeno per il momento. Il Catania non riesce a scalfire la solidità della Fidelis Andria, che impone lo 0-0 agli etnei al "Massimino" ringraziando anche il portiere Poluzzi che al 12′ st pare un rigore a Mazzarani: si allunga a tredici la striscia di risultati utili consecutivi dei pugliesi (in dieci per il rosso a Piccinni), che vengono comunque affiancati in settima posizione dal Fondi Unicusano, in grado di gettarsi alle spalle lo stop a Reggio Calabria piegando il fanalino di coda Vibonese grazie a un guizzo di Varone. Catania-Andria (lapresse) DERBY DELLO STRETTO AL MESSINA, COLPO CASERTANA - Arride invece al Messina il derby dello Stretto al 'San Filippò con la Reggina con in palio pesanti punti salvezza importanti: l'uno-due ad opera di Bruno e Milinkovic mette in ginocchio gli amaranto di Karel Zeman (espulso Bargu nel finale), ora quartultimi da soli, e allontana le nubi che aleggiavano sui peloritani di Cristiano Lucarelli dopo le 4 sconfitte rimediate nelle cinque partite precedenti, con tanto di critiche del tecnico ai propri giocatori. Piazza un colpo esterno importante la Casertana andando a imporsi per 3-2 a Monopoli, con conseguente aggancio a quota 26 in classifica: per i pugliesi Pinto risponde al vantaggio di Giannone, ma nel palpitante finale Balestrero e Corado lanciano i campani e la marcatura di Mavretic al 96' serve solo a fissare il punteggio sul 3-2. Messina-Reggina (lapresse) Girone C, 21/a giornata : Akragas-Lecce 0-2, Catania-Fidelis Andria 0-0, Catanzaro-Virtus Francavilla 0-0, Foggia-Siracusa 3-0, Fondi-Vibonese 1-0, Melfi-Juve Stabia 1-2, Messina-Reggina 2-0, Monopoli-Casertana 2-3, Paganese-Matera 1-1, Taranto-Cosenza 0-3. Classifica: Juve Stabia, Lecce e Matera 43 punti; Foggia 40; Cosenza e Virtus Francavilla 33; Fidelis Andria e Fondi (-1) 29; Catania (-7) 28; Siracusa 27; Casertana (-2) e Monopoli 26; Paganese 23; Messina 21; Akragas 20; Taranto 19; Reggina 18; Catanzaro e Melfi (-1) 17; Vibonese 15. Argomenti lega pro calcio Leggi i commenti I commenti dei lettori 
Su Repubblica in edicola oggi, il viaggio di Next nel 2017. Le più prestigiose firme del quotidiano provano a fare un tuffo nell'anno che verrà: dall'inizio dell'era Trump negli Stati Uniti, agli appuntamenti elettorali di Parigi e Berlino, fino al ritorno al cinema dei fratelli Taviani e al lungo addio all'atletica di Usain Bolt. Le scoperte rivoluzionarie che ancora ignoriamo per la scienza, il caso del Superdollaro, le banche al bivio e lo spettro recessione nell'economia europea. E ancora la politica italiana con l'ultimo anno della legislatura e un Paese che sarà chiamato a sperimentare la resilienza. A firmare gli articoli: Natalia Aspesi, Emanuela Audisio, Marco Belpoliti, Ilvo Diamanti, Stefano Folli, Ferdinando Giugliano, Francesco Merlo, Piergiorgio Odifreddi, Federico Rampini, Roberto Saviano, Bernardo Valli, Vittorio Zucconi. Argomenti next star wars usain bolt donald trump fratelli taviani angela merkel 
Tonfo rumoroso per la Fortitudo nell’ultima gara dell’anno. La formazione di Boniciolli perde, male, in casa contro la non irresistibile Udine (66-72) e dà l’addio al 2016 nel peggiore dei modi. Seconda sconfitta al PalaDozza per la probabilmente peggior Effe versione casalinga di questa stagione, brutto avvio dei sette giorni che porteranno al derby, con in mezzo un’altra interna con Chieti che a questo punto diventa ancor più vietato sbagliare. Non basta un tardivo tentativo di rimonta finale dopo essere finiti sotto di 14 a 3’ dalla sirena, l’11-0 che regala un ultimo giro d’orologio da thriller arriva troppo tardi. Dopo 37’ di una Effe troppo debole davanti, aggrapparsi ai punti del solo Montano non è sufficiente. Variazioni in quintetto con Ruzzier e Campogrande al posto di Candi e Raucci, in un avvio che conferma i problemi di sterilità offensiva della Fortitudo, capace solo di un centro di Knox nei primi 4’. Udine non scappa, avendo nel solo Okoye il terminale offensivo capace di portare punti, ma è un monologo tra lui e Knox la prima parte di gara: 7-9 al 5’, e tutti i gol per entrambe le squadre portano la firma dei due americani. Boniciolli cerca la scossa dalla panchina, ma l’anemia davanti s’aggrava invece che venire curata, arrivando al 4/25 al 16’, e la Effe si perde, andando sotto di 11 (18-29) contro un avversario che pure non si segnala per irresistibilità: in 6’20’’ di secondo quarto biancoblù a segno solo dalla lunetta con Mancinelli. Statistiche al tiro tremebonde e non troppo lontane da quelle del disastro piacentino non possono rallegrare, e tre triple consecutive di Italiano, Montano e Nikolic per riportarsi a -5 prima dell’intervallo sono accolte come una liberazione. Nella ripresa la Effe riparte segnando di più, il problema è che anche Udine trova con più facilità il canestro, e il distacco s’allarga a 12 punti, invece che venire limato. Ma qui la Fortitudo trova la forza di provare almeno a cambiare l’inerzia, grazie a Candi, che si carica la regia sulle spalle, ai preziosi punti che si porta a casa Montano da lontano, e a una difesa che alza l’intensità costringendo Udine a tante palle perse. Ne esce un 10-2 che al 28’ dà il 46-50 e un po’ di pepe all’ambiente. Non basta, però, perché Udine con tre triple consecutive ritrova in un amen il +11, e quindi la china è tutta da risalire da capo. Ma il tempo diminuisce e la Fortitudo di stasera non riesce a regalare di più che qualche fiammata estemporanea. Addirittura al 37’ arriva il massimo svantaggio sul -14, che sembrerebbe pietra tombale, stavolta sì, sul match. Invece in 2’ un parziale di 11-0 con Montano e Campogrande protagonisti con 1’ da giocare dà il -3 e un’ultima speranza. Sogni che s’abbattono su un possesso malamente buttato da Candi, che invece che trovare Mancinelli per il tiro del pari abbatte uno spettatore a bordo campo. Con lui, cade anche la Effe. Nota finale, per la rubrica striscioni polemici durante l’inno di Mameli, stavolta la scelta cade su “FIPatetici”. Fortitudo-Udine 66-72 Fortitudo: Ruzzier, Nikolic 5, Campogrande 7, Mancinelli 9, Knox 9. Montano 21, Candi 10, Raucci, Italiano 5, Gandini. Udine: Traini, Ray 16, Ferrari 2, Okoye 28, Zacchetti 6. Truccolo 3, Nobile 5, Cuccarolo, Pinton 8, Diop 2, Gatto 2. Arbitri: Di Toro, Marton, Marota Note: liberi: F 13/14, U 11/13. Da due: F 13/37, U 14/26. Da tre: F 9/29, U 11/23. Rimbalzi: F 31, U 35 Parziali: 5’ 7-9, 10’ 14-21; 15’ 16-24, 20’ 27-34 – 25’ 39-48, 30’ 46-53; 35’ 53-63 F mai in vantaggio Massimo svantaggio F: -14 (55-69 al 37’) 
BARI - La Spal si fa raggiungere nella ripresa (1-1) dal Bari e manca l'occasione di portarsi in vetta, anche se per una sola notte, alla classifica di serie B. Il risultato sostanzialmente giusto, al termine di 90' equilibrati, e determinato da due rigori accordati generosamente dall'arbitro La Penna. Con questo pareggio la squadra di Semplici chiude il girone d'andata in terza posizione mentre i galletti agganciano momentaneamente l'Entella all'ultimo posto disponibile per qualificarsi per i playoff. GUARDA I GOL DI BARI-SPAL MANIERO RISPONDE AD ANTENUCCI - Dopo un'occasione per parte (Brienza e Lazzari), gli estensi passano (31'): La Penna giudica eccessiva una lieve trattenuta di Tonucci a Pontisso e decreta il rigore. Sul dischetto va Antenucci che non sbaglia. Il direttore di gara non è in serata e al 62' si ripete, stavolta in area opposta: vede un intervento falloso di Schiavon ai danni di Brienza e consente a Maniero di pareggiare dal dischetto. CERRI E ANTENUCCI SFIORANO L'1-2 NEL FINALE - Schiavon avrebbe l'opportunità per riscattarsi appena 3' dopo ma manda di poco oltre l'incrocio un destro a giro da favorevole posizione. Il Bari replica con Fedele, che impegna Meret, ma le occasioni migliori per portare a casa la vittoria le costruiscono nel finale gli emiliani con Cerri e Antenucci che non riescono a sorprendere Micai da favorevole posizione. Argomenti spal bari calcio serie b calcio Leggi i commenti I commenti dei lettori 
Ottava vittoria a fila per la Segafredo che passa a Roseto per 90-81 e conquista le finali di Coppa Italia insieme a Treviso, Triestre e Mantova già sicure. I bianconeri hanno riagguantato il match dopo aver sempre inseguito, e hanno dato il colpo del ko nell'ultimo quarto: Lawson con 25 punti e Umeh con 18 sono stati i cannonieri, ma canestri importanti sono arrivati anche da Spissu (9) e Spizzichini (9). La Virtus ha avuto la maturità per non perdere mai il controllo della gara, anche quando Roseto con i suoi americani ha cercato la fuga decisiva. Con la difesa la Segafredo ha ricucito invece la partita, impattando sul 65-65 nel terzo quarto, poi è partita la volata finale punto a punto, dove i bianconeri hanno avuto più freddezza per allungare e portare a casa il match. Buona la gara di Ndoja con 5 punti, al rientro dopo due mesi di stop. “Venire a vincere qui dopo una sosta lunga 20 giorni vale più di 2 punti” ha detto coach Ramagli. La Segafredo resta in testa alla classifica di A2 con Treviso a 22 punti. Roseto: Smith 24, Cantarini ne, D'Emilio ne, Fultz, Radonijc 13, Fattori 8, Mariani ne, Mei, Casagrande 6, Amoroso 11, Paci, Sherrod 19 All: Di Paolantonio Virtus Bologna: Spissu 9, Umeh 18, Pajola 2, Spizzichini 9, Petrovic ne, Ndoja 5, Rosselli 17, Michelori 4, Oxilia 3, Penna, Lawson 25 All: Ramagli 
E' stato prorogato di altri sei mesi il commissariamento per mafia del X Municipio, il litorale di Roma. A deciderlo il Consiglio dei ministri  che "ha deliberato la proroga della gestione straordinaria, per ulteriori sei mesi, del X Municipio (Ostia) di Roma Capitale, anch'esso risultato condizionato da iniziative criminali". Il primo affidamento della gestione del X Municipio a una commissione straordinaria era avvenuto il 27 agosto 2015 per la durata di diciotto mesi. A guidarlo da allora è il prefetto Domenico Vulpiani che da mesi lavora per estirpare la corruzione in un quadrante della città dove clan malavitosi hanno capovolto le regole della cittadina alle porte di Roma.  "La proroga consentirà quindi il proseguimento delle operazioni di risanamento delle istituzioni locali. Entrambe le deliberazioni sono state adottate su proposta del Ministro dell'interno, Marco Minniti". Così si legge in una nota diffusa al termine del Consiglio dei ministri. Ad accogliere favorevolmente la decisione il commissario del PD di Ostia, il senatore Stefano Esposito. "Non posso che apprezzare la scelta del Cdm - ha dichiarato il dem impegnato sul territorio nel ripristino della legalità - serve però aumentare le risorse a disposizione del commissario. Sono molto curioso di sapere se finalmente il sindaco Raggi deciderà di occuparsi di questa importante area della capitale oppure continuerà a dire che a Ostia non esiste il problema mafia". Fu il prefetto di Roma Franco Gabrielli, ora capo della Polizia, attraverso una dettagliata relazione, a delineare il quadro criminale di Ostia dove "le famiglie Fasciani, Spada e Triassi - si legge - hanno il pieno controllo del territorio e dove la commistione con la pubblica amministrazione ha determinato un clima inequivocabile di mafiosità sul territorio". Argomenti x municipio cdm 
MILANO - La crisi di Milano non conosce fine. La squadra di Ripesa cede anche allo Zalgiris Kaunas (70-78) e incassa l'ottava sconfitta consecutiva in Eurolega (quarta di fila tra campionato e coppa). Solito copione di sempre, con variazioni sul tema. L'unico sussulto l'Olimpia lo dà con l'intercessione di un guasto al server per il sistema di compilazione automatica del referto: la partita viene sospesa per 15′ minuti, a 8′ dalla fine del terzo periodo e, al rientro in campo, la squadra di Repesa piazza, grazie a Sanders (15 punti) e Hickman (15), un parziale di 13-0 (dal 33-42 al 46-42) che sembra spostare l'inerzia. ESCE SANDERS, MILANO SI SPEGNE - La partita diventa agonisticamente cattiva, inframezzata da falli antisportivi e tecnici (due costano l'espulsione a Kavaliauskas dopo un battibecco con McLean): a un tratto, come da consolidata pressi, Milano va in tilt - complice l'uscita anticipata di Sanders per uno stiramento - e Kaunas scappa via con un break da 20-4 (da 54-56 a 74-60). Piovono fischi al Forum e qualche tifoso sparuto chiede a gran voce la testa dell'allenatore. Non sarà accontentato. PROLI CONFERMA LA FIDUCIA A REPESA - Il presidente Proli, infatti, conferma Jasmin Ripesa: "Si va avanti con lui e con questi giocatori fino alla fine". Il tecnico, dal canto suo, predica fiducia e nervi saldi: "So di essere la persona giusta al posto giusto. Stiamo subendo la pressione che mette una piazza come Milano. Qui gli obiettivi sono sempre altri, ma spesso poco reali. È una frustrazione enorme per tutti quanti. Stasera ci abbiamo provato con energia, non posso rimproverare nulla ai ragazzi, ma semplicemente non è andata". Argomenti basket basket eurolega olimpia milano jasmin repesa Leggi i commenti I commenti dei lettori 
Un punto e a capo. Il Bari chiude il girone di andata pareggiando uno a uno con la Spal e quasi certamente fuori dalla zona playoff. Con ventinove punti conquistati in mezzo campionato, servirà un girone di ritorno sontuoso per evitare un’altra stagione senza senso. Anche con la Spal la conferma che servirà un mercato importante per cambiare marcia. Nel freezer del San Nicola si affrontano due squadre particolarmente decimate anche a causa dell’influenza. Se nel Bari l’emergenza è nelle retrovie, con Colantuono che ripropone la difesa a tre, la Spal ha parecchie defezioni soprattutto a centrocampo. E il tecnico degli emiliani, Semplici, risparmia anche uno dei suoi punti di forza, l’esterno Beghetto, solo perché nelle prossime ore dovrebbe passare al Genoa. Nel Bari c’è la seconda da titolare di Scalera, ma anche il ritorno sull’altra corsia esterna del francese Dumbia.  Il gran freddo ha tenuto a casa anche parte degli abbonati. Chi c’è ha altro tipo di brivido al 5’, quando Brienza, favorito da un disimpegno sbagliato dell’ex Del Grosso, ha la palla ideale per il suo sinistro, ma stavolta il Totti del Bari gonfia solo l’esterno della rete. L’inizio di gara è a strappi, ma nel complesso è il Bari a farsi preferire contro la terza forza del campionato. Quando la Spal prova ad affacciarsi dalle parti di Micai, perde palla sugli sviluppi di un calcio d’angolo e subisce un contropiede quattro contro due, con Scalera che pennella per Brienza, che però non si fa rimontare da un avversario. Le squadre non fanno molto per riscaldare il pubblico del San Nicola, ma ci pensa l’arbitro La Penna a movimentare la serata al 35’, quando indica il dischetto dopo un contatto tra Tonucci e Pontisso punito probabilmente con eccessiva severità. Dagli undici metri, Antenucci insacca all’angolino, nonostante Micai avesse intuito la traiettoria del tiro. Il finale di primo tempo del Bari è rabbioso, ma in un paio di mischie in area di rigore manca la zampata vincente, a rimarcare i problemi sul fronte offensivo. Dopo l’intervallo, Colantuono ordina alla squadra di andare in pressione nella metà campo avversaria. L’atteggiamento tattico diventa più offensivo con l’ingresso in campo di Furlan al posto dell’acerbo Doumbia.  Il rischio è prestare il fianco al contropiede, ma il Bari riscuote il premio al ’17, quando l’arbitro, ancora una volta in maniera generosa, giudica da rigore un contatto in area tra Schiavon e Brienza. Perfetta l’esecuzione di Maniero, al sesto gol stagionale, il quarto su rigore, a interrompere un digiuno che durava da due mesi. Raggiunto il pareggio, il Bari non si accontenta, ma rischia grosso quando perde palla e lascia campo alla Spal, che in contropiede sfiora il nuovo vantaggio con Lazzari. Ma Colantuono la vuole vincere la partita e non cambia di una virgola il canovaccio. Gli complica le cose l’uscita dal campo di Maniero, per il riacutizzarsi di un problema al ginocchio. Al suo posto entra Castrovilli. Ma il Bari insiste e al 32’ Fedele, dopo avere vinto un rimpallo, calcia bene col destro, trovando però una grande risposta del portiere della Spal, Meret. Nel finale, Colantuono espulso per proteste. A cinque dal termine, solo una fortunosa parata con il tacco di Micai, evita la sconfitta.  Ora la lunga sosta invernale. Il Bari tornerà in campo il 21 gennaio per la trasferta sul campo del Cittadella. 
