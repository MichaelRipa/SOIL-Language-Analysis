Ambulatori specialistici da tagliare, quantomeno da riconvertire. Prestazioni sanitarie elevate, esami radiologici alle stelle, quindi da abbattere, oppure da modellare secondo le reali esigenze e non sulle volontà del paziente o sulle "inappropriate" indicazioni del medico di famiglia. Tanto che ogni ligure in media compie 18 visite specialistiche all'anno, contro la media nazionale di 14. Inoltre, eccedenza di reparti di chirurgia e di cardiologia, spesa farmaceutica pro capite troppo alta. Un "abuso" dell'utilizzo della sanità, uno spaccato imbarazzante è quanto emerge dallo studio compiuto finora da Renato Balma, il superconsulente dell'Agenzia Nazionale della Sanità, con il quale la Regione Liguria ha instaurato una sorta di collaborazione: per arrivare a risparmiare quei 100 milioni di euro l'anno tagliati dalla Finanziaria. Balma, che ha lavorato su un documento di analisi dei dati del 2009 e del 2010, martedì scorso ha spiegato ai direttori generali delle aziende sanitarie e degli ospedali liguri il suo lavoro, in cui soprattutto si evidenzia un forte esubero di prestazioni in tutta la Liguria. Per ora il superconsulente si limita a indicare il ventre molle della sanità ligure, rispetto agli indicatori standard fissati dal Ministero della Salute. Nel futuro della Liguria si intravedono ancora sacrifici. Recidere le prestazioni specialistiche, sia ambulatoriali che ospedaliere, ma anche quelle della sanità privata convenzionata, nella regione con le più lunghe liste d'attesa del Nord. Le due cose potrebbero sembrare un paradosso, invece sarebbero le facce della stessa medaglia. "C'è una quota di domanda elevata, che proviene dalla popolazione anziana  -  si limita a dire l'assessore regionale alla Sanità  -  adesso occorre lavorare per dare prestazioni adatte ai bisogni del paziente, solo in questo modo si possono ridurre le liste d'attesa". Claudio Montaldo, però, da Balma si aspetta un documento dettagliato, che dica dove e come tagliare. Secondo l'analisi del superconsulente i settori più in perdita si concentrano soprattutto sulle grandi aziende sanitarie liguri: sulla Asl Tre Genovese, sulla Asl Due Savonese e sul "San Martino". Le due Asl avrebbero il 50 per cento degli indicatori peggiori dello standard nazionale. Sull'ospedale regionale di secondo livello grava troppo personale nello staff di direzione, tanti primari, degenze medie troppo lunghe. Altra storia alla Asl 5 Spezzina, partita come la più disastrata della Liguria, che invece è riuscita ad ottenere il 58 per cento degli indicatori sopra allo standard. "Un diabetico da noi fa sette volte all'anno l'esame del fundus mentre ne basterebbero soltanto due, così come le Moc vanno fatte ogni 18 mesi e non ogni 12  -  spiega Franco Bonanni, direttore generale dell'assessorato  -  è chiaro che le visite e gli esami vanno governati: in parte dai medici di base, in parte dalle Asl e dai distretti e dagli stessi specialisti". La ricetta, per evitare il fallimento della sanità pubblica ligure, sarebbe questa. Così che Flavio Neirotti, direttore generale della Asl Due di Savona ha iniziato a chiudere la Chirurgia Generale di Cairo Montenotte, accorpandola all'ospedale San Paolo; a disattivare l'Ortopedia di Albenga, trasferendola a Pietra Ligure; a ridurre 123 posti letto. 
Musica SORRENTO JAZZ Dalle 20.30 al Tasso di Sorrento, per la rassegna "Sorrento Jazz", con la direzione artistica di Tullio De Piscopo, concerto di Kyle Eastwood. Il musicista americano, figlio dell'attore Clint Eastwood e autore delle musiche del film "Gran Torino", presenterà il suo nuovo album "Songs from the Château". GALLERIA PRINCIPE DI NAPOLI Dalle 21 sul palcoscenico della Galleria Principe di Napoli, via Enrico Pessina 1, salirà Daniele Sepe che dividerà il palco con Flor Biba (voce), Franco Giacoia (chitarra), Tommy De Paola (tastiere), Sasà  Brancaccio (basso) e Stefano Costanzo (batteria). Info 081 557 1190. IL POZZO E IL PENDOLO Dalle 21 a Il Pozzo e il Pendolo, piazza San Domenico Maggiore 3, lo spettacolo "Rock Noir" con il Quartetto PapAnimico: musica, parole e canzoni per raccontare le leggende umane del blues e del rock, la loro fine tragica costellata di misteri, maledizioni e pericolose coincidenze. Info 081 542 2088. AROUND MIDNIGHT Dalle 22 all'Around Midnight del Vomero, via Bonito 32/a, serata jazz con Francesco Nastro al piano, Marzio Langella al basso, Giuseppe La Pusata alla batteria. Info 335 816 6438. DRAGONFLY Dalle 21.30 sul palco del Dragonfly beer and spirit pub, largo Proprio d'Arieniello 11 (di fronte all'istituto Diaz), seconda tappa di Headbanger Music Contest, festival musicale per band emergenti organizzato da E20 Family. Sul palco Mario Nappi trio (jazz), Bludimetilene (alternative rock), Sammy Black House (alternative rock), Hybris (pop rock). Info  081 195 763 81. KESTE' Dalle 19.30 al Kesté, largo San Giovanni Maggiore Pignatelli 25, "I Love Vintage", occhiali da sole vintage dalle forme stravaganti, originali ed eccentriche: esposizione a cura di Maria Sarno, Giuseppe Laudato, Giuseppe Napoleone. Con music set a cura di O'Luwong. Info 081 551 3984. BAIA Dalle 21.30 al Batis di Baia, via Lucullo 100, live music con il trio guidato dal pianista Sergio Forlani. In repertorio riletture di brani di Esbjorn Svensson trio, Beatles, Pat Metheny Group, Simply Red, Yellowjackets e jazz- standards. Info 339 792 6749. ERCOLANO Dalle 20 nella Dimora Fiume di Pietra di Ercolano (via Osservatorio 22), serata jazz con le chitarre di Antonio Onorato e Aldo Farias. Info 081 739 7046. MARCIANISE Dalle 16.30 al centro commerciale Campania di Marcianise, Alessandra Amoroso incontra il pubblico e firma le copie del suo nuovo album "Cinque passi in più" (Sony Music). SALERNO MODO Dalle 22 al Modo Jazz Club di Salerno, via Antonio Bandiera, di scena Cristina Donà. A quattro anni di distanza dal precedente lavoro, la cantante presenterà soprattutto le canzoni di "Torno a casa a piedi" (2011), da lei stessa definito il suo album più italiano sul piano musicale. Ad aprire il concerto sarà Max Petrolio, cantautore napoletano applaudito dalla critica per l'album "Telefoni Mortimer". Info 089 303 130. VALLO DELLA LUCANIA Dalle 21 alla discoteca Soraja di Vallo della Lucania, il vino e i cocktail del Baku Bar insieme alla live music di Export New Loung. Al termine si balla con la disco music anni '70/'80. Info 338 968 6971. Facebook: gruppo bakubar. Classica SAN PIETRO A MAJELLA Al Conservatorio di Musica San Pietro a Majella, via San Pietro a Majella 35, per "Napoli per Nino Rota, nel centenario della nascita": dalle 10 convegno, dalle 18 il concerto "Il Natale degli Innocenti", con il Coro di voci bianche dell'Arcum di Roma, Ensemble strumentale "San Pietro a Majella", direttore Paolo Lucci. DOMUS ARS Dalle 18 al Domus Ars, centro di arte e cultura popolare nella chiesa di origine medioevale San Francesco delle Monache, via Santa Chiara 10/c, per la rassegna "I Giorni delle Calende", presentazione del laboratorio di autoascolto e di sviluppo dei talenti "Curarsi con le immagini", a cura di Sara Diamare. Dalle 19 concerto di Valentina Pennino (soprano), Davide Russo (pianoforte): da Mozart a Puccini. Info 081 342 5603. PONTECAGNANO FAIANO Dalle 19.30 nella chiesa di San Benedetto a Pontecagnano Faiano, concerto dell' organista Nicolò Antonio Sari e del soprano Annalisa D'Agosto. Brani di Corelli, Scarlatti, Mozart, Puccini, e canti natalizi della tradizione popolare. Ingresso libero. Info 360 852 443. Cinema ASTRA Dalle 15.30, al cinema Astra, via Mezzocannone 109, per la rassegna del Cineforum di film d'animazione in lingua inglese "AnimAstra", il film "Enchanted" di Kevin Lima (2007). Ingresso gratuito. Info 081 253 4011. Teatro BELLINI Dalle 21.30 al Bellini, via Conte di Ruvo 14,  "L'arca di Giada",   coreografie di Kristian Cellini, musiche e regia di Tony Verde, con  Piero Mazzocchetti e il ballerino Leon. Con un cast di venticinque  elementi tra illusionisti, acrobati, ballerini e cantanti. Info 081 549 126 6549. GALLERIA TOLEDO Dalle 21 alla Galleria Toledo, via Concezione a Montecalvario 34, "Otello" con Alessandra D'Elia, Alassane Dou Lou Gou, Irene Grasso, Stefano Jotti, Agostino Chiummariello, Luca di Tommaso, Francesco Ruotolo. Regia di Laura Angiulli. Info 081 425 037. SANNAZARO Dalle 21 al Sannazaro, via Chiaia 157, per il teatro in cucina, format prodotto da Loro di Napoli, "La genovese", con Sonia Prota e Giancarlo Cosentino, Ornella Varchetta e Sergio Caporaso. Musiche di Gaemaria Palumbo. Tavolino in platea 25 euro, palco 20 euro. Info 081 408 346. NUOVO ASSOLI Dalle 20.30 nella sala Assoli del teatro Nuovo, via Montecalvario 16, "Quattro mamme scelte a caso", omaggio di quattro nuovi autori napoletani ad Annibale Ruccello, ideato da Massimiliano Palmese in occasione dei 25 anni dalla morte del drammaturgo stabiese. Interpreti Rosaria De Cicco, Gea Martire, Antonella Romano, Imma Villa, per la regia di Roberto Azzurro. Info 081 497 6267. ELICANTROPO Dalle 21 al teatro Elicantropo, vico Gerolomini 3, "Serafino Gubbio Operatore", liberamente tratto da Luigi Pirandello e presentato da Teatro In Fabula. Info 081 296 640. DIANA Dalle 21 al Diana, via Luca Giordano 64, Biagio Izzo nello spettacolo "Guardami guardami" di Bruno Tabacchini e Biagio Izzo, regia Claudio Insegno. Info 081 556 7527. TOTO' Dalle 21 al teatro Totò, via Frediano Cavara 12/e, i Ditelo Voi, trio comico formato da Francesco De Fraia, Mimmo Manfredi e Raffaele Ferrante, nello spettacolo "Komicaze". Info 081 564 7525. NOCERA Dalle 21 al  Diana di Nocera Inferiore, Peppe Lanzetta nello spettacolo "Prima vedere cammello" con Jennà Romano e Rosalba Di Girolamo. CASTELLAMMARE DI STABIA Dalle 21 Valeria Valeri e Paolo Ferrari saliranno sul palco del teatro Supercinema di Castellammare di Stabia per vestire i panni dei protagonisti di "Gin Game", regia di Francesco Macedonio. Info 081 871 7058. CASERTA COMUNALE Dalle 20.45 al Comunale di Caserta, via Mazzini 71, Peppe Barra in "La musica dei ciechi", poi le voci dal Vico Finale, di Raffaele Viviani. Con Patrizio Trampetti e Lalla Esposito, Adriano Mottola e Gabriele Barra, Paolo Del Vecchio e Costeul Lautaru, Ilie Pipica, Massimiliano Sacchi, Luca Urciuolo. Regia Claudio Di Palma. Info 0823 442 990. Libri ORIENTALE Dalle 16.30, nella la sala conferenze dell'Università degli Studi "L' Orientale", via Chiatamone 61/62, presentazione del nuovo libro di Giorgio Napolitano, "Una e indivisibile", organizzata dalla Fondazione Valenzi e dalla Fondazione Mezzogiorno Europa. Saluti del professor Giuseppe Cataldi, pro-rettore, introduzione di Lucia Valenzi. Seguirà il dibattito con Mauro Calise, Paolo Frascani, Luigi Mascilli Migliorini, Luigi Musella e Umberto Ranieri. Coordina il dibattito il direttore della redazione napoletana de "La Repubblica" Giustino Fabrizio. SUOR ORSOLA BENINCASA Dalle 10.30 nella sala degli Angeli del Suor Orsola Benincasa, presentazione del volume "Città Mediterranee e deriva liberista" (edizioni Mesogea). Con il rettore Lucio d'Alessandro, il sindaco Luigi De Magistris, Francesco Durante, giornalista, Salvatore Palidda, curatore del volume, Antonello Petrillo, autore del saggio "Napoli globale: discorsi, territorio e potere nella città "plebea"". Modera Mariella Pandolfi. NEA ART GALLERY Dalle 17.30  alla Nea Art Gallery, via Costantinopoli 53, sarà presentato il libro "Gioco sulla spiaggia", di Marco Ciampo (MultiMedia editore). Ne parleranno Maresa Galli, Pietro Gargano, autore della prefazione, Sergio Lambiase e lo stesso autore. PIZZERIA SORBILLO Dalle 11 alla Pizzeria Sorbillo, via Tribunali 32, presentazione di "Partenope in pizzeria - Viaggio affascinante nella storia della pizza", di Giuseppe Giorgio. Intervengono Giuseppina Scgnamiglio, docente di letteratura italiana della Federico II, Aldo Di Mauro, scrittore, gli attori Rino Di Martino e Umberto Bellissimo, l'artista Salvatore Oliva. POGGIOMARINO Dalle 18 nell'auditorium dell'Istituto superiore Leonardo Da Vinci di Poggiomarino, per "Incontri possibili", presentazione del libro "Liberi di pregare", con don Franco Esposito, cappellano del carcere di Poggioreale. Info 081 522 1014. Agenda PALAZZO SAN GIACOMO Dalle 12, nella sala Giunta di Palazzo San Giacomo, piazza Municipo, presentazione di "La gatta Cenerentola", in programma il 20 dicembre al Teatro Mediterraneo per i mattatori del Dipartimento di salute mentale di Benevento che hanno avuto dal maestro Roberto De Simone il privilegio di riportare in scena la sua opera. HOTEL EXCELSIOR Dalle 18 all'hotel Excelsior, via Partenope 48, dibattito organizzato e promosso da Studio Farmadata di Napoli e da Farbanca S. p. A.  -  Gruppo Banca Popolare di Vicenza sui temi della manovra Monti rapportati alla realtà della regione Campania. Intervengono l'onorevole Paolo Russo, Ettore Novellino, Giulio Landi,  Umberto Angella. CHANGING ROLE Dalle 18.30, presso la Galleria Changing Role, in via Chiatamone 26, inaugura la mostra collettiva "It's time to say goodbye", a cura di Guido Cabib. Fino al 27 gennaio. BIBLIOTECA NAZIONALE Dalle 16.30 alle 12.30 alla Biblioteca Nazionale, piazza Plebiscito 1 - Palazzo Reale, poesie lusitane dedicate al Natale, affascinanti e poco conosciute, con Maria Luisa Cusati, Iaia De Marco, Maria da Graça Gomes de Pina, Maria Teresa Gil Mendes, Regina Célia Pereira da Silva. Info 081 781 9381. POZZUOLI Dalle 22.30 al Mood Radioclub di Pozzuoli, via Napoli 161, "Radici metropolitane", mostra con 25 scatti del fotografo Sergio Siano. SARNO Dalle 18 nel settecentesco Palazzo Capua di Sarno, via Cavour 9, presentazione del progetto di finanziamento per il completamento del Museo archeologico Nazionale. Interverranno Adele Campanelli, Soprintendente per i beni archeologici, il sindaco Amilcare Mancusi, Gennaro Lodato, presidente del gruppo Giovani imprenditori di confindustria di Salerno. Info 089 200 818. SCAFATI Dalle 10.30, presso il Polverificio Borbonico di Scafati, via Lo Porto 141, presentazione di Realtomato (ex Superpomodoro), nato dall'unione di linee pure di San Marzano e Purple Tomato, secondo i risultati degli studi del Cnr di Pozzuoli sulle sue proprietà nutrizionali e organolettiche. Info 081 859 1559. SALERNO UNIVERSITA' Dalle 9 alle 13.30, nell'aula delle lauree di Ingegneria dell'università degli Studi di Salerno, si terrà il workshop dal titolo "La conservazione degli alimenti attraverso additivi naturali". Intervengono il rettore  Raimondo Pasquino, Isabella Mazziotti Di Celso, Francesco Donsì, Giovanni Aliotta, Anna Maria Ferrini, Anna Bartolini, Giovanna Ferrari. Info 089 966 166. SALERNO Dalle 10.30 nella sede dell'Unione costruttori salernitani, via Colonnello Ludovico De Bartolomeis 11, conferenza stampa di presentazione del Service "Il ciclo di vita dell'acqua", organizzato dal Lions Club Salerno Host. L'evento, in programma martedì 20 dicembre, alle 17 presso il Salone "A. Genovesi" della Camera di Commercio di Salerno, vorrà essere l'occasione per illustrare nei dettagli l'estrema importanza dell'acqua, fonte essenziale di vita, per tutte le attività umane. PRAIANO Il comune di Praiano, in collaborazione con l'Associazione Pelagos, realizzerà la manifestazione "TradizioNatale": dalle 15 alle 21, domani e domenica dalle 9 alle 21. Info 089 813 1911. 
FIRENZE - Se Gianni Petrucci, come al solito, "fa melina" e prende tempo, Diego Della Valle, numero uno della Fiorentina, non si fa pregare e attacca chidendo chiarezza nella vicenda di calciopoli e del cosiddetto Tavolo della Pace. "Guido Rossi deve spiegare cosa davvero accadde". Della Valle è intervenuto per un chiarimento definitivo sulla vicenda che ha scosso nel 2006 il calcio. E poi ha aggiunto: "Per quanto mi riguarda è Guido Rossi primo tra tutti che deve pubblicamente spiegare che cosa è realmente accaduto allora assumendosi le proprie responsabilità. "GRAZIE A PETRUCCI" - "In merito all'incontro avuto ieri nella sede del Coni voglio ringraziare il presidente Petrucci per l'invito e il tentativo di pacificazione che, anche se non ha raggiunto l'obbiettivo desiderato, ha comunque aperto un percorso - ha aggiunto l'azionista di maggioranza del club viola attraverso una nota ufficiale firmata direttamente da lui - Come ho detto personalmente a lui e alle persone presenti ieri la condivisa volontà di tutti nel voler pacificare gli animi deve prima passare attraverso una analisi chiara e onesta di quanto a suo tempo accaduto. Serve che i protagonisti di allora facciano pubblicamente chiarezza. Per quanto mi riguarda è Guido Rossi primo tra tutti che deve pubblicamente spiegare che cosa è realmente accaduto allora assumendosi le proprie responsabilità. E' lui - ha concluso Diego Della Valle - che ha il dovere di ricostruire i fatti e darne spiegazione pubblica a tutti quelli che vogliono conoscere la verita". LA REPLICA DI ROSSI - Poi in serata l'ex commissario della Figc non ha potuto non replicare. "Adempio volentieri - dice all'Ansa - all'invito di Della Valle. Calciopoli è in ambito sportivo quanto accertato dalla giustizia federale e da quella del Coni; in ambito penale quanto deciso dalla magistratura penale; in ambito amministrativo quanto pronunciato dalla giustizia amministrativa. Il rispetto nelle istituzioni e nel loro corretto operare mi esime da ulteriori commenti. La mia personale esperienza - conclude Guido Rossi - è comunque stata in ogni caso dettagliatamente illustrata in Parlamento e al presidente del Coni, Gianni Petrucci". Leggi i commenti I commenti dei lettori 
Molti la ricordano come una attivista del club "Silvio ci manchi", insomma una berlusconiana di ferro. Ma adesso Emanuela Romano ha a che fare con la giustizia. Come riporta il "Fatto quotidiano" la Romano, ora ex assessore a Castellammare di Stabia, è stata rinviata a giudizio e dovrà quindi essere processata. È accusata di aver  attestato falsamente di non trovarsi in condizione di incompatibilità  quando il 14 settembre 2010 presentò la domanda per far parte del  Corecom, l'organismo di controllo delle telecomunicazioni campane. La  Romano avrebbe omesso di essere, in quel momento, assessore ai  Servizi Sociali del Comune di Castellammare di Stabia. 
Da Fuorigrotta alla  National football league. Dal suo lavoro in una società di forniture  ospedaliere al top dello sport professionistico americano. Non come  atleta ma come guest star. Ospite d'onore dei New York Jets, una delle  squadre più blasonate della lega, un team con un seguito planetario. Lui si chiama Gaetano Genise, ha 52 anni, è alto e grosso (1,92 per 150  chili) come deve essere un ex ("ma ogni tanto scendo ancora in campo")  giocatore e ha appena vissuto una esperienza unica per il nostro  football: essere invitato da guest captain al coin toss, il lancio della  monetina nel match tra i Jets e i Kansas City Chiefs. Un  supermatch che ha portato per un giorno all'attenzione di un pubblico  internazionale il nostro movimento e, con questo, Napoli e gli '82ers,  formazione partenopea di cui Genise è, ovviamente, presidente. Ma come  ha fatto Gaetano detto Nuccio a scendere sull'avveniristico terreno dei  Jets? Magia della napoletanità positiva, di quella capacità di intessere  rapporti e di ispirare naturale simpatia che supera parecchi ostacoli. Racconta:  "Ho due contatti nei Jets e ci ho lavorato a lungo, ma certo, essere  menzionato dallo speaker come presidente di una squadra di Napoli  davanti a 110 mila spettatori e praticamente in mondovisione è stato un  brivido per me assolutamente irripetibile". Nuccio, con il suo  contagioso entusiasmo, ricostruisce il suo momento di gloria sportiva:  "Quando sono arrivato nel Mets stadium, nel New Jersey, ultramoderno e  mastodontico impianto che farebbe impallidire il San Siro dei tempi  d'oro, pensavo che prima o poi qualcuno mi avrebbe svegliato dal mio  sogno. E invece si è materializzato uno dei miei contatti, Jessy Linder,  capo ufficio stampa dei Jets e mi ha fatto entrare in un'area Vip che,  solo quella, mi è sembrata più grande di tutto il San Paolo. Lì sono  stato ricevuto con somma gentilezza e scortato in campo dove i grandi  giocatori della Nfl si stavano scaldando. Quindi uno schieramento di  fotografi e cameramen mi ha ripreso mentre lo speaker citava me e Napoli  al lancio della monetina. Sono felice anche per la Fidaf, la  Federazione italiana, che ho rappresentato in questa occasione unica". Genise  guarda avanti: "Adesso vorrei riuscire a portare dai Jets i nostri  giocatori più meritevoli. Per un camp con i grandi. Ho 67 atleti, la  stragrande maggioranza è under 25. Ci alleniamo al Collana due volte a  settimana e contiamo di fare il salto dal football a nove alla Lenaf e  magari prima o poi di approdare in Ifl, la nostra serie A. Ne ho già  parlato con i miei amici Usa e credo ci siano ottime possibilità". Visto  quello che è riuscito a combinare Gaetano Nuccio Genise, finito da  "presidente della squadra di Napoli" addirittura sulla ribalta della  Nfl, bisogna assolutamente dargli credito. g.marino@repubblica.it 
MILANO – L’Inter lentamente, molto lentamente migliora. Piccoli passi, il primo contro la Fiorentina, il successivo contro il Genoa nel recupero dell’undicesima giornata: due gare, sei punti, tre gol senza prenderne. Uno dei più felici per le zero reti incassate è Julio Cesar. "In difesa stiamo migliorando e per questo io sono il primo ad essere molto contento – dice il portiere a Inter Channel - . Abbiamo giocato due gare senza subire gol e io ho sempre creduto che una squadra, per diventare campione d'Italia, deve subire pochi gol". Riparte quindi da qui l’Inter con il brasiliano che fa un salto indietro nel passato ripercorrendo i primi mesi di campionato: "All'inizio siamo partiti male male, ma noi non molliamo mai, crediamo nella nostra forza, nel nostro calcio ed siamo sempre stati convinti che prima o poi il momento per invertire la rotta sarebbe arrivato. Contro il Genoa ho visto davvero una difesa compatta, concentrata, mentre nelle prime partite, sul finale, prendevamo sempre un gol dovuto a cali di concentrazione. Invece, fare bene in queste due ultime partite, e vincerle, ci ha dato davvero tanta fiducia". Ottimismo che dovrà accompagnare i nerazzurri anche nelle due partite prima della sosta di Natale. "Sarebbe importantissimo sommare sei punti - continua Julio Cesar -, tre a Cesena e tre contro il Lecce. Lo sarebbe per tutti, per il nostro gruppo, per il nostro staff, per allontanare il ricordo di quello che è stato un inizio un po' difficile. Se vinciamo sia domenica che mercoledì, vedo un cielo un po' più blu perché da quando sono arrivato non aveva mai vissuto un momento così. Non eravamo abituati, ma questo gruppo è forte, abbiamo giocatori esperti e anche se sappiamo che il calcio non è solo rose e fiori, potremo recuperare e passare un Natale sereno con le nostre famiglie. Ora ragioniamo partita dopo partita, senza pensare ad altro". Quindi testa al Cesena, fino a poco fa avversaria diretta per la salvezza. Partita dove Claudio Ranieri dovrebbe recuperare Stankovic e Ranocchia. Per Sneijder, invece, ci sono possibilità per Lecce. Leggi i commenti I commenti dei lettori 
NEW YORK - La Russia ha sorpreso la comunità internazionale presentando oggi al Consiglio di sicurezza dell'Onu un progetto di risoluzione che condanna le violenze compiute in Siria da "tutte le parti". Il testo del progetto, che l'Afp ha potuto consultare, condanna esplicitamente le violenze compiute "da tutte le parti e anche l'uso sproporzionato della forza da parte delle autorità siriane". L'ambasciatore francese all'Onu, Gerard Araud, ha immediatamente salutato in un comunicato "un avvenimento straordinario poiché la Russia ha alla fine deciso di uscire dalla sua inazione e di presentarci una risoluzione sulla Siria". "Il testo che ci è stato presentato è un testo che merita evidentemente molti emendamenti perché è squilibrato. Ma è un testo sulla base del quale potremo negoziare", ha aggiunto. Stessa linea di disponibilità - soprattutto perché la mossa sblocca la possibilità di misure concrete contro il governo Assad - da parte degli Usa: gli Stati Uniti "sono pronti a lavorare" con la Russia sulla risoluzione, ha detto il segretario di Stato Hillary Clinton aggiungendo che il testo contiene "elementi che non possiamo sostenere". Il riferimento è "all'apparente parità" tra forze di sicurezza siriane e oppositori nel dilagare delle violenze che secondo l'Onu hanno fatto finora almeno cinquemila morti dall'inizio delle manifestazioni anti-regime nel marzo scorso. Il consiglio di sicurezza non è riuscito finora a mettersi d'accordo sul testo di una risoluzione di condanna del regime del presidente Assad. La Russia, che occupa questo mese la presidenza di turno del consiglio, lo scorso 4 ottobre ha usato il suo veto per bloccare un progetto di risoluzione. Anche la Cina aveva posto il veto. 
ROMA - Una vittoria e una sconfitta per le italiane in Eurolega. Già qualificata per le Top16, la Montepaschi Siena infligge la prima sconfitta al Barcellona e consolida, a una giornata dal termine della prima fase, il secondo posto nel girone D di Eurolega. Invece Cade Cantù, comunque già da qualiicata, cada al Pireo con l'Olympiacos. 77-74 IL FINALE DI SIENA - Bella impresa della Montepaschi, che vincendo 77-74 sul Barcellona infligge ai catalani la loro prima sconfitta europea della stagione. Il successo di Siena arriva in rimonta, dopo essere stata sotto di 15 punti a inizio ultimo quarto e di 9 punti a tre minuti dalla fine, firmata dal grande quarto periodo di Igor Rakocevic, 21 punti, e Pietro Aradori, 20 punti, i migliori realizzatori di una Montepaschi che ha avuto 16 punti da Nikos Zisis, di cui 13 nel solo primo quarto. Tra le fila del Barcellona, il migliore in campo è stato l'ex romano e bolognese Erazem Lorbek con 22 punti, e ha chiuso in doppia cifra anche Chuck Eidson con 14 punti, di cui 12 dalla fine del terzo quarto in poi, mentre la stella Juan Carlos Navarro è stata limitata a 8 punti e 2/10 al tiro. INIZIO DIFFICILE - Sotto in avvio 5-13 sotto i canestri di Lorbek, Siena aveva saputo rientrare e mettere la testa avanti 23-20 al 10' proprio con Zisis e restando avanti fino a inizio ripresa. A questo punto ancora Lorbek, i falli conquistati e la rinascita di Eidson, insieme alla gran difesa ospite, mettono la firma sul 18-2 con cui il Barcellona pare aver chiuso la partita sul 47-62 a inizio quarto periodo. SORPASSO A 26'' DALLA FINE - Da qui in poi Aradori e Rakocevic ribaltano il match con 24 dei 30 punti senesi nell'ultimo quarto, col sorpasso a 26 secondi dalla fine con due tiri liberi del primo, suggellato quasi sulla sirena ancora coi tiri liberi del secondo, dopo l'ultimo assalto fallito dal Barcellona. ATENE FATALE A CANTU' - Invece trasferta amara per Cantù in terra greca. Nella penultima giornata del girone A di Eurolega, la Bennet di Trinchieri, già comunque qualificata per le Top16, perde l'occasione di portarsi da sola al comando, cedendo per 86-61 all'Olympiacos, che raggiunge proprio i canturini a quota 10, assieme a Fenerbahce e Caja Laboral. L'ottima prova di Micov (17 punti) resta una delle poche cose da salvare nel quintetto ospite, mentre nelle fila dei greci si mettono in evidenza Spanoulis (22 punti e 5 assist) e Printezis (14 punti). Cantù tornerà a giocare in Eurolega tra una settimana, ospitando al PalaPianella il Fenerbahce. GIRONE C 1^ GIORNATA (and. 20 ottobre, rit. 23-24 novembre) Partizan              - Anadolu Efes          73-84     58-67 Belgacom Spirou       - Real Madrid           76-100    89-93 Emporio Armani Milano - Maccabi Electra       89-82     76-85 2^ GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80     66-62 Maccabi Electra       - Partizan              70-66     71-74 Real Madrid           - Emporio Armani Milano 85-78     72-65 3^ GIORNATA (and. 3 novembre, rit. 8 dicembre) Partizan              - Belgacom Spirou       91-81     79-84 Emporio Armani Milano - Anadolu Efes          54-62     70-84 Maccabi Electra       - Real Madrid           88-82     64-88 4^ GIORNATA (and. 10 novembre, rit. 14 dicembre) Anadolu Efes          - Maccabi Electra       72-79     57-96 Partizan              - Real Madrid           80-79     83-101 Belgacom Spirou       - Emporio Armani Milano 76-81     53-88 CLASSIFICA: Real Madrid 14; Maccabi Electra 12; Anadolu Efes 10; Partizan 8; EA7 Milano 6; Belgacom Spirou 4. 5^ GIORNATA (and. 17 novembre, rit. dicembre) Maccabi Electra       - Belgacom Spirou       69-59 Emporio Armani Milano - Partizan              65-69 Real Madrid           - Anadolu Efes         104-84 GIRONE D 1^ GIORNATA (and. 19-20 ottobre, rit. 23-24 novembre) Unics Kazan       - Montepaschi Siena      71-79   79-73 Asseco Prokom     - Galatasaray            72-76   76-78 dts Union Olimpija    - Barcellona             64-86   46-72 2^ GIORNATA (and. 27 ottobre, rit. 1 dicembre) Galatasaray       - Unics Kazan            64-68   61-72 Montepaschi Siena - Union Olimpija         79-57   63-57 Barcellona        - Asseco Prokom          88-61   76-45 3^ GIORNATA (and. 2-3 novembre, rit. 7 dicembre) Montepaschi Siena - Galatasaray           103-77   67-63 Union Olimpija    - Asseco Prokom          70-62   52-67 Unics Kazan       - Barcellona             65-93   50-63 4^ GIORNATA (and. 9 novembre, rit. 15 dicembre) Union Olimpija    - Galatasaray            70-79   59-80 Asseco Prokom     - Unics Kazan            68-72   41-68 Barcellona        - Montepaschi Siena      92-75   74-77 CLASSIFICA: Barcellona 16; Montepaschi Siena 14; Unics Kazan 12; Galatasaray 8; Union Olimpija, Asseco Prokom 2. 5^ GIORNATA (and. 17 novembre, rit. dicembre) Unics Kazan       - Union Olimpija         81-51 Galatasaray       - Barcellona             66-70 Montepaschi Siena - Asseco Prokom          84-73 GIRONE A 1^ GIORNATA (and. 19-21 ottobre, rit. 23-24 novembre) Fenerbahce     - Caja Laboral            66-69     85-90 dts Bennet Cantù   - Sluc Nancy              80-69     75-76 Bizkaia Bilbao - Olympiacos              76-61     81-88 2^ GIORNATA (and. 26-27 ottobre, rit. 30 novembre-1 dicembre) Caja Laboral   - Bennet Cantù            81-69     68-71 Olympiacos     - Fenerbahce              81-74     70-86 Sluc Nancy     - Bizkaia Bilbao          87-73     75-97 3^ GIORNATA (and. 2-3 novembre, rit. 7 dicembre) Caja Laboral   - Olympiacos              81-79     82-84 Fenerbahce     - Sluc Nancy              90-86     73-53 Bennet Cantù   - Bizkaia Bilbao          78-69     67-64 4^ GIORNATA (and. 9-10 novembre, rit. 14-15 dicembre) Bennet Cantù   - Olympiacos              64-63     61-86 Bizkaia Bilbao - Fenerbahce              70-73     80-70 Sluc Nancy     - Caja Laboral            90-85     55-90 CLASSIFICA: Cantù, Fenerbahce, Caja Laboral, Olympiacos 10; Bilbao 8; Nancy 6. 5^ GIORNATA (and. 16-17 novembre, rit. dicembre) Fenerbahce     - Bennet Cantù            85-83 dts Caja Laboral   - Bizkaia Bilbao          84-89 Olympiacos     - Sluc Nancy              91-78 Leggi i commenti I commenti dei lettori 
Accade a teatro, ogni tanto, per strane combinazioni, che gli attori non vadano in scena a dire bugie, che non siano più personaggi creati dalla fantasia degli autori per raccontare al pubblico storie che sembrano vere e non lo sono. Che succede, insomma, se l’attore invece quelle emozioni le vive davvero, oltre a rappresentarle? Il gioco diventa ambiguo, il rapporto con il pubblico si modifica e la complicità si esalta e diventa specchio e partecipazione moltiplicata. Accade così da qualche sera, e ancora fino a domenica, al Piccolo Bellini che cinque attori mettano in scena “Ti racconto il dieci maggio”, inseguendo e vivendo essi stessi l’emozione forte di una storica vittoria, quella del primo scudetto del Napoli. Giovanni Allocca, Angela De Matteo, Peppe Miale, Serena Monaco, Bruno Tramice e Lello Giulivo sono i protagonisti del testo di Maurizio De Giovanni. La data, il 10 maggio 1987, è quella memorabile che fece colorare di azzurro tutta la città. De Giovanni ne aveva scritto in un suo bel racconto, ritrovando i segni della sua memoria di giovane tifoso e riportando quelli di amici, parenti, conoscenti, che vissero come un’ebbrezza l’avverarsi del sogno di tante generazioni di tifosi. E si sa che quella giornata fu come una pioggia purificatrice, un fuoco sacro, un rinascere per dignità conquistata. E il grido dei mille e mille tifosi attraversò la città come un rombo, un’esplosione più forte di ogni possibile richiamo che fece uscire ogni napoletano dalla propria casa: tutti in strada per la gran festa collettiva. Difficile da mettere in scena tutto questo, sfuggendo le secche della retorica e le immagini più abusate del trionfo. I sei attori, una mezza “squadra” entusiasta  con Massimo De Matteo che firma la regia e come un allenatore attento frena il “troppo” e pretende il “di più”  ci hanno provato e ci sono riusciti. Perché «un goal ti fa esultare, si sa, vincere una partita è importante ed emozionante ma vincere uno scudetto... è una cosa... che ti lascia senza parole», dice De Matteo presentando il suo spettacolo. E magari il cronista o lo spettatore non tifoso prova anche un po’ d’invidia per quella felicità improvvisa e potente, e cerca di condividerla almeno per una volta, lasciandosi prendere da quell’entusiasmo, contagioso perché vero, che fa battere il cuore e pulsare le vene. Fino al grido prepotente che lega tutti in un’unica felicità. Chi non c’era quel giorno, o era troppo giovane per ricordarlo, ne avrà sentito mille volte il racconto. Oggi gli attori portano quei ricordi su di una spiaggia, con un padre che racconta alla figlia, un meccanico ed un ragazzo di bottega che vivono insieme quel sogno, l’assenza di una madre morta troppo presto e un altro padre che ritrova un figlio forse mai davvero conosciuto. Passione per la “squadra” che vince. Loro, autore, attori, regista e spettatori, la passione ce l’hanno davvero e non la nascondono. E il teatro sorpreso si esalta. 
