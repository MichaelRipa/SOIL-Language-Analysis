Un’Angelico Biella non remissiva ma discontinua esce sconfitta 85-78 dalla trasferta romana contro la Lottomatica, restando ferma al terzultimo posto in classifica e sentendo ormai sul collo il fiato di Teramo che, vittoriosa contro la Cimberio  Varese, si avvicina a due punti e minaccia di risucchiare i piemontesi nelle posizioni bollenti in chiave retrocessione. A condannare la formazione di coach Cancellieri sono due break concretizzati dai capitolini nel secondo e nel terzo quarto, due allunghi che scavano un solco che la rimonta degli ospiti non riuscirà più a colmare. Alla fine del match l’allenatore biellese non nasconde il rammarico: «Abbiamo giocato una buona partita, mettendo in difficoltà Roma che pure è una grande squadra. Dispiace, in questi casi, offrire buone prestazioni e perdere: come si dice qui, “vai a Roma e non vedi il papa”…». L’inizio dell’Angelico è positivo, con i biellesi che sfidano con aggressività e atletismo la maggior fisicità dei padroni di casa e si portano subito in vantaggio con i canestri di Sosa (17 punti per lui alla fine), Salyers (12 punti e 6 rimbalzi), Chessa (7punti) e Viggiano (peraltro piuttosto sottotono), rintuzzati dai punti di Traorè che mostra i primi assaggi di una prestazione da rimarcare (18 punti e 9 rimbalzi). Biella chiude in vantaggio 19-22 il primo quarto, mantenendo il controllo della gara fino a metà della seconda frazione. Ma a quel punto Roma cambia atteggiamento: cresce in difesa, chiude gli spazi e infila una serie di contropiedi e di giochi uno contro uno che le valgono il sorpasso al 14’ (25-24 con un canestro di Vitali), quindi allunga grazie anche alle incursioni di Washington (13 punti e 8 rimbalzi) e va al riposo sul 45-37. Il vantaggio della Lottomatica cresce nel terzo quarto, con Datome che martella dalla lunga distanza (16 punti per lui) e Dasic (13 punti e 7 rimbalzi) molto energico sotto le plance. Si produce così un 10-2 a favore dei padroni di casa che fa crescere il distacco fino al +17, prima che un controbreak biellese di 12-1, con una reazione sospinta soprattutto da Sosa e Salyers, riporti gli ospiti al -6 dell’ultimo intervallo: 58-64. La rimonta dell’Angelico, propiziata anche da una fruttuosa zona e dall'esperienza di Soragna (12 punti per lui), sembra quasi completarsi a 5 minuti dal termine, quando una bomba di Slaughter (9 punti) porta i piemontesi sul 66-68. E’ a questo punto che la Lottomatica piazza un 7-0 che chiude il match, malgrado gli ultimi tentativi biellesi respinti dalla lunetta dai romani. Domenica prossima l’Angelico è attesa da un’altra trasferta delicata e impegnativa al Pianella, contro la Bennet Cantù seconda in classifica. 
Nella seconda partita dei quarti di finale dei playoff di volley Trento, Cuneo e Macerata si portano avanti due a zero, mentre la serie tra Modena e Monza è in perfetta parità con una vittoria per parte. In serata successi in trasferta per l'Itas Diatec a San Giustino 1-3 (25-21, 19-25, 14-25, 16-25), Bre Banca a Verona 2-3 (23-25, 20-25, 25-17, 25-15, 13-15) e Lube a Treviso 1-3 (27-29, 15-25, 25-16, 22-25). Unica affermazione interna nella partita giocata sabato a Modena dove i padroni di casa si sono imposti per 3-0 (25-18, 29-27, 25-15). In Umbria la sfida tra San Giustino e Trento dura solo il primo set quando i padroni di casa sono bravi a mettere sotto pressione i tre volte campioni d'Europa. Dal secondo periodo in poi è il sestetto allenato da Stoytchev a imporre la propria legge con una supremazia netta in tutti i fondamentali: undici muri, sette battute vincenti e 64 per cento in attacco. Sulle palle alte, poi, Juantorena, Kaziyski e Stokr sono formidabili. La formazione di casa mette in mostra un ottimo Dias, ma è troppo solo per reggere la forza d'urto dolomitica. Al termine l'allenatore di San Giustino Zanini fa notare il divario tra le due squadre: "Grande primo set, ma tenere quel livello tecnico e mentale per noi è difficile. In campo abbiamo messo tutto ma Trento è una grande squadra". Dall'altra parte il coach bulgaro vede un gruppo in costante crescita: "San Giustino ha giocato molto bene, per questo la vittoria ottenuta in trasferta è fondamentale. Ora dobbiamo completare l'opera nella sfida di giovedì sera". Invece alla Sisley Treviso non bastano le alchimie tattiche di coach Piazza per evitare la sconfitta contro Macerata. L'allenatore inventa un sestetto inedito con l'esperienza di Papi in diagonale con Hortisnk come schiacciatori-attaccanti e la mossa sembra dare la scossa con una buon partenza veneta. I marchigiani, però, non si lasciano sorprendere e portano a casa il secondo punto. Migliore in campo Cristian Savani con sedici punti e autore nei momenti cruciali di un paio di ace decisivi: "Abbiamo vinto una battaglia pur non giocando bene  -  sottolinea il martello lombardo - Dobbiamo imparare a reagire di squadra perché troppo spesso ci affidiamo ai singoli. Speriamo di chiudere in tre partite, così avremo più tempo per rifiatare". Forte il rammarico di Roberto Piazza: "Peccato per due set giocati bene ma sprecati per qualche imprecisione di troppo. Questo tipo di errori una squadra che vuole arrivare in alto non li può commettere. Ci proveremo anche in gara tre, non siamo rassegnati". Gara dai due volti quella giocata e vinta da Cuneo a Verona. Nei primi due set sembrava tutto facile per i piemontesi, ma in salita dal terzo parziale in poi. L'allenatore Giuliani conferma lo stesso sestetto di gara uno con Mastrangelo in banda. Dopo un set giocato bene da entrambi, i campioni d'Italia migliorano la propria efficacia nel secondo parziale e vanno avanti. Sullo 0-2 per gli ospiti esce fuori Verona con un Lasko in crescita (19 punti totali). Ci vuole il tie break per svegliare Cuneo. Ottima la prestazione di Nikolov condita da 23 punti e un 78 per cento di efficacia in attacco A seguire, come sempre, il resoconto della giornata letto attraverso i tabellini della Lega Volley. RPA-LUIGIBACCHI. IT SAN GIUSTINO - ITAS DIATEC TRENTINO 1-3 (25-21, 19-25, 14-25, 16-25) - RPA-LUIGIBACCHI. IT SAN GIUSTINO: Zhukouski, Van Den Dries, Schwarz 12, Dias 20, Giovi (L), Finazzi 1, Nikic 13, Braga 1, Maric 1, Cester 8, Steuerwald 2. Non entrati Bartoletti, Lo Bianco. All. Zanini. ITAS DIATEC TRENTINO: Kaziyski 16, Leonardi 4, Birarelli 9, Della Lunga, Juantorena 16, Vieira De Oliveira 2, Sala 1, Bratoev, Sokolov, Colaci (L), Stokr 19, Bari (L). Non entrati Zygadlo. All. Stoytchev. ARBITRI: Satanassi, Pessolano. NOTE - Spettatori 1800, durata set: 25', 25', 24', 23'; tot: 97'. CASA MODENA - ACQUA PARADISO MONZA BRIANZA 3-0 (25-18, 29-27, 25-15) - CASA MODENA: Manià (L), Ciabattini (L), Fabroni, Kooistra 10, Mossa De Rezende, Dennis 15, Berezhko 14, Kooy, Casadei 1, Creus Larry 7, Casoli 9. Non entrati Diaz, Piscopo. All. Bagnoli. ACQUA PARADISO MONZA BRIANZA: Rauwerdink 4, Krumins, Forni 5, Molteni, Buti 3, Rooney 7, Travica 4, Gavotto 15, Exiga (L). Non entrati Cetrullo, Pesenti, Zito, Shumov. All. Monti. ARBITRI: Sobrero, Cesare. NOTE - Spettatori 3000, incasso 21000, durata set: 26', 34', 24'; tot: 84'. MARMI LANZA VERONA - BRE BANCA LANNUTTI CUNEO 2-3 (23-25, 20-25, 25-17, 25-15, 13-15) - MARMI LANZA VERONA: Latelli 2, Pajenk 13, Kosmina, Brunner 13, Meoni, Lasko 19, Smerilli (L), Lotman 18, Cala Gerardo 4, Herpe 6. Non entrati Zingel, Mazzi. All. Bagnoli. BRE BANCA LANNUTTI CUNEO: Mastrangelo 9, Henno (L), Fortunato 5, Wijsmans 4, Carletti, Grbic 4, Peda 2, Nikolov 23, Patriarca 13, Volkov 10. Non entrati Galic, Montagna, Rossi. All. Giuliani. ARBITRI: Pol, Bartolini. NOTE - Spettatori 2800, incasso 9800, durata set: 28', 28', 27', 23', 17'; tot: 123'. SISLEY TREVISO - LUBE BANCA MARCHE MACERATA 1-3 (27-29, 15-25, 25-16, 22-25) - SISLEY TREVISO: Elgarten, Fei 19, Horstink 26, Kovar, Papi 3, Farina (L), Boninfante, Bontje 10, Maruotti, Bjelica 7. Non entrati Szabo, De Togni, Vanin. All. Piazza. LUBE BANCA MARCHE MACERATA: Lampariello, Savani 16, Paparoni (L), Vermiglio 2, Conte 1, Stankovic 12, Martino 10, Vadeleux, Van Walle 2, Omrcen 18, Podrascanin 11. Non entrati Marchiani, Cacchiarelli. All. Berruto. ARBITRI: Castagna, Cipolla. NOTE - Spettatori 1300, incasso 6400, durata set: 30', 23', 23', 27'; tot: 103'. RISULTATI RPA-LuigiBacchi. it San Giustino-Itas Diatec Trentino 1-3 (25-21, 19-25, 14-25, 16-25); Casa Modena-Acqua Paradiso Monza Brianza 3-0 (25-18, 29-27, 25-15) 09/04/2011; Marmi Lanza Verona-Bre Banca Lannutti Cuneo 2-3 (23-25, 20-25, 25-17, 25-15, 13-15); Sisley Treviso-Lube Banca Marche Macerata 1-3 (27-29, 15-25, 25-16, 22-25) PROSSIMO TURNO (GARA-3) 14/04/2011 Ore: 20.30 Itas Diatec Trentino-RPA-LuigiBacchi. it San Giustino; Acqua Paradiso Monza Brianza-Casa Modena 13/04/2011 ore 20:30 ; Bre Banca Lannutti Cuneo-Marmi Lanza Verona; Lube Banca Marche Macerata-Sisley Treviso 13/04/2011 ore 20:30 Leggi i commenti I commenti dei lettori 
BERLINO - L'Italia deve risolvere da sola i suoi problemi con i migranti tunisini, l'emergenza non è tale da invocare clausole speciali. Il governo italiano deve essere convinto a smetterla subito con la sua politica contraria alla solidarietà europea e incompatibile con il diritto europeo sull'asilo. La durissima risposta alla posizione di Roma e indirettamente alle dichiarazioni di Berlusconi rivolte all'Europa viene dal massimo livello a Berlino. Il ministro dell'Interno federale, Hans-Peter Friedrich, cristianoconservatore bavarese, ha parlato in sostanza così con Martin Lutz, corrispondente politico del quotidiano liberalconservatore di qualità Die Welt. La riunione europea tra poche ore a Lussemburgo si preannuncia dunque come un braccio di ferro tra l'Italia e i grandi dell'Unione europea, Berlino e Parigi in testa. La Germania, scrive Die Welt nel suo resoconto, protesta contro la politica italiana sui migranti, deplora che il governo di Roma conceda visti a migliaia di migranti tunisini in modo da lasciarli viaggiare nel resto dell'Unione europea. "L'Italia deve regolare e risolvere da sola il suo problema di rifugiati", dice il ministro Friedrich. Che, secondo il resoconto della Welt, aggiunge che la Germania alla riunione di Lussemburgo vuole mettere bene in chiaro che il comportamento dell'Italia viola lo spirito degli accordi di Schengen, quelli cioè sulla libera circolazione delle persone all'interno dello spazio europeo. Secondo il giornale, uno dei più autorevoli media tedeschi e vicinissimo all'establishment, la Germania ritiene che il governo italiano, insieme a Malta e a Cipro, voglia chiedere a Lussemburgo la rivitalizzazione di una clausola speciale risalente al 2001 sull'emergenza rifugiati, clausola secondo la quale i migranti dovrebbero essere automaticamente suddivisi tra i paesi ue nel caso che arrivi una marea umana di rifugiati. Ma il governo tedesco rigetta questa posizione. "Non c'è alcun motivo di riattivare quelle direttive di allora sulle maree di rifugiati", dice a Die Welt il ministro Friedrich spiegando che quelle direttive furono decise a livello europeo a fronte della marea umana di 600mila persone almeno, civili in fuga dall'ex Jugoslavia a causa dei genocidi di Milosevic. Non siamo a queste dimensioni, dicono in sostanza a Berlino, e ricordiamo  -  aggiungono nei corridoi fonti vicine alla maggioranza  -  che allora la Germania accolse da sola i 600mila bosniaci, kosovari e altri fuggiaschi dalle guerre balcaniche di Milosevic, fu lasciata sola eppure non assunse una posizione come quella italiana. L'editoriale che esce domani su Die Welt parla di ricatto inaccettabile da parte dell'Italia, commentando così le frasi di Berlusconi sull'alternativa tra solidarietà europea e ritorno agli egoismi nazionali. I governi di molti dei 16 Stati della Repubblica federale di Germania temendo un caos di arrivi a causa della posizione italiana cominciano a suggerire la sospensione degli accordi di Schengen e il ripristino dei controlli dei documenti alle frontiere interne dell'Europa. Con la sua linea dunque il centrodestra italiano sta isolando Roma dal resto della Ue e causando una gravissima crisi di credibilità e governabilità dell'Unione europea intera. 
Dopo le polemiche seguite alla sconfitta di Brescia, il Bologna si presenta al Dall’Ara con un Presidente nuovo di (Via della) Zecca, Albano Guaraldi, che nel post partita commenterà positivamente l’incasso di giornata. Il nuovo numero uno rossoblù premette già nella prima intervista che i voli pindarici non sono graditi. (Noi che seguiamo il Bologna solo per soffrire ringraziamo: per un attimo abbiamo temuto di poter vedere un giorno, chissà, una semifinale di Coppa Italia). Albano Guaraldi, a cui vanno i sacrosanti ringraziamenti di tutti noi, sostituisce in un colpo solo sia Pavignani che il fantasma di Cazzola. Consorte fa sapere che l’ex patron del Motor Show non era il “briscolone” tanto atteso e contemporaneamente consiglia però ai Soci di giocare un po’ di più a scopa. Fino a quando la squadra vinceva e non c’era nulla da decidere i soci andavano apparentemente d’accordo, adesso invece il modello consortiano comincia a scricchiolare. In ogni caso è ormai evidente che a Bologna è in corso una specie di esperimento sociologico, la cui prima parte prevede di sfiancare i tifosi per anni fino a modificarne il DNA e la seconda consiste nel convincere un’ intera città che nessuno avrà mai le risorse necessarie per pianificare un paio di stagioni decenti, partendo da una base certa di entrate di 40 milioni e un buon parco giocatori. La trasformazione del tifoso in ragioniere è ormai avvenuta. Non parliamo di mercato, per carità, che a giugno c’è da pagare la Bonifica Renana. A Napoli, invece, se parli di numeri pensano al Lotto e con questo profumino di scudetto il popolo partenopeo dal grande cuore (sognavo di scriverlo anche io, almeno una volta) sciama nel capoluogo emiliano per sostenere il Napoli che fu di Maradona (mi manca solamente un riferimento alla pizza, uno al sole e uno a Pulcinella, poi posso chiudere). Parcheggio praticamente a Casalecchio e quando esco dalla macchina mi accorgo di essere il solo ad indossare temerariamente la maglia rossoblù. Per fortuna è di lana e data la temperatura i tifosi partenopei capiscono il mio disagio e mi lasciano perdere. Nell’afa felsinea del Dall’Ara lo speaker ribadisce che le discriminazioni territoriali saranno punite con ammende fino alla squalifica del campo. Mi sorge un dubbio: impedire ai residenti in Campania di assistere alla partita è forse una discriminazione territoriale? Mi aspetto che la prossima domenica il Casms deliberi in campo neutro, anche perché forse al Casms non sanno che Napoli è la quinta città al mondo con più Napoletani dopo New York, Lavino di Mezzo, Chicago e Sala Bolognese. All’ingresso in campo delle squadre non c’è l’inno di Mingardi, ma una versione giggidalessiata: “tengo o’ core rossoblu”. Fa caldo. Trentacinquemila tifosi e settantamila ascelle si agitano sugli spalti regalando al prepartita un colpo d’occhio d’altri tempi. Malesani decide di sperimentare e allora si parte con una specie di difesa a tre con Moras, Cherubin e Portanova che diventerebbe a cinque se il giovane Buscè e Morleo tornassero a coprire, mentre in mezzo al campo Perez e Mudi dovrebbero sostenere il pallido Ekdal. C’è anche Paponi di fianco a Di Vaio. E Ramirez? Mistero. Ha la caviglia gonfia. Anche io ne ho gonfie le caviglie. Rifiatano quindi anche Britos e Della Rocca, oltre a Rubin e Meggiorini. L’istinto mi dice che il solo Morleo contro Hamsik e Maggio avrà vita durissima, ma provo a scacciare il pensiero e mi concentro su Lavezzi, davvero un ragazzo d’oro, simpaticissimo, assolutamente non portato alla sceneggiata. Lo stravolgimento di uomini e modulo non aiuta i rossoblu a trovarsi, ma il Bologna dei primi minuti non è quello molliccio di Brescia. Il Napoli tiene il pallino del gioco e puntuale come il thè alle cinque Morleo, nello stupore generale, è costretto al fallo che gli costa il cartellino giallo dopo appena un quarto d’ora. Il dramma però si consuma alla mezzora: Maggio cavalca nella steppa e gridando “libertà!” butta in mezzo un pallone sul quale Lavezzi prova uno strano colpo di tacco per Mascara. L’azione sembra innocua, ma Viviano la smanaccia proprio sui piedi dell’ex catanese che porta in vantaggio i partenopei. Salvate il soldato Morleo. Non succede nulla fino alla fine del primo tempo quando sugli sviluppi di un corner Cherubin pressa il suo uomo seguendolo come un bulldog  fino a centrocampo, Portanova è a far del pressing da qualche parte e così la palla arriva ad Hamsik: tra lo slovacco e Viviano c’è solo Lavezzi, auguri. Il portiere della Nazionale stende l’argentino e ci starebbe rigore ed espulsione, ma Orsato concede solamente la massima punizione che Hamsik trasforma per il due a zero che manda in visibilio i sessanta milioni di tifosi partenopei presenti al Dall’Ara e non residenti in Campania. Nell’intervallo perdo conoscenza e sogno nell’ordine: un fiume, Ramirez e una tettoia. Ma Ramirez non c’è neanche nella ripresa, però entra Meggiorini per Ekdal. Felicitazioni. Bologna e Napoli passano una fase di apatia e indifferenza reciproca, solo Perez e a tratti Mudingayi corrono indomiti per ogni dove cercando di dare la scossa ad una squadra che non ci crede più. Di Vaio avrebbe anche due volte la possibilità di riaprire il match, ma mira ai fotografi. Così si arriva alla fine con l’impressione di aver fatto da sparring partner al Napoli, Napoli che oggi per portare a casa i tre punti non ha dovuto certo strafare. Il tabellone elettronico, per pietà, non ci ha neanche avvisato del pareggio del Cesena. Ramirez rimane il mistero di giornata, perché anche quando Malesani richiama Paponi in panchina l’uruguagio rimane a guardare. Caviglia gonfia o meno il ragazzo era in panchina e quando serviva non ha giocato. Ci siamo goduti Buscè però. Dare spazio a chi ha giocato meno fino a qui è sacrosanto, soprattutto se lo scopo è valutare i giocatori per il futuro. Mancano sei partite alla fine. Questo gruppo merita gratitudine e applausi per quanto fatto in una stagione ricca solo di presidenti. Il pericolo di un finale depressivo però esiste, se la squadra non reagirà da subito e se Malesani continuerà ad aumentare il suo grado di permalosità ogni domenica e di conseguenza ogni domenica ci vorrà stupire con effetti speciali. Visto che non deve dimostrare niente, per favore non lo faccia. A Verona domenica non sarà una partita facile. Vorrei vedere il Bologna questa volta, magari con qualche giovane, certo. Ramirez, ad esempio, ha solo vent’anni. Forza Bologna, sempre. *Riccardo Rovinetti 
FIRENZE  -  Bastano settanta minuti perfetti al Milan per vincere con merito a Firenze e rimandare il Napoli sotto di tre punti. C'è però una macchia, non tanto nella sofferenza finale sugli assalti della Fiorentina, quanto nell'ennesima sciocchezza di Ibrahimovic. Lo svedese non sfoggia la parte più raffinata del vocabolario verso il guardalinee e si becca un rosso diretto. Già ammonito ed in diffida, rischia minimo altre due giornate di stop. Ibra a parte, Allegri può ritenersi soddisfatto: la squadra gestisce bene la pressione nella partita indicata di svolta. Passando al versante viola, partita dignitosa: tanto impegno, ma anche notevoli limiti, soprattutto in fase difensiva. SEEDORF UNIVERSALE  -  Gara affrontata tatticamente in maniera speculare dai tecnici: Ibra e Gilardino sono le punte di riferimento, anche se Pato come partner dà molta più profondità rispetto a Ljajic, che se ne sta ancorato tra le linee. Lo capirà anche Mihajlovic, con l'inserimento di Babacar a inizio ripresa. Differenza anche negli interni a sostegno: Boateng è un concentrato dinamico, Santana invece fatica nel trovare gli spazi, e quando ne ha le possibilità è incerto nella battuta. L'uomo in più è Seedorf. Un po' come nel derby, l'olandese assorbe la pressione della gara e facilita il compito dei compagni. Dopo una battuta neutralizzata da Boruc, è lui a portare avanti i rossoneri: splendida la verticalizzazione di Ibrahimovic, sugli sviluppi della quale Pato di testa verticalizza per l'olandese che non sbaglia. IL CONTROPIEDE DI PATO - Dopo un clamoroso errore di Pato, che perde un testa a testa 'squilibratò con Boruc, il Milan lascia sfogare gli avversari. Abbiati in realtà va oltre l'ordinaria amministrazione solo su un tiro di Ljajic, ma la produzione di cross pericolosi sull'asse Pasqual-Vargas crea comunque apprensione alla difesa rossonera. Una situazione ammorbidita da Zambrotta, il cui destro viene alzato da Boruc oltre la traversa, e soprattutto da Pato, che finalizza in rete con un tocco ravvicinato un bel contropiede iniziato da Ibra e rifinito da Boateng. LA FRITTATA DI IBRA  -  La ripresa si apre con due contropiede micidiali del Milan: Ibra, prima da solo, poi con l'assistenza preziosa di Pato, può battere a colpo sicuro ma fallisce entrambe le circostanze. Sono forse questi gli episodi che iniziano a modificare gli equilibri nervosi dello svedese fino a portarlo al rosso. Gli equilibri nervosi della partita invece, dopo una tranquilla gestione rossonera ed un reclamo di Comotto per un contatto in area con Seedorf (non sembrava rigore) rischia di modificarli Vargas, che beneficiando di una deviazione di Gattuso batte Abbiati. Classico finale caotico, giocato sui palloni lunghi in area rossonera, ma a parte un tiro cross insidiosissimo ancora di Vargas, la difesa porta a casa tre punti fondamentali. Milan batte Fiorentina 2-1 (2-0) Fiorentina (4-3-2-1): Boruc 6.5, Comotto 5.5, Gamberini 6, Natali 6 (11' st Kroldrup 6), Pasqual 6.5, Donadel 6 (17' st Behrami 5.5), Montolivo 5.5, Vargas 6.5, Santana 6, Ljajic 5 (1' st Babcar 6), Gilardino 5. (89 Neto, 2 Camporese, 21 D'Agostino, 24 Cerci). All.: Mihajlovic  5.5 Milan (4-3-1-2): Abbiati 6.5, Abate 6, Thiago Silva 6.5, Yepes 6.5, Zambrotta 6.5, Flamini 6, Van Bommel 6.5, Seedorf 7.5, Boateng 6.5 (32' st Gattuso sv), Ibrahimovic 4.5, Pato 7. (1 Amelia, 17 Oddo, 77 Antonini, 15 Papastathopoulos, 28 Emanuelson, 70 Robinho). All.: Allegri 6.5. Arbitro: Morganti di Ascoli Piceno 6 Reti: nel pt 8' Seedorf, 41' Pato; nel st 34' Vargas. Angoli: 5-3 per la Fiorentina. Espulsi:  nel st' 41' Ibrahimovic per proteste. Ammoniti: Donadel, Santana e Ibrahimovic per gioco scorretto; Gilardino per proteste. Recupero: 2' e 4'. Spettatori: 32.677 per un incasso di 914.918. Leggi i commenti I commenti dei lettori 
"No, strapazzati proprio no. Abbiamo subito due gol ingenui, ma abbiamo avuto anche tantissime occasioni pur concedendo qualcosa in contropiede". Alberto Malesani analizza cosi' la sconfitta casalinga contro il Napoli, frutto dei gol di Mascara e Hamsik (su rigore). "E' stata una bella gara, con De Sanctis che e' stato bravo in due situazioni - afferma il tecnico del Bologna ai microfoni di Sky Sport -. Il nostro problema e' che se non segna Marco (Di Vaio, ndr) di gol non ne facciamo, e questa e' una nostra carenza. Lui fa il 70% dei gol. Abbiamo giovani bravi ma non sono abbastanza maturi, e arrivano pochi gol dai centrocampisti, che sono quasi tutti incontristi". Malesani comunque fa i complimenti al Napoli, una squadra che "ottimizza al massimo le situazioni favorevoli che ha. E' una squadra molto convinta e che ha grande ottimismo. Sono quegli anni particolari in cui potrebbero fare il miracolo. Oggi era una partita tranquilla che e' stata sbloccata in una situazione un po' cosi'. Sono stati bravi ad approfittare di un nostro errore tattico". E di un errore di Viviano... "Cosa devo dirgli a Viviano?", puntualizza subito Malesani , sottolineando le qualita' del proprio portiere e quelle di un Napoli che ha meritato "si', ma non in maniera nettissima. Noi - spiega - volevamo aspettarli, era un po' preparata cosi' questa partita. Quando nel secondo tempo ci siamo distesi siamo stati pericolosi anche noi". Malesani comunque "e' contentissimo" della situazione di classifica del Bologna (40 punti e salvezza in tasca), ma allo stesso tempo "siamo un po' incazzati" perche' "abbiamo fatto 43 punti con i tre di penalizzazione, e nel girone di ritorno abbiamo fatto quattro punti in piu' rispetto all'andata. Stiamo andando forte, pero' - conclude - dispiace perdere cosi'". (Italpress) 
