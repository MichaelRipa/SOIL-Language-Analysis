ROMA - Moody's non si ferma: dopo aver avvisato, venerdì scorso, di un possibile taglio del rating del debito italiano, l'agenzia ha messo sotto osservazioni le principali società partecipate (Enel, Eni, Finmeccanica, Poste e Terna) nonché 23 tra città, province, regioni ed enti. La decisione dell'agenzia di rating, si legge in un comunicato, è una diretta conseguenza dell'annuncio di venerdì scorso. A rischio downgrade - fa sapere ancora Moody's - le province autonome di Trento e Bolzano, la Basilicata, l'Emilia Romagna, la Liguria, la Lombardia, le Marche, la Sicilia, la Toscana, l'Umbria e il Veneto; le province di Arezzo, Bologna, Firenze, Genova, Milano, Torino; le città di Bologna, Firenze, Milano, Siena, Venezia; la Cassa del Trentino e Finlombarda. "Per le province autonome di Trento e Bolzano e per la regione Lombardia, la revisione si focalizzerà sui fattori istituzionali che hanno consentito ai loro rating di restare sopra al livello nazionale", mette in evidenza Moody's, ricordando che Trento e Bolzano hanno un rating Aaa e la regione Lombardia Aa1. "Per Trento e Bolzano questo include lo status costituzionale unico che consente loro un grado di isolamento dai fattori macroeconomici e finanziari che impattano sul rating sovrano. La Lombardia non ha uno status costituzionale speciale di provincia autonoma, è la maggiore regione italiana e rappresenta il 20% della produzione economica nazionale. Ha mantenuto una perfomance finanziaria molto forte negli ultimi anni". Per quanto riguarda le società partecipate, i rating attuali sono A2 per Enel, Aa3 per Eni, A3 per Finmeccanica, Aa2 per Poste e A2 per Terna. Oltre che sulle caratteristiche specifiche di ogni società, nella propria valutazione Moody's, in generale, "si concentrerà sui singoli profili di liquidità e sull'esposizione al contesto macroeconomico italiano". Venerdì scorso, Moody's ha confermato per l'Italia l'attuale valutazione ad Aa2, ma ha avvisato di un possibile taglio in futuro nel caso in cui il Paese non riesca a far fronte ai principali profili di rischio citati dagli analisti dell'agenzia: in particolare le sfide sul fronte della crescita, dovute a debolezze strutturali e una probabile crescita dei tassi di interesse nel prossimo futuro; i rischi collegati all'attuazione dei piani di consolidamento dei conti pubblici che sono richiesti per ridurre l'indebitamento e mantenerlo a livelli sostenibili; e quelli collegati al cambiamento delle condizioni di finanziamento per i Paesi europei con alti livelli di debito. A scontare, oggi, la decisione dell'agenzia, è stata la Borsa di Milano , che ha lasciato sul terreno un sostanzioso 2%. Un mese fa, il 20 maggio, la seconda agenzia internazionale, Standard&Poor's, aveva tagliato da stabile a negativo l'outlook sul debito dell'Italia, citando le attuali deboli prospettive di crescita e l'incerto impegno politico per attuare riforme che stimolino la produttività. Di sviluppo ha parlato anche Moody's, sottolineando che la "revisione del rating si concentrerà soprattutto sulle prospettive di crescita per l'economia italiana nei prossimi anni, ed in particolare sulla rimozione di importanti e strutturali colli di bottiglia che possono frenare la ripresa economica nel medio termine". Sotto il faro dell'agenzia di rating finirà anche "l'abilità del governo nel raggiungere ambiziosi obiettivi di consolidamento dei conti pubblici", anche alla luce del possibile aumento dei tassi di interesse. Nel caso dovesse arrivare un taglio, sarebbe il primo per l'Italia da parte di Moody's da oltre quindici anni, visto che le ultime due azioni (nel 1996 e nel 2002) avevano portato ad un aumento del rating. 
Nella vela dei più folli dettano legge i multiscafi e in particolare i catamarani. Così, mentre Russell Coutts nelle prove della sua avveniristica ma anche costosissima Coppa America, incappa nella scuffia più cliccata sul web degli ultimi anni nelle acque della baia di San Francisco, dall'altra parte dell'oceano, in Svizzera, sul lago di Ginevra, Ernesto Bertarelli e il suo team, a bordo di un catamarano D35, vincono il Bol d'Or, la Barcolana svizzera con oltre 600 imbarcazioni in regata. Contro di lui, avversari di tutto rispetto quali Loïck Peyron e Michel Desjoyeaux e nuovo record di percorrenza per catamarani classe D35, abbassato addirittura di oltre due ore: 6 ore e 25 minuti. E' la sesta vittoria sul lago di Ginevra per Bertarelli e il suo team,  l'ultimo era del 2004.  Alle spalle di Alinghi, una serie di fuoriclasse: Foncia (con Michel Desjoyeaux al timone) al secondo posto, seguito da Ylliam (timoniere Arnaud Psarofaghis) e da Okalys (timoniere il francese Loïck Peyron). "Abbiamo fatto una partenza molto aggressiva che ci ha consentito di prendere il controllo della flotta sin dai primi minuti" ha spiegato Ernesto Bertarelli. "Il giro di boa a le Bouveret è stato particolarmente impegnativo dal momento che avevamo deciso di non dare i terzaroli e di continuare a navigare con tutta la randa  con più di 25 nodi di vento  -  ha continuato il patron di Alinghi, che ha poi aggiunto "oggi abbiamo navigato veramente bene, l'equipaggio ha fatto un gran lavoro durante tutta la regata, siamo sempre stati vicini ai nostri avversari e abbiamo sempre sfruttato al meglio ogni di salto di vento. Non abbiamo fatto grandi errori e questo sicuramente ci ha consentito di avere la meglio sui nostri avversari. Come è noto, Bertarelli, due volte vincitore dell' America's Cup (2003 e 2007) non parteciperà alla prossima edizione del trofeo velico più antico del mondo, prevista a San Francisco nel 2013. E, come lui, hanno rinunciato ad un evento considerato troppo impegnativo dal punto di vista economico anche gli italiani Patrizio Bertelli, patron di Luna Rossa e Vincenzo Onorato, che ha dovuto anche cedere il suo ruolo di Challenger of Record perchè non è riuscito a raccogliere il budget sufficiente. Però Bertelli e Bertarelli ancora duellano contro: partecipano con le loro imbarcazioni (sempre catamarani, ma della classe Extreme 40) ad un altro circuito internazionale, quello delle Extreme Sailing Series (che farà tappa anche in Italia a Trapani dal 14 al 18 settembre prossimi), circuito spettacolare e combattuto tra grandi nomi come Red Bull, Artemis, Groupe Edmond de Rotschild, the Wave Muscat, Niceforyou e  Emirates Team New Zealand. Leggi i commenti I commenti dei lettori 
Altri casi di studenti americani intossicati nella capitale. Almeno quattro giovani hanno avuto sintomi di intossicazione con dissenteria e febbre e sarebbero oggi ricorsi alle cure dei sanitari del policlinico Tor Vergata della capitale. Gli studenti, che facevano parte del gruppo di 50 americani che ieri erano rimasti intossicati dopo un pranzo, alle porte di Roma, avevano però frequentato locali e posti diversi dai loro compagni. Le cause dell'intossicazione sono ancora da chiarire e indagini sono in corso da parte dei Nas di Roma guidati dal capitano Mario Datti. 
Quelli che pubblichiamo, con le relative soluzioni, sono i test Invalsi che questa mattina hanno affrontato i 593mila studenti alle prese con gli esami conclusi di terza media. Quella di questa mattina è l'unica prova, tra quelle che stanno sostenendo i ragazzi per conseguire il diploma di primo grado, a carattere nazionale. Le altre prove  -  Italiano, matematica, Inglese ed eventualmente seconda lingua comunitaria  -  vengono predisposte dalla stessa commissione e si svolgono in tempi diversi. I TEST INVALSI italiano - matematica // LE SOLUZIONI Per risolvere i due questionari, quest'anno, sono stati assegnati ai ragazzi 15 minuti in più rispetto all'anno scorso: 75 minuti per la prova di Italiano e altrettanti per quella di Matematica, con una pausa di 15 minuti tra un test e l'altro. La prova di Italiano è stata articolata dai tecnici dell'Invalsi in 38 domande di comprensione del testo su due brani, uno di Elio Vittorini (Il garofano rosso) e l'altro di Piero Ottone (tratto da "Il Venerdì di Repubblica", 20 febbraio 2009). In più 11 quesiti di grammatica. Il test di Matematica prevedeva 26 domande a risposta multipla suddivise in tre blocchi. Quella Invalsi è una delle prove che fanno parte del Sistema nazionale di valutazione del sistema scolastico italiano. Le altre riguardano i bambini di seconda e quinta elementare, i ragazzini della prima medie e gli studenti del secondo anno delle scuole superiori. Leggi i commenti I commenti dei lettori 
Nono solo la storica emergenza della città invasa dai rifiuti. Scoppia uno scandalo che ha anche il sapore della beffa. I soldi dei napoletani che pagano la Tarsu (tassa sui rifiuti solidi urbani), venivano di fatto consegnati, con conto corrente postale, a una società che non aveva il contratto di riscossione con il Comune. La società non li sostituiva, non li “girava” all’amministrazione né alla società di diritto. Al contrario, li tratteneva per sé e poi li spostava su conti correnti propri. Non briciole. Si parla di circa 32 milioni di euro. D’altra parte il Comune di Napoli non controllava né denunciava la mancanza di entrate. Cinque anni di buco mai contestato dall’amministrazione, dal 2005 al 2009, ma il periodo sotto inchiesta parte dal 2001. Una beffa (con i soldi dei contribuenti). Fatto sta che è la Guardia di finanza di Milano ad arrivare a Napoli, negli uffici del Comune che gestivano i rapporti con la società milanese Aip (fallita) per la riscossione della Tarsu ma anche della pubblicità a Napoli e a Grumo Nevano. Peculato (per 32 milioni) e bancarotta fraudolenta (per 18 milioni). Per tutto questo sono state eseguite cinque ordinanze di custodia cautelare di cui due in carcere e tre ai domiciliari, per gli amministratori di fatto e di diritto della Aip. A Napoli è indagata una dirigente del Comune. Si tratta di Ida Alessio Vernì, compagna dell’ex senatore di Rifondazione comunista ed ex assessore comunale Raffaele Tecce. Ma per i magistrati milanesi sarebbero anche altri i pubblici ufficiali non ancora identificati e in servizio al Comune di Napoli coinvolti nel peculato. Nessun controllo da parte dell’ente. Dunque per il gip milanese Micaela Curami il caso getta «pesanti ombre sulle modalità di gestione da parte del Comune di Napoli». Una gestione che non riguarda solo la tassa sui rifiuti ma anche la pubblicità, dell’ufficio Sviluppo commerciale di cui era dirigente la stessa Vernì. L’indagine della Finanza ricostruisce i fatti a partire dal 2001, con i primi flussi finanziari in uscita dalla società Aip che non è ancora fallita. Denaro che finisce su altri conti degli amministratori della società. Il periodo di riferimento è lungo, arriva al 2009, anno in cui la Aip viene dichiarata fallita. Intanto, nel 2005, la società non ha più il contratto di riscossione con il Comune di Napoli, ma continua a riscuotere grazie a un conto corrente postale che rimane aperto. Il rapporto dell’ente passa a un’altra società, la Elpis, a capitale misto, che di fatto è per il 51 per cento del Comune e per il 49 per cento della stessa Aip, controllata di fatto dagli indagati che ne gestiscono i fondi. Nel frattempo succedono però fatti ora nel mirino degli inquirenti. Per esempio le contraddizioni di gestione nero su bianco. Nel 2005, quando viene sciolto il contratto tra Aip e Comune, quest’ultimo spiega la risoluzione con «l’assoluta incertezza delle entrate oltre che delle spese». Ma poi lo stesso Comune riconosce all’Aip un indennizzo di tre milioni e la sceglie come partner nella costituzione della società mista Elpis. 
«La Lega si è messa fuori dall’arco costituzionale», tuona Antonio D’Amato, «da Pontida è stato lanciato un altro attacco all’Unità del paese. Questa tornata elettorale, invece, chiede qualità politica e riforme che non corrispondono al rivendicazionismo della Lega. Noi abbiamo bisogno di un buon governo del territorio per affrontare con responsabilità i temi che toccano più da vicino i cittadini e consentire lo sviluppo e il rilancio dell’impresa. Su questa linea si sviluppa anche il Mezzogiorno». Giampaolo Galli, direttore generale di Confindustria, gli fa eco: «Ora mi aspetto da questo territorio, dai meridionali, una mobilitazione contro i due ministeri al Nord». L’ex leader degli industriali sottolinea: «Non è un problema di Mezzogiorno, ma di tutta l’Italia. Auspico una reazione di tutto il paese con una seria politica di riforma e non con un falso federalismo che ci ha fatto perdere tempo e che distrugge le economie del territorio». La platea del convegno promosso dai Cavalieri del lavoro del Mezzogiorno applaude. Tra gli ospiti anche Raimondo Pasquino, neopresidente del Consiglio comunale. «Non si può andare avanti con la Lega lanciata in questo modo», ribadisce D’Amato. Il patron della Seda è appena tornato da un viaggio di lavoro di 20 giorni negli Usa. Alle domande dei giornalisti sulla giunta de Magistris e la nuova emergenza rifiuti di Napoli, risponde: «Non ho mai creduto ai miracoli. Per risolvere il problema sono necessarie una buona e sana amministrazione. Dunque - aggiunge - lasciamo alla nuova giunta e al sindaco appena insediati, il tempo di lavorare». Per D’Amato l’ultimatum arrivato ieri dal raduno di Bossi, «rivela un contrasto stridente». La parola d’ordine, sostiene, è crescita. «I progetti ci sono, occorrono gli investimenti, serie politiche del lavoro, industriali e di sviluppo che devono essere al centro dell’agenda del governo». Le priorità, secondo l’ex leader di Confindustria, sono: «Aumentare il Pil e lavoro vero, legale». Vanno bene le politiche di contenimento della spesa pubblica, «ma coniugate con una forte strategia di sviluppo e rilancio del Paese. E su questo - accusa - il governo è da molto tempo deficitario, soprattutto nel Mezzogiorno». Secondo l’imprenditore, «coesione nazionale significa tenere la Lega ai margini del sistema politico italiano». Dall’ex presidente di Confindustria il monito: «Con questa gente non si va avanti e il Paese non si governa, va allontanata dalla gestione della cosa pubblica fino a quando si porrà in uno schema di rottura dell’Unità nazionale. E questo va detto sia alla destra che alla sinistra che appena può le fa offerte e ponti d’oro». Per Giampaolo Galli, direttore generale di Confindustria, «dare rapidamente attuazione al Piano Sud è un’altra priorità. Se ne parla da troppo tempo, ma non se ne vedono i fatti sebbene sulle linee generali vi fosse una grande convergenza». Il credito d’imposta è uno strumento che serve alla crescita. «È previsto nel maxi emendamento e spero che possa diventare rapidamente operativo per evitare che i fondi europei non utilizzati, si perdano». 
Affidare a un sistema informatizzato la gestione delle prescrizioni della Regione Campania. Creare un flusso centralizzato di informazioni per avere sempre un quadro chiaro e preciso, continuamente aggiornato, quanto a utenze della Sanità, esenzioni, ricette e uso dei farmaci. Realizzare un metodo per ottimizzare il lavoro e anche il risparmio per uno dei settori a più alto debito della Campania. E alla fine la spesa per l’innovazione tecnologica realizzata è di dieci milioni di euro in più rispetto ai vecchi e più macchinosi metodi di gestione dei dati. Perché c’è stato l’inghippo a monte. Grazie a una gara d’appalto pilotata, peraltro con un aggravio della spesa anziché un risparmio. È l’ultimo scandalo della Sanità campana, per cui ieri la squadra mobile del vice questore Vittorio Pisani su delega del pm Graziella Arlomede ha notificato sei avvisi di garanzia con accuse pesanti: associazione per delinquere, abuso d’ufficio, turbata libertà degli incanti, corruzione per atti contrari ai doveri di ufficio e falso materiale commesso da pubblici ufficiali. Molte ipotesi di reato per un meccanismo semplice, che ora vede indagati il direttore della Soresa (società della Regione che gestisce il debito della Sanità) Franco Tancredi e la responsabile dell’Ufficio gare Lucia Roncetti, oltre agli amministratori di due imprese. La polizia ha anche perquisito le loro abitazioni. In pratica la gara d’appalto per l’informatizzazione delle prescrizioni (24 milioni di euro in sei anni) bandita dalla Soresa venne vinta nel maggio 2010 da una Associazione temporanea di imprese cui partecipavano tra le altre (non coinvolte nell’inchiesta) due ditte — la Santer Reply di Milano e la Megaride di Frattamaggiore — che non avevano i requisiti contrattuali per gravi inadempienze. Dopo l’aggiudicazione vennero dunque presentati alcuni ricorsi da parte delle imprese escluse con l’avvio dell’inchiesta. 
