ROMA - Il giorno di quelli che sognano: Lorenzi. Oprandi. Brianti. Farebbero anche rima, pronunciati tutti insieme. L'applauso va anche a Schiavone ed Errani, ma soprattutto ai primi tre. Paolo Lorenzi. Romina Oprandi. Alberta Brianti. Siamo al Foro Italico, Internazionali Bnl, ombelico del mondo del tennis. Non sono sopravvissuti Simone Bolelli, Fabio Fognini e Flavio Cipolla e anche Flavia Pennetta, che nell'ultimo match della giornata ha ceduto alla statunitense Bethanie Mattek-Sands, che la scorsa settimana a Madrid aveva sconfitto Francesca Schiavone. Ma veniamo alle storie della giornata. Paolo Lorenzi, il senese venuto fuori dalle qualificazioni. Oggettivamente il suo exploit è il più bello: aver battuto un semifinalista di Madrid non è cosa semplice, e il brasiliano Bellucci aveva costretto Djokovic al terzo set. Ora, domani pomeriggio, si divertirà contro Nadal. Nel senso che potrà giocare spensierato: davvero non deve dimostrare più nulla, in quanto a caparbietà. Romina Oprandi, invece, è la ragazza dai mille piercing. Una self made woman. Figlia di diplomatici residenti in Svizzera, allenata dal fratello. Una tennista anomala, assolutamente. Piccola di statura, ma veramente tignosa. Meritevole solo per il fatto di non arrendersi mai. S'era infortunata, sembrava volersi ritirare. Invece è di nuovo sui campi: ripartita dai challenger, ha risalito posizioni su posizioni in classifica. E come per Romina, l'applauso va fatto anche ad Alberta Brianti, un'altra self made. Coetanea della Schiavone, ma con un pedigree di carriera meno nobile, sta togliendosi ora le soddisfazioni: battere la cinese Zheng, essere protagonista al Foro Italico e sognare di continuare: domani le tocca, alle 11, l'ungherese Arn (ha superato la Kuznetsova). La Oprandi, sempre alle 11, se la vedrà con l'Hantuchova: dovesse spuntarla, l'attende Francesca Schiavone. Per il resto, veniamo alle star: Maria Sharapova ha debuttato in scioltezza contro la Makarova. Cilic ha approfittato del ritiro del connazionale Karlovic. Domani se ne vedranno delle belle, in particolare è atteso - in serata - un interessante Federer-Tsonga. Vedremo Volandri contro Wawrinka, la Errani sfidare la Azarenka. Insomma, non bisogna distrarsi. Singolare femminile (primo turno) Anastasia Rodionova (AUS) b. Yaroslava Shvedova (KAZ) 6-4, 6-4 Lucie Safarova (CZE) b. Kimiko Date Krumm (JPN) 7-5, 6-2 Sara Errani (ITA) b. Roberta Vinci (ITA) 6-2, 1-0 (ritiro) Alberta Brianti (ITA) b. Jie Zheng (CHN) 6-4, 7-5 Andrea Petkovic (GER/N.12) b. Maria Kirilenko (RUS) 7-5, 6-1 Romina Oprandi (ITA) b. Kaia Kanepi (EST/N.14) 7-5, 3-6, 6-1 Anastasia Pavlyuchenkova (RUS/N.16) b. Chanelle Scheepers (RSA) 6-3, 7-5 Shahar Peer (ISR/N.10) bat Bojana Jovanovski (SRB) 3-6, 6-0, 6-4 Secondo turno Francesca Schiavone (ITA/N.2) bat Christina McHale (USA) 6-3, 6-1 Maria Sharapova (RUS/N.7) bat Ekaterina Makarova (RUS) 6-1, 6-1 Singolare maschile (primo turno) Feliciano Lopez (ESP) b. Michael Llodra (FRA) 7-6 (7/2), 6-1 Ivan Ljubicic (CRO) b. Flavio Cipolla (ITA) 6-2, 6-3 Marin Cilic (CRO) b. Ivo Karlovic (CRO) 6-4, 1-0 (ritiro) Juan Ignacio Chela (ARG) b. John Isner (USA) 6-4, 6-1 Sam Querrey (USA) b. Kevin Anderson (RSA) 7-6 (7/1), 1-0 (ritiro) Nicolas Almagro (ESP/N.9) b. Simone Bolelli (ITA) 6-0, 7-5 Stanislas Wawrinka (SUI/N.14) b. Fabio Fognini (ITA) 6-7 (5/7), 6-2, 6-4 Paolo Lorenzi (ITA) b. Thomaz Bellucci (BRA) 7-6 (7/5), 6-3 secondo turno Richard Gasquet (FRA/N.16) b. Igor Andreev (RUS) 6-1, 6-2 Tomas Berdych (CZE/N.7) b. Juan Monaco (ARG) 6-2, 6-2 Jarkko Nieminen (FIN) b. Sergiy Stakhovsky (UKR) 6-7 (3/7), 6-3, 6-4 Robin Soderling (SWE/N.5) b. Fernando Verdasco (ESP) 2-6, 7-5, 6-4 Andy Murray (GBR/N.4) b. Xavier Malisse (BEL) 6-2, 2-6, 6-3 Leggi i commenti I commenti dei lettori 
ROMA - Ricavi in crescita per Alitalia, a 684 milioni di euro (+7,1%) per Alitalia, e risultato netto in perdita per 89 milioni, in miglioramento di 43 milioni rispetto all'analogo periodo del 2010. Sono alcuni dati dei conti del primo trimestre della compagnia aerea approvati dal consiglio di amministrazione che si è riunito oggi, con la presidenza di Roberto Colaninno, per esaminare l'andamento gestionale del primo trimestre dell'anno. Nel primo trimestre il risultato operativo di Alitalia - Compagnia Aerea Italiana - è stato pari a -85 milioni, in linea con l'obiettivo e in miglioramento di circa 30 milioni rispetto allo stesso trimestre dello scorso anno, mentre il risultato netto è stato, si diceva, di -89 milioni, in miglioramento di 43 milioni rispetto all'analogo periodo del 2010. Quasi 5 milioni (4,8) il numero di passeggeri trasportati, con un incremento dell'1,8% rispetto al primo trimestre 2010. Il load factor nel periodo è stato del 64%, in linea con il corrispondente dato 2010. I volumi di traffico hanno risentito delle crisi nel Nord Africa e delle conseguenze del sisma in Giappone, mercati particolarmente significativi per Alitalia. "Già ad aprile - spiega la compagnia aerea - si è verificata un'accelerazione nel numero dei passeggeri trasportati, cresciuto di oltre il 12% rispetto allo stesso mese dello scorso anno, lasciando prefigurare un trend di sostanziale crescita dei volumi a partire dal secondo trimestre". Il miglioramento è stato ottenuto "nonostante maggiori costi legati all'aumento del prezzo del carburante, allo sviluppo del piano flotta e all'impatto della crisi sui mercati del Nord Africa e del Giappone, stimabili in oltre 100 milioni". Alla luce dell'andamento del primo trimestre, "è stata confermata la previsione di pareggio operativo nel 2011, nonostante il perdurare di tensioni sui prezzi del petrolio e di incertezze sulla ripresa dei suddetti mercati", spiega Alitalia. L'indebitamento finanziario netto al 31 marzo risultava pari a 876 milioni, la cui quota per l'indebitamento sulla flotta di aerei di proprietà, pari a 729 milioni ha beneficiato dell'andamento del cambio euro/dollaro. A tal proposito, in aprile, Alitalia ha perfezionato un'operazione di currency swap trasformando in euro il debito flotta precedentemente denominato in dollari. Al termine del trimestre, la disponibilità liquida totale - comprendente le linee di credito non utilizzate - risultava pari a 326 milioni. Dal punto di vista della performance operativa, il periodo gennaio-aprile ha fatto registrare, rispetto ai primi 4 mesi dello scorso anno, un forte progresso dei principali parametri di qualità e affidabilità del servizio, che hanno raggiunto livelli di eccellenza. La puntualità è stata del 91%, la regolarità del 99,8 %, l'indice sui bagagli pari a 5,8 ogni 1.000 passeggeri - circa la metà rispetto allo scorso anno. 
E ALLA FINE arrivò. Dopo innumerevoli indiscrezioni, rinvii, speculazioni, ipotesi, Google ha il suo "Music service". Ma non è quello che ci si aspettava, e forse neppure quello che aveva in mente il gigante di Mountain View: le decisioni dell'industria discografica o ciò che ne rimane in questo senso, sono state determinanti. Ma la musica non è l'unico fronte su cui si muove Big G: c'è anche il cinema, con le nuove possibilità di noleggio su Android, piattaforma in espansione continua con 400mila attivazioni di nuovi dispositivi ogni giorno, leader nel mercato degli smartphone. Secondo analisi di mercato, entro l'anno lo "store" di applicazioni per il robottino verde di Google potrebbe superare per numero di titoli quello di Apple. Google punta a definire un "One Os", un unico sistema operativo per smartphone, tablet e computer. E la prossima versione di Android, nome in codice Ice Cream Sandwich ("Brioche col gelato") sarà un passo deciso in questa direzione. Musica ovunque. Google ha presentato il nuovo servizio, denominato "Music Beta" perché ancora non in versione definitiva, nell'ambito di Google I/O, la conferenza riservata agli sviluppatori. Ed è qualcosa che assomiglia molto ad un incrocio tra iTunes e Amazon Cloud Drive, una funzionalità di Amazon riservata agli utenti americani. In sostanza, uno spazio web personale e gratuito in cui l'utente può caricare i suoi mp3 per poi riprodurli su qualunque dispositivo abilitato. E quindi computer e dispositivi Android. Al momento non è previsto un ruolo per l'industria discografica, è tutto nelle mani dell'utente, che acquisterà la musica altrove. Le canzoni che un singolo account può contenere sono limitate a 20.000, e non c'è bisogno di alcun tipo di licenza per poterle condividere online. Google Music è al momento accessibile solo su invito, e rimarrà gratuito per un tempo limitato. In futuro, dovrebbe evolvere in un servizio molto più ampio, fornendo direttamente contenuti e non semplicemente accogliendo l'input dell'utente. Il servizio arriverà in Italia nel prossimo futuro, per ora è disponibile solo negli Usa. Resistenze discografiche. L'idea originaria che Google aveva per il servizio era però piuttosto diversa. "Music" avrebbe dovuto giovarsi di sofisticate tecnologie di riconoscimento audio e dei database discografici per scoprire nuova musica basata sui gusti dell'utente, tra quella pubblicata e disponibile sul mercato. E non soltanto fornire uno spazio di archiviazione, ma centralizzare l'archivio musicale e mettere a disposizione di ogni utente tutta la musica del mondo. Google Music avrebbe dovuto funzionare com Youtube suggerisce i video, insomma. Un "mix" di gusti dell'utente, che portano a scoprire brani e artisti in un database infinito ospitato da Mountain View. Un progetto che ha incontrato resistenze dell'industria musicale, e Google non nasconde che Sony e Universal hanno deciso di non collaborare. Le major avrebbero guadagnato con il servizio di streaming dei brani, in un modo indefinito ma che probabilmente avrebbe ripreso il modello economico di AdSense. Jamie Rosemberg, responsabile del contenuto Android, ha però dichiarato che "Google non dovrà necessariamente avere a che fare con dei partner riluttanti". Android@Home. Tra i momenti più interessanti del primo giorno del Google I/O spicca l'introduzione di "Android @Home", una vera e propria visione resa prodotto e applicazione, con un obbiettivo chiaro: fare di Android il cuore digitale della casa, dal controllo delle luci ai sistemi di irrigazione per le piante. L'idea di @Home viene presentata dopo "Android open accessory", un'apertura all'hardware di terze parti pensato per essere utilizzato in congiunzione con i dispositivi che utilizzano l'Os di Google. Sul palco del Moscone Center c'è una dimostrazione di CardioQuest, un'applicazione che si interfaccia con una particolare Cyclette. I due sistemi interagiscono in tempo reale, fornendo un'esperienza di allenamento e monitoraggio cardiaco del tutto inedita. "Open Accessory" punta in definitiva a stimolare la produzione di dispositivi di terze parti interfacciabili con tablet, pc e smartphone. Android@Home è il primo passo di Google verso la definizione di un vero ecosistema di vita digitale. Cinema su Android. Da oggi l'Android Store offrirà la  possibilità di noleggiare film, in pieno stile Netflix. I titoli sono  già migliaia e i prezzi interessanti, 1,99 dollari per i film in qualità  normale, 4,99 in Hd. Tutto in streaming, ma esiste una possibilità di  "pinning", ovvero scaricare in locale sul dispositivo il film, per  vederlo anche quando non è disponibile una connessione web. 
Bando alle liste inquinate, «ha ragione il procuratore Lepore», sono cose che demoralizzano la Napoli che combatte. Due piccioni con una fava. Gianfranco Fini prende d’infilata tanto Gianni Lettieri, con i suoi pericolosi compagni di strada, quanto Berlusconi, impegnato in una nuova crociata contro i magistrati. «Se in alcune circostanze  dice il presidente della Camera  la politica, pur di acchiappare qualche voto in più, non esita a mettere nelle liste soggetti che certamente non sono né trasparenti né dalla parte della legalità, è evidente che si perde di credibilità». Constatazione che cade su una campagna elettorale in cui i suoi, quelli di “Futuro e libertà”, avevano già battuto molto su questo tasto, fino al punto da ricordare che, ad esempio, uno dei due candidati arrestati a Quarto si era offerto a Fli e che il partito aveva rifiutato, fino al punto da arrivare a non presentare la lista in quel Comune. L’esternazione di Fini cade nell’ambito del richiamo alla legalità, in una giornata che lui ha dedicato al tema del racket. Prima incontrando una associazione contro l’usura in Prefettura, poi facendo visita alla associazione antiracket dei commercianti del Vomero. Un terreno su cui Fini sprona un po’ tutti: «Le istituzioni devono essere presenti con politiche continuative». E un occhio di riguardo va dato alle banche: «Nell'ultimo periodo per il piccolo commerciante è più difficile il rapporto con l’istituto di credito. E questo espone quel commerciante al rischio di cadere nella mani degli usurai con tutto quello che significa. Soprattutto a Napoli si rischia non solo di deprimere l'economia, ma anche di ingrassare la camorra». L’accenno alla credibilità della politica implica comunque anche il giudizio negativo su quanti, minando quella credibilità, delegittimano anche chi si impegna contro la criminalità. «Non è vero  dice Fini più tardi, alla presentazione del suo ultimo libro “L’Italia che vorrei”  che Napoli sia apatica e fatalista, o intrinsecamente collusa con la malavita. È invece una città viva e reattiva. Ma questa parte viva chiede che le istituzioni facciano la loro parte, e fra le istituzioni c’è anche la politica». È l’occasione per smontare anche la difesa che Lettieri ha adottato per quelle presenze scomode, nonché per mettere in fuorigioco le proposte di nuove leggi, sostenute anche dal ministro dell’Interno Roberto Maroni. «Una politica che vuole essere di esempio ai cittadini  aggiunge la terza carica dello Stato  non ha bisogno di modifiche legislative, sarebbe sufficiente prendere un impegno pubblico in nome dell’opportunità. Anche se c’è di mezzo un gruzzolo di voti, bisognerebbe rinunciare a certe presenze, per rispetto di chi si impegna nella lotta alla criminalità. E chi dice “più di così non si può fare”, in realtà si ferma un passo indietro». È il passaggio più diretto contro le argomentazioni di Lettieri. Piuttosto, Fini ha in mente una nuova prassi: «Perché non impegnarsi a chiedere a chi si candida di presentare comunque copia del suo casellario giudiziario?» Il tema della legalità sfora poi fin sul nuovo conflitto Berlusconi-pm. Prima perché, sulle liste inquinate, Fini ritiene che «quel che ha detto il procuratore di Napoli Giovandomenico Lepore è emblematico. Purtroppo è accaduto. Sono a Napoli e lo voglio e lo devo dire». Poi perché «quando ci si delegittima all'interno del circuito istituzionale, non ci si può lamentare se il cittadino, che è vittima, non ha più fiducia o mette in discussione la sua fiducia nei confronti delle istituzioni». E infine, ci voleva anche la polemica sulle discariche, con Berlusconi lanciato ancora ad accusare i giudici di averle chiuse. «Quando l’ho letto, non sapevo più che pensare  risponde Fini  possibile che tutto venga addebitato ai magistrati inquirenti? È una offesa alla intelligenza comune. Il realtà il dramma rifiuti parte da lontano, proprio da quella malapolitica che, pur di spostare con disinvoltura qualche voto, tratta la legalità come un optional». La serata di Fini si è chiusa poi con una cena a Villa Vittoria a Posillipo, in stile futurista: nove tavoli, ognuno dedicato a un artista, a cominciare da quello di Marinetti, al quale era seduto lui. Agli altri tavoli dirigenti di Fli, ma anche docenti, avvocati, imprenditori. E, se Fini ieri si è attenuto ufficialmente a impegni istituzionali, oggi il Terzo polo torna a portare in città Pierferdinando Casini. Il leader Udc chiuderà la campagna di Raimondo Pasquino alle 18.30 alla Stazione marittima. 
Bando alle liste inquinate, «ha ragione il procuratore Lepore», sono cose che demoralizzano la Napoli che combatte. Due piccioni con una fava. Gianfranco Fini prende d’infilata tanto Gianni Lettieri, con i suoi pericolosi compagni di strada, quanto Berlusconi, impegnato in una nuova crociata contro i magistrati. «Se in alcune circostanze  dice il presidente della Camera  la politica, pur di acchiappare qualche voto in più, non esita a mettere nelle liste soggetti che certamente non sono né trasparenti né dalla parte della legalità, è evidente che si perde di credibilità». Constatazione che cade su una campagna elettorale in cui i suoi, quelli di “Futuro e libertà”, avevano già battuto molto su questo tasto, fino al punto da ricordare che, ad esempio, uno dei due candidati arrestati a Quarto si era offerto a Fli e che il partito aveva rifiutato, fino al punto da arrivare a non presentare la lista in quel Comune. L’esternazione di Fini cade nell’ambito del richiamo alla legalità, in una giornata che lui ha dedicato al tema del racket. Prima incontrando una associazione contro l’usura in Prefettura, poi facendo visita alla associazione antiracket dei commercianti del Vomero. Un terreno su cui Fini sprona un po’ tutti: «Le istituzioni devono essere presenti con politiche continuative». E un occhio di riguardo va dato alle banche: «Nell'ultimo periodo per il piccolo commerciante è più difficile il rapporto con l’istituto di credito. E questo espone quel commerciante al rischio di cadere nella mani degli usurai con tutto quello che significa. Soprattutto a Napoli si rischia non solo di deprimere l'economia, ma anche di ingrassare la camorra». L’accenno alla credibilità della politica implica comunque anche il giudizio negativo su quanti, minando quella credibilità, delegittimano anche chi si impegna contro la criminalità. «Non è vero  dice Fini più tardi, alla presentazione del suo ultimo libro “L’Italia che vorrei”  che Napoli sia apatica e fatalista, o intrinsecamente collusa con la malavita. È invece una città viva e reattiva. Ma questa parte viva chiede che le istituzioni facciano la loro parte, e fra le istituzioni c’è anche la politica». È l’occasione per smontare anche la difesa che Lettieri ha adottato per quelle presenze scomode, nonché per mettere in fuorigioco le proposte di nuove leggi, sostenute anche dal ministro dell’Interno Roberto Maroni. «Una politica che vuole essere di esempio ai cittadini  aggiunge la terza carica dello Stato  non ha bisogno di modifiche legislative, sarebbe sufficiente prendere un impegno pubblico in nome dell’opportunità. Anche se c’è di mezzo un gruzzolo di voti, bisognerebbe rinunciare a certe presenze, per rispetto di chi si impegna nella lotta alla criminalità. E chi dice “più di così non si può fare”, in realtà si ferma un passo indietro». È il passaggio più diretto contro le argomentazioni di Lettieri. Piuttosto, Fini ha in mente una nuova prassi: «Perché non impegnarsi a chiedere a chi si candida di presentare comunque copia del suo casellario giudiziario?» Il tema della legalità sfora poi fin sul nuovo conflitto Berlusconi-pm. Prima perché, sulle liste inquinate, Fini ritiene che «quel che ha detto il procuratore di Napoli Giovandomenico Lepore è emblematico. Purtroppo è accaduto. Sono a Napoli e lo voglio e lo devo dire». Poi perché «quando ci si delegittima all'interno del circuito istituzionale, non ci si può lamentare se il cittadino, che è vittima, non ha più fiducia o mette in discussione la sua fiducia nei confronti delle istituzioni». E infine, ci voleva anche la polemica sulle discariche, con Berlusconi lanciato ancora ad accusare i giudici di averle chiuse. «Quando l’ho letto, non sapevo più che pensare  risponde Fini  possibile che tutto venga addebitato ai magistrati inquirenti? È una offesa alla intelligenza comune. Il realtà il dramma rifiuti parte da lontano, proprio da quella malapolitica che, pur di spostare con disinvoltura qualche voto, tratta la legalità come un optional». La serata di Fini si è chiusa poi con una cena a Villa Vittoria a Posillipo, in stile futurista: nove tavoli, ognuno dedicato a un artista, a cominciare da quello di Marinetti, al quale era seduto lui. Agli altri tavoli dirigenti di Fli, ma anche docenti, avvocati, imprenditori. E, se Fini ieri si è attenuto ufficialmente a impegni istituzionali, oggi il Terzo polo torna a portare in città Pierferdinando Casini. Il leader Udc chiuderà la campagna di Raimondo Pasquino alle 18.30 alla Stazione marittima. 
