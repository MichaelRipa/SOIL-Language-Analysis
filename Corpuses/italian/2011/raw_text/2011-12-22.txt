MILANO - "Ora viene il bello". Claudio Ranieri, ospite oggi di "Prima Serata" su Inter Channel, si gode il bel momento dell'Inter, reduce dalla 4/a vittoria di fila in campionato e non vede l'ora di ripartire per rimettersi all'inseguimento delle prima. "Adesso abbiamo creato un gruppo forte, compatto, che lotta e si arrampica sugli specchi, che non vuol cadere e che, anzi, vuole andare sempre più in alto. Certo ora arriverà il difficile ma siamo pronti ad affrontarlo. Vogliamo diventare ancor più competitivi. Questa è la mia prima scommessa. La seconda? Vedere di nuovo lo stadio pieno di gente". SERENO GRAZIE AI GIOCATORI - Ranieri dà l'impressione molto sereno. Le nubi di qualche settimana fa sembrano solo un lontano ricordo: "Se vi sembro sereno è perché la serenità me la dà la squadra - spiega -. Io offro a loro quello che loro danno a me nell'allenamento, poi la partita può andar bene o male, ma quello è qualcosa di successivo perché, per me, è importante vedere che la squadra corre, lotta: è questo quello che conta. Loro, i giocatori, ti studiano ogni secondo, ogni volta che si parla, e se riesci a entrarci in sintonia bene, altrimenti... sei finito - sorride -. Come ho spiegato anche a loro, io devo capire tutti loro ed essere bravo ad usare una chiave diversa per entrare in ognuno. Loro, invece, devono capire solo me, e questo è decisamente più facile". I GIOVANI VANNO ASPETTATI - Quando le cose andavano male, in molti hanno messo in discussione il mercato dell'Inter e la scelta di prendere dei giovani che non sembravano all'altezza della situazione. Ma le recenti prestazioni di alcuni di loro, Alvarez e Coutinho su tutti, stanno dando ragione alla società  e al tecnico. "Io l'ho detto subito: gli acquisti che sono stati fatti sono tutti validi, solo che sono giocatori nuovi per il calcio italiano, che forse non sarà il più bello del mondo, ma è il più difficile sicuramente e anche alcuni grandi campioni hanno fatto fatica ad ambientarsi - ricorda - Vedi ad esempio Vieira, Henry: loro sono venuti e andati via dall'Italia in realtà senza mai esplodere. Certo, crescere nell'Inter non è poi così semplice perché c'è sicuramente più pressione che altrove ed è un grosso palcoscenico. E' diverso, ad esempio, svilupparsi in un ambiente come quello di Udine, dove ti permettono di sbagliare e la stampa è più amica". ONORE A MOURINHO - Si parla di mental coach e psicologia e il tecnico nerazzurro non nasconde tutta la sua stima verso un suo illustre predecessore: Josè Mourinho, malgrado gli screzi verbali avuti con lui in passato. "Lui riusciva a entrare nella mente di tutti i giocatori - continua - Io non ho mai sentito uno di loro parlare male di lui, significa che era bravo negli 11, ma anche nei 30 della 'rosa'. La nostra forza deve essere questa: cercare di coinvolgere e far sentire importanti tutti perché il giocatore riconosce una persona, se c'è il mental coach non riconosce l'allenatore o viceversa. Forse quello che ci vorrebbe è un mental coach per l'allenatore...". L'INTER DEL '60 A MEMORIA - Parlando di Mourinho, viene il mente il Triplette, un sogno per Ranieri. "Per farlo pagherei  -  dice ridendo -, ma è una rarità. Quello che avete fatto ha del meraviglioso, tenetevelo ben stretto, perché non capita a tutti. Tenetelo nel cuore, sempre". La speranza, del tecnico e dei tifosi, è che però anche Ranieri entri a far parte della storia nerazzura. "Io me lo auguro - commenta - so di essere l'allenatore di un club prestigioso. Voi lo sapete, io non ero un tifoso dell'Inter, da bambino tifavo Roma, ma una cosa posso dirla con assoluta sincerità e cioè che non mi ricordo la formazione che ha giocato ieri sera contro il Lecce, ma una la so a memoria: Sarti, Burgnich, Facchetti, Bedin, Guarnieri, Picchi, Jair, Mazzola, Peirò, Suarez, Corso...". IL RAPPORTO CON MORATTI - Ranieri chiude raccontando il suo lungo rapporto con Moratti: "Lo conobbi quando ero andato via dal Napoli e lui non era ancora presidente. Eravano a un derby, Milan-Inter, seduti accanto e lui mi disse 'questo è il tuo stadio'. Io gli risposi 'credo sia più il suo e le auguro di fare quello che ha fatto suo padre'. Lui l'ha fatto prima di me, poi sono arrivato anche io e gli ho detto 'certo ci ha messo un po' eh...". Un rapporto, quello con il presidente Moratti e con tutta la società, che Ranieri sta costruendo giorno dopo giorno e nel quale lui crede perché come lui stesso spiega "nel momento nel quale io firmo quella diventa la mia casa, quello diventa il mio credo. C'è un presidente, una società che deve marcare una linea guida e il compito dell'allenatore è entrare in questa linea guida far sì che i giocatori rispettino questa linea guida e marciare tutti assieme nella stessa direzione". Leggi i commenti I commenti dei lettori 

Il Pd fiorentino visita Sollicciano. Lo fa alla vigilia di Natale, insieme ai senatori Silvia Della Monica e Achille Passoni. "Le condizioni delle carceri sono uno dei grandi problemi italiani, e come dimostrano i numeri del sovraffollamento, purtroppo la Toscana e Firenze non fanno eccezione", dice il segretario metropolitano del Pd Patrizio Mecacci. Che accompagnerà i due senatori assieme al responsabile del Forum giustizia Massimiliano Annetta e a quello del Forum politiche sociali Antonio Pala. "Vogliamo vedere la situazione con i propri occhi, anche per poter avanzare proposte con piena cognizione di causa. E’ urgente affrontare del resto il problema carceri per motivi umanitari e per garantire la sicurezza fuori e dentro i penitenziari", aggiunge Mecacci. 
ROMA - "Ho dei filmati che riguardano anche Fini e la sua attività parlamentare". Franco Barbato non ha alcuna intenzione di smetterla. Anzi, rilancia. E nel giorno in cui l'ufficio di presidenza di Montecitorio lo richiama per le riprese "pirata" dei colleghi deputati , filmati a loro insaputa, punta dritto al primo scranno dell'assemblea. Ai microfoni de "La zanzara" di Radio 24 dice che davabnti alla diffida si è fatto una grane risata. "La casta non mi può giudicare e sanzionare - dice -. E nè Fini, nè i deputati questori, nè gli altri componenti dell'ufficio di presidenza possono processarmi e tantomeno pensare di fermarmi. Io la casta la brucio, io la casta la distruggo. Io continuo, a meno che non cercheranno di eliminarmi. Ho ore di filmati e molti altri video con me." VIDEO  LE FRASI RUBATE A RAZZI Il 15 dicembre scorso l'onorevole dipietrista aveva passato sul web e in tv le immagini e le parole di alcuni suoi colleghi. Immagini e frasi contenenti confessioni  imbarazzanti, stile Le Iene , raccolte e divulgate proprio alla vigilia del voto sulla manovra economica. Leggi i commenti I commenti dei lettori 
"La Toscana conta molti meno Comuni di altre regioni in Italia, ma una riforma era necessaria". Con queste parole l’assessore toscano al bilancio Riccardo Nencini saluta la riforma istituzionale appena approvata dal Consiglio regionale. La prima del genere in Italia, perché applica la normativa statale esistente sull’associazione dei Comuni piccoli e di quelli montani. Col risultato di obbligare oltre cento Comuni toscani con meno di 5mila, abitanti ad esercitare assieme alcune funzioni fondamentali. Mentre per i Comuni che scglieranno di unirsi e fondersi sono stati previsti degli incentivi economici. "Serve una pubblica amministrazione ancora più efficiente ed una struttura burocratica semplificata per accompagnare la ripresa e lo sviluppo. Mancano però in Toscana vere città ed aree metropolitane di dimensione europea", sostiene Nencini. Che ha voluto fortemente il riordino delle autonomie locali "a costo zero". "La riforma che abbiamo presentato sei mesi fa e che anticipava alcuni elementi della riforma Monti — spiega ancora il responsabile regionale delle finanze — vuol dire meno meno costi per la politica, organismi territoriali più vicini al cittadino, incentivi a fondere i comuni più piccoli e aiuti per i comuni montani". La legge fissa 37 ambiti di dimensione territoriale e 90 comuni, oltre a 17 più piccoli, sono obbligati da subito a condividere la gestione di alcuni servizi e funzioni. Con un risparmio significativo in termini di personale. Ad essere obbligati sono tutte quelle realtà che non superano i 5.000 abitanti (3.000 se parte di una Comunità montana). Ma anche i Comuni non obbligati potranno farne parte, magari delegando le gestione solo di alcune funzioni. Prevista l'istituzione di un fondo di rotazione di 2 milioni di euro (che poi rientreranno nelle disponibilità regionale) e di un fondo di sostegno per gli enti locali da 200 mila euro che intendono ridurre il loro indebitamento. Per i Comuni che si fonderanno è inoltre previsto un contributo di 150 mila euro per ogni comune originario per cinque anni, fino ad un massimo di 600 mila euro per il nuovo Comune. Se tutti e 135 i Comuni toscani con meno di 5.000 abitanti creassero unioni di Comuni, hanno ipotizzato gli uffici della Regione, si risparmierebbero sei milioni di euro. 
Per tre anni è stata curata per un tumore. Dopo essere stata bombardata con radiazioni che potrebbero averle causato la leucemia, Bruna Perrone è morta. Aveva 58 anni, un marito e tre figli. Del suo decesso sono stati chiamati a rispondere quattro medici dell’ospedale di Nardò e, da ieri, anche l’Asl di Lecce, citata come responsabile civile dai familiari della donna davanti al gup di Lecce che dovrà decidere sul rinvio a giudizio dei sanitari. Omicidio colposo è l’accusa formulata nei loro confronti, al termine di un’articolata indagine che ha ricostruito, un giorno dopo l’altro, i quattro anni di calvario di Bruna. La scoperta del fantomatico tumore avvenne nell’estate del 2004, grazie a una radiografia effettuata per capire l’origine di un forte dolore addominale. La successiva tac individuò un “epatocarcinoma con meta statizzazioni e manifestazioni nodulari iperdense di vario volume”, ovvero – dissero i medici – cancro al fegato. Un male terribile, da curare tramite “protocollo mitoxantrone” con cadenza bisettimanale. Una cura molto forte, che non diede però i risultati sperati, se nel settembre 2005 una nuova  tac mostrò che la massa che interessava la parte destra del fegato era rimasta del tutto invariata, sia per dimensioni che per caratteristiche, rispetto al precedente esame. La chemioterapia, dunque, continuò. Con tutta la sua carica violenta di disturbi collaterali. Fino a che, nella primavera del 2007, un dottore capì che quella massa era un gigantesco angioma di 18 centimetri e non certo un tumore. La storia sembrava destinata a finire così. Con una diagnosi corretta dopo tante sbagliate. Con tante scuse e qualche risata. Dopo il sollievo per la scoperta che il cancro diagnosticato era in realtà un angioma, invece, per Bruna e la sua famiglia arrivò un’altra batosta. Questa volta vera. Nuove analisi, infatti, evidenziarono che la donna era affetta da “citopenia del sangue periferico”, ovvero leucemia, che cercò disperatamente di combattere con un trapianto e che, in appena un anno, la portò alla morte. Una malattia che, disse il pm Nicola D’amato e anche gli avvocati di parte civile Stefano Prontera e Rocco Vincenti, potrebbe essere stata causata proprio dall’intensa chemioterapia a cui la signora fu sottoposta in seguito alla diagnosi sbagliata. Per questo i medici, oggi sono chiamati a rispondere del suo decesso. 
"Vivo condannato a morte dallo Stato. E' la denuncia di Luigi Coppola, testimone di giustizia, imprenditore di Boscoreale (Napoli), noto per aver fatto condannare gli usurai e gli estorsori che lo taglieggiavano, tra i quali il boss Pesacane. L"imprenditore è intervenuto stasera alla trasmissione "Globuli Azzurri" (in onda sull'emittente TvLuna e Sky 888) intervistato da Samuele Ciambriello. Dopo essere stato protetto per anni in una località segreta, vive oggi con la scorta in un'auto blindata. Coppola, che commerciava auto, denunciò le estorsioni e l'usura subite facendo scattare decine e decine di arresti che hanno portato a circa trenta condanne definitive. In pratica, grazie alle sue testimonianze, è stato decapitato il clan di Boscoreale, i Pesacane, e quello dei Cesarano della zona di Pompei e Castellammare di Stabia. Dopo la sua deposizione venne inserito, nel 2002, nel programma di protezione testimoni assieme alla sua famiglia, moglie e due figlie. Solo nel luglio 2007 riuscì a tornare nella sua Pompei. Qui la sua concessionaria d'auto venne disertata dai clienti, alcuni abitanti del paese si resero addirittura promotori di una petizione al sindaco per cacciarlo da Pompei. L'ultima beffa Coppola la subì dai proprietari della casa presa in affitto che gli imposero lo sfratto. Coppola da allora non ha più trovato qualcuno disposto a dargli un'abitazione, vittima di un autentico ostracismo. Oggi sosta davanti al Comune di Pompei in un'auto blindata con la moglie e le due figlie. 
ROMA - La Planetwin 365 Trentino sbanca il palazzetto dello Zaksa Zozle, in Polonia, con il punteggio di 0-3 (20-25, 21-25, 9-25) e passa al comando del girone della prima fase della Champions league di volley. I campioni d'Europa in carica ipotecano il passaggio del turno (per la matematica basta solo un punto per finire nelle prime due) con una prestazione autoritaria e che non lascia scampo a quelli che dovevano, almeno sulla carta, essere gli avversari più ostici (avevano vinto nella gara di andata una settimana fa al PalaTrento). Una partita dominata in tutti i fondamentali, in ogni zona della rete e soprattutto quando i palloni "scottano" con un Juantorena (13 punti) superlativo a imprimere le accelerazioni giuste e Kaziyski (12 punti), Stokr (10 punti), Djuric (10 punti e 90 per cento di realizzazione) a completare l'opera con estrema precisione. Alla fine, infatti, Trento attacca con un buon 67 per cento di realizzazioni e un positivo 59 per cento in ricezione. Merito anche della sapiente regia di Raphael che alterna tutte le soluzioni offensive. Eppure dall'altra parte c'erano nomi di primo piano che gli appassionati di pallavolo conoscono bene. A cominciare dall'esperto palleggiatore Zagumny, il giocatore in varie fasi della partite prova a chiedere aiuto a turno ai centrali e ai giocatori in banda con scarsi esiti. Samica, Ruciak, Rouzier e soci possono fare davvero poco e non riescono a liberarsi dello strapotere avversario soprattutto nei momenti cruciali quando ogni punto vale tanto. In questo anno solare 2011 prosegue, dunque, la marcia trionfale di Trento, una squadra e un club difficili da eguagliare. Senza ripetere la lunga lista dei trofei vinti, basti pensare che nelle quarantotto gare finora giocate i "signori della pallavolo" ottengono quarantadue successi contro solo sei gare perse. Numeri impressionanti che da qui all'ultimo giorno di dicembre possono ancora essere aggiornati in positivo con le ultime due sfide di campionato. Pronti via e Juantorena con un turno al servizio devastante fa capire ai polacchi che non sarà una serata facile. Lo Zaksa resta a guardare e Trento si trova già avanti quattro a zero. Un avvio fulminante del sestetto italiano che non arretra di un passo: coriaceo e sceso in campo con grande determinazione. Dopo una fase centrale di contenimento, la truppa guidata da Stoytchev nel finale subiscono l'aggancio dei padroni di casa. Lo sforzo polacco porta la firma soprattutto di Samica (due ace consecutivi) e gli attacchi di Ruciak. Ma la gioia dello Zaksa dura poco. La Planetwin 365 gestisce questi momenti alla perfezione: sbaglia poco e con un ultimo sforzo, un parziale di cinque a zero, allunga nettamente. Però va detto che il sestetto campione d'Europa in carica ottiene anche degli inattesi regali dai bravi atleti allenati da Stelmach. Il parziale si chiude con una bordata di Stokr sul 25-20. L'inizio del secondo set appare più equilibrato con lo Zaksa che vuole al più presto rientrare in partita. La missione è ardua, Trento non commette le stesse ingenuità delle partite di andata e al primo time out tecnico è già avanti di un break. La Planetwin 365 non sembra affannarsi troppo ma conduce con facilità il set verso il risultato più consono. Gli ospiti sono continui nel cambiopalla e con Kaziyski e Juantorena infallibili c'è da stare tranquilli. Come successo nella fase precedente, i polacchi si illudono dopo aver raggiunto il pari nella fase finale. A questo punto la classe di Trento esce allo scoperto, quando arrivano i punti che contano i campioni di tutto non sbagliano e ottengono il solito parziale vincente: dal 21 pari si arriva con tranquillità al 25-21. I punti determinanti portano la firma di Osmany Juantorena. Lo Zaksa è sconvolto. E quando inizia il terzo set sembra un pugile stordito dai colpi dell'avversario e chiuso in un angolo. La Planetwin 365 non rallenta e mette sotto pressione Zagumny e compagni. I campioni in casacca bianca veleggiano con tranquillità verso il successo finale con un alternanza di punti e giocate di tutto il potenziale offensivo a disposizione complice un'attenta distribuzione dei palloni da parte del palleggiatore Raphael. Addirittura la gara si conclude con un punteggio davvero umiliante per i padroni di casa 25-9. Leggi i commenti I commenti dei lettori 
BELGRADO - Milano centra l'impresa, espugna Belgrado e vola alle Top16 di Eurolega, raggiungendo Siena e Cantù. Chiamata a vincere in Serbia con almeno 4 punti di scarto per pareggiare la sconfitta dell'andata (l'Olimpia vantava una migliore differenza canestri complessiva), l'Emporio Armani supera il Partizan per 72-66 e ottiene una qualificazione che sembrava insperata alla vigilia. I MIGLIORI - Da applausi Hairston, a referto con 18 punti, benissimo anche Fotsis (12 rimbalzi) e Cook (17 punti e 6 assist), oltre a Bourousis (13 punti). Ai serbi non bastano Raduljica (11 punti e 8 rimbalzi) e Milosavljevic (14 punti). LA PARTITA - L'avvio del match è stato difficile per l'Armani: il Partizan costruisce buoni tiri e domina a rimbalzo. Qui Milano fa forse la cosa migliore: non sbraca e rimane, di sola grinta, attaccata ai padroni di casa. Il Partizan comanda anche nel secondo quarto e sembra controllare la sfida: Milano sbaglia molto al tiro. Nel finale di primo tempo una clamorosa e banale palla persa da Cook a 2 secondi dalla fine regala ai serbi la bomba del +7, che sommato ai 4 punti che Milano deve recuperare nel confronto canestri significa +11. SECONDO TEMPO - La ripresa si apre col Partizan che va sul +11 (in pratica, compreso lo scarto dell'andata  +15), ed il Pionir è in delirio. A questo punto l'Armani che non t'aspetti tira fuori l'orgoglio ed inizia a fare vedere le qualità tecnica, dove ha niente da invidiare ai muscolari guerrieri serbi. Hairston e Cook prendono la squadra per mano ed i milanesi iniziano a recuperare. Il Partizan regala troppo e Belgrado comincia incredibilmente a vedere i fantasmi della non qualificazione. PARTITA GIRATA - Milano è oramai a contatto e nel quarto periodo trova anche punti preziosi da Borousis e Mancinelli; è proprio il greco a mettere il +5 Milano per la prima volta Milano sarebbe qualificata; il Partizan Belgrado ha una reazione d'orgoglio e si riporta a +1, ma Milano oramai ha il fuoco dentro ed è una squadra in missione. IL FINALE - Il Pionir è in silenzio. Una tripla di Hairston vuole dire +2, Belgrado è in rottura prolungata e Milano raggiunge il +4, quando lo stesso Hairston sbaglia due facili tiri da sotto, ma Milano si salva, prende il rimbalzo e subisce fallo con Cook che fa 2 su 2 a 23 secondi dalla fine: incomincia il festival dei tiri liberi, la sofferenza è tantissima, il cuore batte a mille, ma alla fine il Pionir è ammutolito, mentre Milano trova una vittoria strepitosa più dal punto di vista mentale che tecnico, ma fondamentale . ALLA FINE E' QUARTA DEL GIRONE - Nel gruppo C Milano passa come quarta dopo Real Madrid, Maccabi Tel Aviv ed Efes Istanbul, superando il Partizan grazie alla migliore differenza canestri. PARTIZAN BELGRADO - EMPORIO ARMANI MILANO 66-72 Belgrado: Milosavljevic 14, Macvan 13, Raduljica e Katic 11 Milano: Hairston 18, Cook 17, Bourousis 13. GIRONE C 1^ GIORNATA (and. 20 ottobre, rit. 23-24 novembre) Partizan              - Anadolu Efes          73-84     58-67 Belgacom Spirou       - Real Madrid           76-100    89-93 Emporio Armani Milano - Maccabi Electra       89-82     76-85 2^ GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80     66-62 Maccabi Electra       - Partizan              70-66     71-74 Real Madrid           - Emporio Armani Milano 85-78     72-65 3^ GIORNATA (and. 3 novembre, rit. 8 dicembre) Partizan              - Belgacom Spirou       91-81     79-84 Emporio Armani Milano - Anadolu Efes          54-62     70-84 Maccabi Electra       - Real Madrid           88-82     64-88 4^ GIORNATA (and. 10 novembre, rit. 14 dicembre) Anadolu Efes          - Maccabi Electra       72-79     57-96 Partizan              - Real Madrid           80-79     83-101 Belgacom Spirou       - Emporio Armani Milano 76-81     53-88 5^ GIORNATA (and. 17 novembre, rit. dicembre) Maccabi Electra       - Belgacom Spirou       69-59     86-69 Emporio Armani Milano - Partizan              65-69     72-66 Real Madrid           - Anadolu Efes         104-84     75-66 CLASSIFICA: Real Madrid 16; Maccabi Electra 14; Anadolu Efes 10; EA7 Milano, Partizan 8; Belgacom Spirou 4 . Real Madrid, Maccabi Electra, Anadolu Efes ed EA7 Milano alle Top 16. -------------------------------- CANTU' KO INDOLORE - Chiude invece la prima fase con una sconfitta indolore Cantù, già certa di un posto nelle Top16 con un turno di anticipo. A Desio la Bennet ha ceduto per 83-76 al Fenerbahce, terminando il girone A al terzo posto. Bene Shermadini e Leunen con 13 punti a testa, in doppia cifra anche Marconato (10 punti), nei turchi grande prestazione di Savas (21 punti e 6 rimbalzi), coadiuvato da Ukic (17 punti) e Bogdanovic (19 punti). GIRONE A 1^ GIORNATA (and. 19-21 ottobre, rit. 23-24 novembre) Fenerbahce     - Caja Laboral            66-69     85-90 dts Bennet Cantù   - Sluc Nancy              80-69     75-76 Bizkaia Bilbao - Olympiacos              76-61     81-88 2^ GIORNATA (and. 26-27 ottobre, rit. 30 novembre-1 dicembre) Caja Laboral   - Bennet Cantù            81-69     68-71 Olympiacos     - Fenerbahce              81-74     70-86 Sluc Nancy     - Bizkaia Bilbao          87-73     75-97 3^ GIORNATA (and. 2-3 novembre, rit. 7 dicembre) Caja Laboral   - Olympiacos              81-79     82-84 Fenerbahce     - Sluc Nancy              90-86     73-53 Bennet Cantù   - Bizkaia Bilbao          78-69     67-64 4^ GIORNATA (and. 9-10 novembre, rit. 14-15 dicembre) Bennet Cantù   - Olympiacos              64-63     61-86 Bizkaia Bilbao - Fenerbahce              70-73     80-70 Sluc Nancy     - Caja Laboral            90-85     55-90 5^ GIORNATA (and. 16-17 novembre, rit. dicembre) Fenerbahce     - Bennet Cantù            85-83 dts 83-76 Caja Laboral   - Bizkaia Bilbao          84-89     72-77 Olympiacos     - Sluc Nancy              91-78     79-74 CLASSIFICA: Fenerbahce, Olympiacos 12; Cantù, Bilbao, Caja Laboral 10; Nancy 6. Fenerbahce, Olympiacos, Cantù e Bilbao alle Top16 Leggi i commenti I commenti dei lettori 
