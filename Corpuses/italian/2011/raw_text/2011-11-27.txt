MILANO  - E' un Milan stile anni cinquanta, quello segnalato nei tabellini gonfi di reti, frutto della grandezza delle soluzioni offensive, ma anche dell'allegria delle difese avversarie. L'ennesima dimostrazione nel 4-0 rifilato al Chievo con un primo tempo condotto a livelli molto elevati. Del resto alla Juve, indicata a torto o a ragione come aspirante padrona del campionato, bisognava dare una risposta forte. Non una vittoria striminzita, non una manovra involuta magari arricchita dal golletto fortunoso. Il Milan resta ad un punto dalla vetta (ma ricordiamo il recupero di martedì dei bianconeri a Napoli), alzando la voce, anzi urlando. Il Chievo, che pur avendo raccolto poco o nulla nei nove immediati precedenti aveva spesso creato impaccio tattico ai rossoneri, stavolta dà atto di presenza solo nel sottopassaggio. IBRA IL 'CENTENARIO' - Una serata senza affanni e con parecchia gloria, annunciata dopo pochi secondi quando Ibrahimovic su assist di Pato (per la prima volta dall'inizio dopo il rientro) scheggia la traversa. Già Ibrahimovic, tra i tanti protagonisti il più celebrato: lo merita del resto chi entra nel club degli esclusivi capaci di sfondare il muro 100 reti in serie A. Lo svedese sigla la rete del 2-0 con un piattone potente e preciso dal limite dell'area, sotto lo sguardo spaurito dei centrali clivensi che non lo affrontano, poi sigla il poker su rigore procurato da Pato, steso da Luciano. MA C'E' ANCHE PATO - Delle quattro reti del primo tempo, la più facile è proprio del 'Papero', che insacca da pochi passi a porta vuota dopo una conclusione di Aquilani 'correttà da Luciano. In pratica, l'analisi tattica dura fino al primo gol di Thiago Silva, con una rasoiata chirurgica da fuori area. Prima si pensava ad un Chievo disinvolto, con Thereau e Pellissier sostenuti da un trequartista d'interdizione (sembra un controsenso ma non lo è) come Sammarco. E c'era attesa per l'inserimento di Yepes al centro della difesa al posto dell'infortunato Nesta, o si pensava a verificare la sicurezza di Amelia, schierato tra i pali per la prima volta in stagione. Tutto crollato al primo gol milanista... SPIEGHIAMO LE PAGELLE  - Lo spazio dedicato al secondo tempo, un cui succedono cose irrilevanti ai fini del punteggio, lo impieghiamo per spiegare i voti. Un bel 7 collettivo al Milan, e mezzo punto in più a Ibra per il record. Un 5  -  infierire non è mai elegante  -  per il Chievo, con note di merito a Pellissier, Bradley ed Hetemaj, gli unici che hanno provato a spaventare Amelia. Milan-Chievo 4-0 (4-0) Milan (4-3-1-2): Amelia 7, Abate 7, Yepes 7, Thiago Silva 7, Antonini 7, Aquilani 7, Van Bommel 7, Nocerino 7, Boateng 7 (18' st Emanuelson sv), Pato 7 (34' st El Shaarawy sv), Ibrahimovic 7.5 (25' st Robinho sv). (30 Roma, 10 Seedorf, 23 Ambrosini, 25 Bonera). All: Allegri 7. Chievo (4-3-1-2): Sorrentino 5, Frey 5, Cesar 5, Mandelli 5 (22' st Acerbi 5), Jokic 5, Luciano 5 (1' st Hetemaj 5.5), Bradley 5.5, Rigoni 5 (20' st Vacek sv), Sammarco 5, Pellissier 5.5, Thereau 5. ( 17 Puggioni, 9 Moscardelli, 23 Paloschi, 93 Drame). All.: Di Carlo 5. Arbitro : Guida di Torre Annunziata 6 Reti : nel pt 8' Thiago Silva, 16' e 44'(r) Ibrahimovic, 33' Pato. Angoli : 7-1 per il Milan. Recupero : 2'e 2'. Ammoniti : Luciano per gioco scorretto. Spettatori : 40.891, per un incasso di 1.163.479,42. Leggi i commenti I commenti dei lettori 
Musica AUGUSTEO Dalle 21 al teatro Augusteo, piazzetta Duca D'Aosta 263 (via Toledo), Subsonica in concerto: la band torinese in una veste acustica per svelare la sua anima più intimista e suggestiva. In scaletta molti tra i brani più noti, insieme alle canzoni del recente album "Eden". Ingresso 30 e 35 euro. Info 081 414 243. SAN PIETRO A MAJELLA Dalle 17 nella Sala Martucci del Conservatorio di San Pietro a Majella, nell' ambito del tour "Music Live - I giovani x i giovani", promosso dall'Ismez, si esibisce il "Jazz Ensemble" diretto da Marco Sannini, compositore e trombettista, con la partecipazione di Andy Middleton, apprezzato sassofonista americano che ha al suo attivo collaborazioni con alcuni tra i migliori jazzisti della scena internazionale. Con Roberta Nasti alla voce, Massimo Imperatore alla chitarra, Renato Grieco al contrabbasso, Andrea De Fazio alla batteria. Classica SAN CARLO Dalle 20.30 al Teatro San Carlo il pubblico potrà ascoltare dal vivo, diretta dal 27enne violinista Diego Matheuz, la celebre Orchestra Sinfonica del Venezuela Simón Bolivar, composta da 200 giovani musicisti di età compresa tra i 17 e i 26 anni, nata del rivoluzionario "metodo Abreu" che sta cambiano l'approccio alla musica classica. Ingresso da 60 a 20 euro, balconata ridotto giovani fino a 31 anni. Info  081 797 2331. AUDITORIUM DONNAROMITA Dalle 18 nell'Auditorium Donnaròmita, via Paladino 50, in programma il concerto "Quando la Radio", dedicato alle canzoni dell'epoca d'oro della radiofonia italiana, con il soprano Paola Tedesco, il tenore Walter Omaggio e il pianista Francesco Pareti. Ingresso libero fino ad esaurimento posti. Teatro MODERNISSIMO Dalle 20.30 al multicinema Modernissimo, via Cisterna dell'Olio 49/59, proclamazione dei vincitori delle cinque categorie principali della rassegna di corti teatrali "La corte della formica", organizzata da Teatro a Vapore con la direzione artistica di Gianmarco Cesario. Presentano Antonio Mocciola e Titti Nuzzolese. La premiazione sarà preceduta alle 17 dalla proiezione degli 11 cortometraggi in gara. Info 081 580 0254. BENEVENTO Dalle 20.45 al teatro Massimo di Benevento, "Le bugie con le gambe lunghe", commedia scritta da Eduardo De Filippo nel 1946, sul tema della verità e della menzogna. Con Luca De Filippo, Nicola Di Pinto, Anna Fiorelli, Fulvia Carotenuto, Carolina Rosi, Massimo De Matteo, Gioia Miale, Giuseppe Rispoli, Antonio D'Avino, Chiara De Crescenzo. Info 0824 42 711. Cinema GRENOBLE Dalle 18 all'Istituto Le Grenoble, via Francesco Crispi 86, inaugurazione della rassegna "Cinema Fantastico". In programma "La Main" e "Il labirinto del Fauno". Info 081 669 665. VITTORIA Alle ore 17, 19 e 21 al cinema Vittoria, via Piscicelli 8/12, per il cineclub, il film "Carnage" di Roman Polanski, con Kate Winslet, Christoph Waltz, Jodie Foster. Ingresso 4 euro, per i soci Fnac e Goethe 3,50 euro. SORRENTO A Sorrento, per le "Giornate Professionali di Cinema": dalle 15 all'Hilton Sorrento Palace apertura aree espositive e incontro con gli espositori. Dalle 16 "Killer Joe", di William Friedkin, con Matthew McConaughey, Emile Hirsch, Thomas Haden Church. Dalle 18 "Hysteria", di Tanya Wexler, con Maggie Gyllenhaal, Hugh Dancy, Jonathan Pryce. Dalle 18 in piazza Tasso, animazione, musica, gadgets in occasione dell'accensione dell'albero di Natale. Dalle 20 "Il gatto con gli stivali in 3D", di Chris Miller (voci di Antonio Banderas e Salma Hayek). Info giornatedicinema. it. Agenda RIOT Dalle 19 al Riot, via San Biagio dei Librai 39, palazzo Marigliano), cultori, estimatori, collezionisti e operatori della canzone napoletana, daranno vita a "Controtempo - Memorabilia della canzone in 5 minuti", un gioco contro il tempo. L'iniziativa si svolge nell'ambito delle due giornate di studi dedicate alla canzone napoletana che si terranno nella sala del refettorio della Biblioteca Brau, nel complesso di Sant'Antonello, piazza Bellini. SCAMPIA Da mezzogiorno in piazza Giovanni Paolo II a Scampia, inaugurazione della Mediateca Mammut con artisti, editori e operatori sociali. Interverranno il sindaco Luigi de Magistris, il cantautore Edoardo Bennato, l'assessore Sergio D'Angelo, Gaetano di Vaio (Figli del Bronx Produzioni) e altri ospiti. FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, presentazione del libro "Quattro mamme scelte a caso", nato in seguito a uno spettacolo di quattro nuovi autori napoletani in omaggio al drammaturgo Annibale Ruccello. Intervengono Massimiliano Palmese, Roberto Azzurro, regista dello spettacolo, Mario Gelardi e altri ospiti. Letture di Rosaria De Cicco, Gea Martire, Antonella Romano, Imma Villa. Info 081 240 5411. EXCELSIOR Dalle 17 nella sala conferenze dell'hotel Excelsior, viene presentata l' edizione 2012 di Vitignoitalia: il nuovo claim "Salone dei vini e dei territori vitivinicoli italiani" e tutti i contenuti e le novità del Salone che si svolgerà dal 20 al 22 maggio a Castel dell'Ovo. Intervengono Luigi Moio, professore ordinario di Enologia, Lucio Mastroberardino, presidente Unione Italiana Vini, Tommaso De Simone, presidente Unioncamere Campania, Vito Amendolara, consigliere per l'Agricoltura del Presidente della Giunta Regionale, Francesco Continisio, presidente nazionale Sommelier Europei e Chicco De Pasquale, presidente Vitignoitalia. Modera Giorgio dell'Orefice, giornalista di Agrisole  -  Il Sole 24 ore. A seguire si apre il banco di degustazione. Info 081 410 4533. STUDI FILOSOFICI Dalle 16 all'Istituto Italiano per gli Studi Filosofici, via Monte di Dio 14, con una lezione sul tema "Il pegno dell'impegno. Un filosofo dell'impegno civile: Albert Camus", che sarà tenuta dalla prof. ssa Francesca Rigotti dell' Università di Lugano, avrà inizio la serie di seminari sul tema "Per un lessico di impegno civile". CENTRO DIREZIONALE Dalle 10 nell'Auditorium della Regione Campania al Centro Direzionale, Isola C 3, il sindaco Luigi de Magistris e il senatore Felice Belisario racconteranno come è nata e cosa comporta la Costituzione italiana agli studenti. Ai partecipanti sarà regalato il volume "La Costituzione, storie di ieri valori di oggi"”, scritto da Bruno Cantamessa e vincitore del premio nazionale di letteratura per ragazzi "Mariele Ventre 2011". Info l'Isola dei ragazzi 081 617 4239. PICA GALLERY Dalle 18 nella sede dell'associazione Pica Gallery, via Vetriera 16, la mostra di pittura di Francesco Giovanni Sisinni. Intervento di Daniele Pittèri. Info 333 738 8329. VALLO DI DIANO A meno di un mese dalle festività natalizie, nella sede della Pama srl, nella zona industriale di Polla, Vallo di Diano, "Arte in pasticceria", "gustosa" competizione aperta ai pasticcieri operanti in tutta la provincia di Salerno. Prossimo incontro il 4 dicembre nell'aula consiliare Santa Chiara del comune di Polla. Info 089 239 888. 

Vittoria preziosissima della Novipiù Casale che dopo il successo di sette giorni fa ad Avellino, vince anche al Palaferraris con la Fabi Shoes Montegranaro. 87-82 il risultato finale per la gioia dei tanti tifosi juniorini che finalmente possono godersi il primo trionfo stagionale in casa. Due punti che valgono oro anche perché maturati contro una diretta concorrente per la salvezza. A quota quattro in classifica, ora la Novipiù potrà vivere un prosIeguo di stagione sicuramente con maggior tranquillità. Pronti-via e Casale dà subito spettacolo. La bomba di Janning apre le danze della compagine piemontese che canestro dopo canestro scava un fosso consistente su una Fabi Shoes Montegranaro in evidente difficoltà. La sorte premia i tentativi da fuori di Casale che con Temple al 5' porta i suoi su un interessante 15-7. A rimbalzo Stevic e Chiotti fanno la voce grossa, limitando a zero le possibilità dei lunghi marchigiani. I due liberi di Zorosky riavvicinano a -4 Montegranaro, ma Martinoni, all'esordio con la Junior dopo l'avvio di stagione con Bologna, mette a segno 5 punti consecutivi che mandano in estasi un Palaferraris gremito in ogni ordine di posti che va alla prima pausa sul 31-19. Tornati sul parquet, Ivanov prende per mano i suoi (18 punti nei primi due quarti) ma la Novipiù gestisce con sapienza il cospicuo vantaggio, rimanendo sempre davanti con almeno una decina di punti. Il 2/2 di Karl ritaglia a 8 lo "spread" ma il canestro di Gentile in chiusura di quarto manda tutti al riposo sul 50-40. In area pitturata Chiotti regala emozioni anche questa serata (16 punti e 10 rimbalzi) confermandosi come la vera rivelazione di questa stagione rossoblù. Casale però sembra sedersi troppo velocemente sugli allori ed il canestro da sotto di McNeal che riporta Montegranaro a -6 è il primo segnale di una rimonta che non appare così impossibile. Shakur al terzo fallo viene subito richiamato in panchina, ma tripla di Nnamaka chiude un piccolo digiuno da canestro che cominciava a preoccupare il tifo casalese. 68-59. Nell'ultimo quarto sale la tensione. Casale, abituata a finali thrilling, appare condizionata se non intimorita in ogni suo possesso. Il quarto fallo di Shakur è un macigno pesante sulla testa di Crespi che invoca calma ed attenzione ai suoi ragazzi. Ancora McNeal, in versione guastafeste, riduce a 4 il gap fra le due compagini, ma il gioco da tre punti di Chiotti ricarica di entusiasmo un palazzetto che da qualche minuto se ne stava taciturno con il fiato sospeso: 77-68 a 5' dalla sirena. Brunner continua nella sua personale sfida con Chiotti portando sul 78-76 una contesa ancora apertissima. Shakur dalla lunetta fa soltanto 1/2, ma la tripla di Temple congela il risultato portando la Novipiù su un tranquillo +6 a 2' dal termine. Negli ultimi possessi Montegranaro ci prova disperatamente ma ormai la frittata è pronta per essere servita. Vince Casale 87-82 che si coccola i suoi beniamini finalmente protagonisti anche in Serie A. Da segnalare in tribuna la presenza di George Karl, papà di Coby ed allenatore dei Denver Nuggets NOVIPIU' CASALE - FABI SHOES MONTEGRANARO 87-82 (31-19; 50-40; 68-59) NOVIPIU' CASALE: Malaventura 5 (2/3, 0/3), Gentile 11 (4/6), Nnamaka 5 (1/3, 1/1), Pierich, Martinoni 5 (1/3, 1/1), Chiotti 16 (7/12), Temple 14 (2/3, 2/3), Stevic 4 (1/3 da 2), Ferrero ne, Shakur 17 (3/8, 2/4), Janning 10 (1/6, 2/3). All.: Crespi FABI SHOES MONTEGRANARO: Karl 5 (1/2 da 3), Perini ne, Piunti ne, Antonutti 4 (2/5 da 2), Nicevic, Zoroski 8 (2/5, 0/4), Di Bella 9 (2/6, 1/2), Mazzola 2 (1/2), McNeal 12 (3/7, 1/4), Brunner 17 (8/10, 0/2), Ivanov 25 (9/12, 2/3). All.: Valli. 
PALERMO - Starebbero per essere rilasciati i due motopesca italiani sequestrati ieri dalle autorità libiche nel Golfo della Sirte, al largo di Misurata. L'Astra, iscritto al compartimento di Siracusa, imbarca sette uomini; l'Asia, iscritto a quello di Mazara del Vallo, ha cinque marittimi a bordo. Il segnale dei transponder dà entrambe le imbarcazioni ancora ferme nel porto di Misurata, ma gli equipaggi starebbero firmando le pratiche per il rilascio. Per il rilascio dei due pescherecci si attende l'autorizzazione a lasciare il porto, che dovrà essere data dal tribunale di Misurata. Lo dice Giovanni Tumbiolo, presidente dell'osservatorio della pesca di Mazara del Vallo, che ha parlato al telefono con il presidente della federazione armatori di Misurata, partner dell'Osservatorio. "Non si possono fare ipotesi sui tempi del rilascio - spiega Tumbiolo - anche se le procedure sono state avviate. Potrebbero rilasciarli nelle prossime ore ma anche tra due giorni". Oggi è stato il console generale italiano a Tripoli a visitare gli equipaggi dell'Astra e dell'Asia. Il console, si apprende alla Farnesina, è in contatto le autorità politiche di Misurata e lavora attivamente al rilascio dei due motopesca. Il deputato regionale siciliano Vincenzo Vinciullo, presidente dell'intergruppo parlamentare per i rapporti fra la Sicilia e la Libia, spiega di aver contattato il nostro ambasciatore in Libia: "I marittimi dell'Asia e dell'Astra hanno ricevuto oggi la visita del nostro console generale e, a quanto risulta, possono anche circolare senza particolari vincoli. Sono in buono stato di salute e vengono trattati con il dovuto rispetto da parte delle autorità libiche". Vinciullo ha parlato con la moglie di Pietro Ciotta, comandante dell'Astra, e con la madre di due marittimi, che "era serena", dice il parlamentare. 
E' finita con un trionfo - dieci minuti di applausi e standing ovation per Muti, il regista Stein, il maestro del coro Gabbiani e i cantanti - la prima del Macbeth di Verdi che ha inaugurato la stagione 2011-2012 del Teatro dell'Opera di Roma. Un successo che il sindaco di Roma Gianni Alemanno, nel palco reale accanto al presidente della Repubblica Giorgio Napolitano e alla moglie Clio, assicura essere atteso: "Abbiamo raccolto quello che abbiamo esaminato, portando questo teatro a livelli di eccellenza". Ma forse a essere meno atteso era l'entusiasmo, non scontato a una prima "istituzionale" come quella che inaugura la stagione lirica: l'ultimo atto è stato interrotto continuamente dagli applausi e dai "bravo" tributati innanzitutto a Tatiana Serjan, una Lady Macbeth alla quale anche il Capo dello Stato ha voluto porgere i complimenti, ma pure a Dario Solari (Macbeth), Antonio Corianò (Malcom), Antonio Poli (Macduff) e a tutto il cast. Applausi anche per il coro (che ha avuto un'ovazione diretta dopo "Patria oppressa", all'inizio del quarto atto). L'opera è stata preceduta dall'inno nazionale, e non è mancato chi ha ricordato che, diversi anni fa, alla Scala, il maestro Muti non lo eseguì, nonostante in teatro ci fosse l'allora presidente della Repubblica Carlo Azeglio Ciampi. Ma i tempi sono cambiati, e il presidente Napolitano rappresenta adesso agli occhi degli italiani il meglio delle istituzioni politiche. E infatti all'arrivo (con la moglie in abito lungo a fantasia sul rosa e scialle blu) è stato salutato da un'ovazione che si è ripetuta in sala. In platea anche il Ministro dei Beni culturali Lorenzo Ornaghi, che si è sottratto con un certa cura ai flash dei fotografi all'ingresso ("non vengo bene in fotografia", si è schermito), il ministro della Giustizia Paola Severino, che si è fermata invece con i giornalisti dichiarandosi con un sorriso una vera appassionata di Verdi e un'estimatrice di Riccardo Muti, e la presidente della Regione Lazio Renata Polverini. Tra le facce conosciute i fedelissimi delle prime: Renato Balestra, Simona Marchini (con Lina Sastri), Silvana Pampanini, Anna Fendi, che si è espressa in termini più che entusiastici nei confronti di Tatiana Serjan: "A tratti mi sembrava di riascoltare la Callas". Pubblico molto elegante, anche se un po' di aria di austerity si percepiva: "Quest'anno siamo venuti alla prima. L'anno prossimo chissà",  sospirava una signora in giacca con ricami argentati a un'amica. In realtà la ventata di "sobrietà" legata alla crisi economica e all'avvento del nuovo governo in platea e nei palchi si percepiva ma poco, appunto. Molto sobrie, semmai, le scenografie di Stein, lineari ed essenziali come in un quadro astratto. Pensate in funzione della musica, che deve rimanere la protagonista, non ha mancato di sottolineare il maestro Muti in un rapido incontro con la stampa e con alcuni "fan" alla fine della rappresentazione: "Quella di Stein è una regia senza orpelli, forte com'è forte la musica di Verdi. E infatti ha permesso al pubblico di concentrarsi proprio sulla musica". Il maestro ha avuto parole di elogio per il Teatro dell'Opera, del quale è diventato da qualche settimana "direttore onorario a vita". Del "Macbeth" ha ricordato che è un'opera profondamente attuale: "Racconta la storia di un tiranno che è disposto a tutto per la voluttà di potere, e finisce male. Ed è attuale perché ci saranno sempre dei tiranni, e finiranno sempre male". Ma il ruolo dell'opera non finisce qui, ha proseguito Muti: la musica è uno dei valori fondanti del nostro Paese, e come tale va custodita e promossa. "La cultura è l'arma più importante contro la dittatura, infatti nei Paesi che sono andati in pezzi per ricostruire si riparte proprio dalla cultura. E la musica è parte integrante della cultura italiana, ed è fondamentale per ricostruire i valori profondi del nostro Paese e per ripartire". Il maestro non è voluto tornare sulle polemiche seguite alla sua dichiarazione: "Io, a differenza di altri, ho sempre avuto la residenza in Italia". "Mi sono limitato a rispondere a una domanda", ha replicato. Il Macbeth, del quale il regista tedesco Stein ha firmato anche scene e costumi, è nato da una collaborazione con il Festival di Salisburgo. Allo spettatore offre una vicenda piuttosto fedele alla tragedia di Shakespeare,  che punta su tre elementi: il personaggio di Macbeth, tormentato guerriero  spinto dalla moglie assetata di potere ad assassinare il re Duncan; Lady Macbeth medesima, che non si ferma davanti ad alcun delitto per conquistare il trono; e infine le tre streghe che pronosticano a Macbeth che sarà re fino a quando la foresta  di Birnham non si muoverà: verdetto ambiguo, che si chiarisce quando l'esercito dell'erede al trono legittimo, Malcolm, assalirà le  truppe di Macbeth nascondendosi dietro rami d'albero tagliati. Macbeth ha offerto a Stein ottime occasioni teatrali: dall'apparizione del fantasma di Banco, che viene moltiplicato in una serie di sosia che appaiono e scompaiono come su una scala mobile fino alla splendida scena del sonnambulismo di Lady Macbeth, dove una semplice fiammella e il buio intorno bastano a creare un'atmosfera da incubo; fino alla battaglia finale, dove quaranta armati si affrontano fragorosamente, secondo la studiata regia del maestro d'armi Renzo Musumeci Greco. 
LONDRA - Sempre lui Il Maestro dei Maestri: Federer lo è per la sesta volta. Lo svizzero vince con (solo un un po') di  fatica la finale di Londra contro il francese Jo-Wilfried Tsonga: 6-3, 6-7, 6-3 e conquista il Masters stabilendo un nuovo record, l'ennesimo della sua strepitosa carriera: battuto il record di Lendl e Sampras fermi a cinque vittorie nel torneo dei maestri. 1,63 MILIONI DI EURO - Federer conquista il Master, torna sul podio del tennis mondiale (al terzo posto dietro Djokovic e Nadal), si porta a casa 1,63 milioni di euro e stabilisce un altro record: vince la 70esima finale su 100 disputate in carriera (un perfetto 70 per cento) diventando il quinto giocatore ad aver disputato più finali nella storia, a quattro soli tornei da Vilas, mentre inarrivabili, al secondo e primo posto, ci sono Ivan Lendl con 146 tornei e Jimmy Connors con 163 (di cui 109 vinti). Federer vince il Masters dopo aver rifilato una delle più sonore sconfitte della sua carriera all'amico-nemico Rafa Nadal (umiliato con un secco 6-3, 6-0). IL MATCH - Contro il francese, sesto giocatore del mondo, lo svizzero ha disputato una gara pulita, senza strafare, limitandosi a controllare il talentuoso avversario e colpirlo appena possibile nel primo set. Nel secondo, dopo aver conquistato il break al quinto gioco, lo svizzero ha un po' rallentato consentendo a Tsonga di tornare il partita col contro-break sul 5-4 e servizio per Federer. Al tie-break lo svizzero ha avuto un match-point, ma è stato il francese a portare a casa il set. IL TERZO SET - Nel terzo set Federer ha riconquistato il break e ha portato a casa in due ore e 19 minuti il torneo.Il terzo set, quello che decisivo, è partito sulla scia equilibrata del secondo. Tsonga ha però strappato a Federer il servizio e ha messo la testa avanti, lo svizzero ha fatto lo stesso con lui nel quarto e ha impattato il parziale sul 2-2, nel quinto game un doppio fallo di Roger aveva aperto la strada al possibile secondo break nel set del francese, ma poi Roger, con le consuete sbracciate precisissime e profonde da fondo campo si era portato sul 3-2. Non c'era punto non lottato: Tsonga lo raggiungeva nel sesto goco servendo bene e soprattutto pescando, col dritto incrociato, angoli invisibili solo a lui e si andava sul 3-3. Poi servizio dello svizzero conservato e strappato . E nel nono gioco Federer chiudeva il match:il 6-3 sanciva l'elezione dello svizzero sul trono dei Masters per la sesta volta nella storia: il Master resta lui. Leggi i commenti I commenti dei lettori 
ROMA - Cadono Milano e Cantù (con Caserta e Roma), Siena dilaga a Cremona e resta da sola in vetta al termine dell'ottava giornata. I toscani, però, non riescono a sorridere per il grave infortunio al ginocchio occorso a Kaukenas: si parla di stagione finita. Il resto del turno sorride a Sassari (facile con Teramo) e a Casale, che in volata piega Montegranaro e coglie il secondo successo consecutivo. Nell'ultimo match della giornata, Avellino fa il colpo grosso a Pesaro. SMITH TRASCINA CASERTA - Il colpo del giorno lo fa la Pepsi che ritrova il successo dopo tre sconfitte consecutive condannando Milano al secondo stop stagionale (91-80). Caserta ha il merito di non farsi staccare mai quando Milano prova ad allungare e di prendere in mano la partita a cavallo degli ultimi due quarti, quando il nervosismo dell'Armani (tecnico a Nicholas e alla panchina) fa girare il match a favore della squadra di Sacripanti. Che scappa via negli ultimi 10' trascinata da un superbo Smith, mvp con 32 punti (11 negli ultimi 10') e 13 rimbalzi, attorno al quale ruota un Collins da 15 punti e 9 assist. A Scariolo non bastano i 24 di Mancinelli e i 16 di Gallinari. Male Cook (5 punti con 2/8), impalpabili Fotsis e Bourousis. SIENA FACILE, ROMA VOLA - Siene si riprende il primato solitario dominando a Cremona (102-66). Partita senza storia che la squadra di casa prova a tenere viva nel primo quarto (16-179 prima di alzare bandiera bianca. Avanti di 15 alla pausa lunga (50-35) con percentuali altissime (12/22 da due, 4/8 da tre), la Montepaschi allunga nella seconda parte chiudendo con cinque uomini in doppia cifra (Andersen 19, Mc Calebb 13, Aradori 12). Nota stonata della serata per la squadra di Pianigiani (6-0 il bilancio della sfide con Caja) il grave infortunio al ginocchio sinistro occorso a Kaukenas, ricaduto male su un contrasto con un avversario. Poco storia anche a Roma, dove l'Acea riscatta la delusione per il mancato arrivo di Evans e Bargnani (il presidente della Virtus Toti era pronto al grande annuncio, la fine del lockout ha messo fine al sogno) travolgendo Cantù (91-74). Senza Micov, Scekic e con Shermadini in panchina ma inutilizzabile, la Bennet dura un quarto (18-17) prima di crollare. Roma scappa via nel secondo periodo piazzando un 15-0 che dal 22-20 la spinge fino al +17 (37-20 al 16') con Dedovic (16 punti e 7 recuperi) e Tucker (19 punti e 5 assist) mattatori. Il resto è pura accademia (Roma anche a +24) con Lardo che si gode il positivo esordio di Mordente (9 punti e 4 assist) e Trinchieri che maledice le 22 perse. SASSARI E CASALE OK - Tutto facile anche per Sassari, che approfitta dei problemi di Teramo (out Wanamaker) per vincere in scioltezza (91-73) e salire ancora in classifica. Dopo il 9 pari del 5', il Banco di Sardegna (Hunter 16, Hosley 15) alza il ritmo e scappa. La progressione è chiara: 21-15 al 10', 32-18 al 13', 42-24 al 18', 52-32 a metà gara, 68-41 al 27'. Si decide in volata, invece, la sfida tra Casale e Montegranaro. La spunta la Novipiù (87-82) che dopo aver rotto il ghiaccio la settimana scorsa ad Avellino conquista i primi punti casalinghi della sua stagione condannando la formazione marchigiani alla sesta sconfitta consecutiva. Dopo un inizio super della squadra di Crespi (38-22 al 13') la partita torna in equilibrio. La Fabi (Ivanov 25) torna a -2 con Brunner (17) ma i liberi di Temple (14) e una persa di Karl chiudono il match. AVELLINO, COLPACCIO A PESARO - Il colpo grosso lo fa anche Avellino, che sbanca Pesaro (72-82) e aggancia il treno delle seconde. Dopo un forte inizio dei ragazzi di casa (9-3 al 4') con un ispiratissimo Cusin (3 stoppate nel primo periodo), Avellino si fa prepotentemente sotto e 2 triple dell'ex fischiatissimo Green e un solidissimo Johnson portano i lupi in vantaggio (18-14 al 10'). Nel secondo quarto la Sidigas tenta la prima fuga, Pesaro prova a stare a ruota, ma all'intervallo il punteggio dice 31-42 per gli ospiti. Al rientro in campo, grazie anche a percentuali migliori dal campo, i pesaresi accorciano il gap e con un parziale di 24 a 14 chiudono il terzo periodo sul 52-56. Nell'ultimo quarto il quinto fallo di Johnson sembra consegnare di fatto la partita a Pesaro. Ma a sorpresa un terribile parziale di 9-0, con le triple di Slay, Spinelli e Johnson, intervallate da un clamoroso errore sottocanestro di Lydeka, cambia totalmente l'inerzia della gara, che va di fatto nelle mani di Avellino. Nell'ultimo minuto infatti, gli irpini non fanno altro che controllare l'importantissimo vantaggio e con freddezza dalla lunetta, congelano il vantaggio espugnando il parquet pesarese. Vanoli Braga Cremona-Montepaschi Siena 66-102 (20-32, 35-50, 55-73) Cremona : Cinciarini 12, Mazic, Lottici ne, Antonelli ne, Tabu 10, D'Ercole, Perkovic 10, Milic 9, Wafer 12, Kakiouzis 7, Belloni ne, Roderick 6. All.: Caja. Siena : Mc Calebb 13, Zisis 8, Anderson 19, Carraretto 8, Lavrinovic 7, Kaukenas 11, Ress 2, Michelori ne, Lechthaler 2, Stonerook 9, Aradori 12, Moss 11. All.: Pianigiani. Arbitri: Sahin, Begnis, Bettini. Note : Tiri da 2: Cremona 20/37, Siena 23/39; tiri da 3: Cremona 5/16, Siena 13/24; tiri liberi Cremona 11/24, Siena 17/19. Rimbalzi: Cremona 22, Siena 31. Spettatori 3.100. Acea Roma-Bennet Cantù 91-74 (18-17, 27-14, 17-10) Roma : Marchetti, Tonolli 3, Crosariol 2, Mordente 9,  Datome 17, Dedovic 16, Dasic 15, Gordic 4, Tucker 19, Slokar 6. N.e. Maestranzi. All.: Lardo. Cantù : Lighty 6, Ortner 10, Markoishvili 15, Leunen 6, Marconato 6, Mazzarino 18, Cinciarini 10, Bolzonella, Basile 3. N.e. Diviach, Shermadini. All.: Trinchieri. Arbitri : Facchini, Duranti, Terreni. Note - Tiri da tre punti: Roma 10/23, Cantù 7/16. Tiri liberi: Roma 13/15, Cantù 11/16. Rimbalzi: Roma 32, Cantù 24. Usciti per 5 falli:  Gordic al 37'58". Spettatori: 3072. Pepsi Caserta - Emporio Armani Milano 91-80 (20-21,20-23,27-17,24-19) Caserta: Rose 14, Maresca 2, Ciorciari, Righetti 13, Marzaioli ne, Collins 15, Smith 32, Rianna ne, Cefarelli ne, Tusek 7, Doornekamp 5,Fletcher 3. All. Stefano Sacripanti Milano: Giacchetti 4,Mancinelli 24, Gallinari 16, Fotsis 5, Cook 5, Nicholas 15, Rocca 0 , Filloy ne, Bourousis 6, Melli ne, Viggiano 5, Radosevic 0. All. Sergio Scariolo Arbitri: Lamonica, Giansanti, Gori. Note: Tiri da tre punti: Pepsi 10/24, Emporio Armani 9/22. Tiri liberi: Pepsi 25/30, Emporio Armani 13/20. Usciti per 5 falli 5 falli: Rose (Pepsi) Smith (Pepsi) Nicholas (Emporio Armani). Fallo Tecnico a Nicholas e Scariolo al 28' Spettatori: 5070, per un incasso di 37446 euro. Dinamo Sassari-Banca Tercas Teramo 91-73 (21-15, 52-32, 77-48) Sassari : Metreveli 4, Binetti 3, Hosley 15, Devecchi 3, Diener T. 8, Sacchetti 6, Plisnic 6, Diener D. 12, Vanuzzo 14, Pinton 4, Hunter 16. All.: Sacchetti. Teramo : Ricci ne, Di Giuseppe ne, Cerella 12, Lulli, Amoroso 6, Brown B. 11, Green 9, Brown D. 12, Fultz 2, Borisov 16, Polonara 4. All.: Ramagli. Arbitri : Chiari, Quacci, Pinto. Note - Tiri da due: Sassari 20/33, Teramo 28/34. Tiri da tre: Sassari 14/26, Teramo 3/17. Totale tiri: Sassari 34/59 Teramo 31/61. Tiri liberi Sassari 9/11 Teramo 8/14. Rimbalzi: Sassari 29 - Teramo 27 . Usciti per falli: nessuno Spettatori: 4146 Incasso: 65041 (compresi abbonati). Novipiù Casale-Fabi Shoes Montegranaro 87-82 (31-19, 50-40, 68-59) Casale : Shakur 17, Temple 14, Janning 10, Nnamaka 5, Stevic 4, Gentile 11, Malaventura 5, Pierich, Chiotti 16, Martinoni 5. Ne Ferrero.  All.: Crespi. Montegranaro : Di Bella 9, Mc Neal 12, Karl 5, Ivanov 25, Brunner 17, Antonutti 4, Nicevic, Zorovski 8, Mazzola 2. Ne Piunti, Perini. All.: Valli. Arbitri : Cicoria, Ramilli, Mazzoni. Note - Tiri da 2 Casale 22/47, Montegranaro 27/47. Tiri da 3: Casale 8/15, Montegranaro 5/17. Tiri liberi: Casale 19/24, Montegranaro 13/15. Rimbalzi: Casale 37, Montegranaro 28. Assist: Casale 12, Montegranaro 16. Spettatori: 3.000 Scavolini Pesaro -Sidigas Avellino 72-82 (14-18, 31-42, 52-56) Pesaro : W hite 10, Traini ne, Cavaliero 15, Alibegovic ne, Hickman 9, Cusin 8, Tortù ne, Flamini, Hackett 11, Lydeka 10, Jones 9. Allenatore: Dalmonte. Avellino: Green 9, Gaddefors, Ferrara ne, Spinelli 15, Lauwers, Norcino ne, Golemac 6, Sapienza ne, Soloperto ne, Slay 24, Johnson 18, Dean 10. Allenatore: Vitucci. ARBITRI: Tola-Lo Guzzo-Biggi. NOTE: parziali 14-18, 31-42, 52-56. Tiri liberi: Pesaro 11/19, Avellino 22/25. Usciti per 5 falli: Johnson. Leggi i commenti I commenti dei lettori 
