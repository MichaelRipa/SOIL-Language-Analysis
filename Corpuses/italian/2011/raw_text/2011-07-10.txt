Presso la Casa del Sorriso, via della Scesa dei Pastori, 1 - 80131 - Napoli. tel. 081.3722411 
INVERNESS - Con una splendida prestazione Lorenzo Gagli si è classificato al terzo posto con 202 colpi (68 68 66), quattordici sotto par, nel Barclays Scottish Open, disputato sul percorso del Castle Stuart GL a Inverness, in Scozia, e in tal modo, con gli oltre centomila euro guadagnati si è assicurato praticamente la 'cartà per l'European Tour della prossima stagione. Inoltre ha anche acquisito il diritto a partecipare allo spareggio per un posto a disposizione per l'Open Championship, il major che inizierà giovedì prossimo. Edoardo Molinari si è classificato 49° con 208 colpi (67 69 72). Il torneo è stato dominato dall'inglese Luke Donald, numero uno mondiale, autore di un giro conclusivo da manuale in 63 colpi che gli ha permesso di imporsi con 197 colpi (67 67 63), diciannove sotto par. Con un eagle sull'ultima buca e un 62, miglior score di giornata, lo svedese Fredrik Andersson Hed, vincitore dell'Open d'Italia 2010, ha ottenuto il secondo posto con 201 (73 66 62), mentre Lorenzo Gagli ha avuto la folta compagnia dell'austriaco Martin Wiegele, del cileno Mark Tullo, del sudafricano George Coetzee, del belga Nicolas Colsaerts, dell'argentino Angel Cabrera e dello scozzese Scott Jamieson. Al 10° posto con 203 lo statunitense Matt Kuchar, al 14° con 204 il sudafricano Retief Goosen, l'irlandese Padraig Harrington e l'inglese Lee Westwood, al 25° con 205 il sudafricano Ernie Els, al 31° con 206 lo scozzese Colin Montgomerie, al 42° con 207 il nordirlandese Graeme McDowell e al 58° con 209 Phil Mickelson. Dopo la pioggia e i rinvii dei giorni scorsi è stata una lunga giornata per tutti protagonisti. Si è iniziato al mattino presto per la conclusione del secondo turno con Lorenzo Gagli ed Edoardo Molinari che si sono portati dal 38° posto, occupato al momento della sospensione, al 14° con 136. Nel torneo ridotto da 72 a 54 buche hanno cominciato il terzo giro al comando con 133 colpi gli scozzesi Scott Jamieson (67 66) e Peter Whiteford (67 66), il nordirlandese Graeme McDowell (69 64) e lo svedese Peter Hanson (66 67), con lo spagnolo José Manuel Lara e gli inglesi Barry Lane e Luke Donald a un colpo. Donald ha subito innestato una marcia in più degli altri infilando quattro birdie consecutivi, a iniziare dalla terza buca, e aggiungendone poi altri cinque per il 63 vincente. Il 34enne di Hemel Hempstead ha colto il quinto titolo nell'European Tour in un palmares che comprende anche due successi nel PGA Tour e una vittoria nel WGC Accenture Match Play di quest'anno. Gagli è stato inappuntabile. Ha giocato complessivamente 29 buche mettendo a segno nove birdie e venti par, senza errori. Alla ripresa del gioco il 26enne fiorentino, fermato dopo sette buche compiute con tre birdie e due bogey, ha realizzato altri tre birdie e ha chiuso con il parziale di 68. Poi di birdie ne ha fatti altri sei, tre per ciascuna metà del campo, per il 66. Molinari, nelle sette buche che gli rimanevano da giocare, ha segnato un eagle e un birdie  che uniti ai tre birdie e ai tre bogey precedenti hanno fatto uno score di 69 colpi. Nel giro finale, dopo un birdie, è incappato in un bogey e in un doppio bogey. E' stato bravo a rimediare con tre birdie dalla buca 8 alla 12, poi ha chiuso in 72 con un altro bogey. A Donald è andato un premio di 550.249 con il quale si è portato a oltre tre milioni di euro già guadagnati in stagione, rafforzando ulteriormente la posizione di leader nella money list del circuito continentale. Leggi i commenti I commenti dei lettori 
Via Graziani 71, Fermo (FM) Marche. Tel. 3470603932 
Via Corazza 7/8, 40129, Bologna. Tel. 051342328; Fax 0513370669 
ARZACHENA - Un cinque a zero sonante che rende ottimisti per il futuro. La sfida con la Slovenia era già andata in archivio ieri, almeno per quanto riguarda il risultato: Italia agli spareggi promozione di settembre. Nella terza giornata Corrado Barazzutti ha fatto giocare Fabio Fognini, che ha bisogno di accumulare match dopo lo stop forzato di oltre un mese per l'infortunio al Roland Garros (il ligure non scese in campo nei quarti contro Djokovic), quindi Simone Bolelli che battendo Zemlja ha fissato il risultato sul 5-0. "Ribadisco quello che avevo già detto ieri dopo il doppio che ci aveva dato il punto della sicurezza, quello del tre a zero - dice il capitano azzurro - questa squadra è diventata un grande gruppo, c'è un bellissimo clima e i ragazzi stanno bene insieme. Ho a disposizione una squadra solida con tante soluzioni diverse anche in doppio, in futuro sarà dura per tutti batterci. Ora dobbiamo fare finalmente quel salto che consentirebbe di tornare nel gruppo mondiale. Lo scorso anno in Svezia abbiamo sfiorato la promozione, a settembre ci riproviamo". Il ct, nel sorteggio di mercoledì a Londra, eviterebbe volentieri Repubblica Ceca e Russia in trasferta. Non gli dispiacerebbe, invece, Israele in casa: "Giocare in casa in Davis rappresenta un grande vantaggio per il pubblico a tuo favore e perchè puoi scegliere la superficie sulla quale giocare". "Siamo una squadra molto buona, anche in doppio possiamo schierare diverse formazioni e siamo competitivi sia sulla terra che sul veloce - conferma Simone Bolelli - Stiamo bene insieme, ci alleniamo alla grande e vogliamo raggiungere l'obiettivo del World Group. Tutti stiamo disputando una buona stagione, secondo me questo può essere l'anno buono, l'Italia è pronta per tornare in A". Leggi i commenti I commenti dei lettori 
Via Ravenna, 34 - CAP 00161 - Roma. Tel. 06.68803784 Fax 06.68803784 
RAVELLO - Tra contestazioni, gialli e despistaggi, Renato Brunetta si è sposato. Il ministro della Funzione pubblica, protagonista di dure polemiche con i precari , ha giocato d'anticipo e ha detto sì, a Tommasa Giovannini, la scorsa notte a Villa Rufolo, a Ravello. Precisamente cinque minuti dopo la mezzanotte, contravvenendo l'originario programma che vedeva le nozze fissate per le 19.30 di oggi. Una beffa per un centinaio di manifestanti precari che, oggi, si erano assiepati fuori dalla villa e attorno alla piazza del Duomo del piccolo centro della Costiera amalfitana, pronti a contestarlo. Poi, improvviso, il cambio di programma: si resta in hotel. Infine, in serata, la notizia delle nozze notturne. LE FOTO DELLA PROTESTA / IL VIDEO La giornata, comunque, è filata via liscia. Nel pomeriggio il gruppo dei manifestanti si è fatto sentire, attentamente  sorvegliato dalle forze dell'ordine che avevano blindato l'intera zona. Ma quando si è capito che la cerimonia era stata spostata, il previsto corteo di protesta si è sciolto. E così sull'asfalto sono rimasti i sacchetti dell'immondizia pieni di carta, sagome di politici e poliziotti (queste ultime portate in protesta dal sindacato autonomo di polizia Coisp) e striscioni. Uno per tutti: "Siamo l'Italia peggiore, abbiamo un sogno nel cuore, Brunetta a San Vittore". Durante il presidio davanti al Duomo c'e stato anche un botta e risposta fra  i manifestanti e il presidente della Provincia di Salerno e deputato Pdl Edmondo Cirielli, con scambio di gesti eloquenti e insultanti. Più  tardi, Cirielli ha spiegato: "Non ho rivolto nessun gesto nei confronti  dei manifestanti. Ad uno di essi che mi ha urlato 'vergogna', ho  semplicemente risposto che doveva vergognarsi lui". Le nozze sono state celebrate con rito civile dall'ex sindaco di ravello, Secondo Amalfitano. Tra i testimoni, il ministro del Welfare Maurizio Sacconi e il capogruppo del Pdl alla Camera Fabrizio Cicchitto per lo sposo e, per la sposa, due amiche di vecchia data. Fra gli ospiti il Guardasigilli (e segretario Pdl) Angelino Alfano e il presidente del Senato, Renato Schifani. Assenti, invece, Silvio Berlusconi e Giulio Tremonti, protagonista di recente di un fuorionda in cui dà del "cretino" al ministro neosposo. Leggi i commenti I commenti dei lettori 
Piazza del Carmine, 2, Milano. Tel. 39.02.45476033 
