
Notte della moda, notte degli ingorghi. La prima edizione romana della Vogue fahion's night out è andata alla grande, ma non per tutti. I romani hanno risposto in massa all'invito a scendere per le vie del Tridente per lo shopping al chiaro di luna. Peccato però che per raggiungere il centro sia stata uno slalom fra auto e corpi umani, con i vigili impegnati a limitare i danni. Tra folla e ingorghi Tutti i negozi del centro sono rimasti aperti fin quasi mezzanotte e party vernissage e sfilate di moda hanno animato boutique e cortili. Il via alle danze, in via Margutta: la top model Bianca Balti, in abito bianco e nero, riceve il riconoscimento Italian style dal premio Oscar Dante Ferretti. Poi, la festa per centinaia di persone della Campari red passion. Inviti esclusivi al party dell'aperitivo, ma entrata libera da Chanel. Tutte in fila per provare il nuovo smalto della maison che fu di madame Coco. Anche da Swarovski in via Condotti la coda c'è, ma per un altro motivo: ragazzine in delirio e fotocamere puntate per l'attore Luca Argentero. La show girl Manuela Arcuri a sorpresa esce da Blumarine, appena inaugurato. E' stato un giorno stressante per lei inseguita dalla stampa per il suo nome finito nei documenti sulle indagini per le escort a casa del premier. E sull'argomento non dice una parola. È un tuffo nel passato quello che anima la sala da tè Babington's a piazza di Spagna con uno stuolo di indossatrici a sfilare con i cappelli di Silva Bruschini. Passerella di gioielli ma anche mise da grand soirée per il party al Garden Ripetta, tra "bollicine" e bracciali a forma di serpente firmati Marta Paolillo. Poco distante, si assaggiano le uova di zabaione light di casa Dal Cò, storica firma delle scarpe-gioiello in via Vittoria, che espone foto d'epoca della Dolce Vita Via del Corso è da ore un tappeto umano. "Non vedo l'ora di comprare qualcosa", racconta Enrica, 23 anni, mentre va su e giù davanti alle vetrine. In via Due Macelli auto con clacson all'impazzata. I vigili hanno chiuso la strada con le transenne. E per molti raggiungere la festa da Hoss risulterà impossibile. Imperturbabile in mezzo a tanto baillame, in piazza di Spagna c'è il giovane stilista Stefano Montarone. E mentre il centro è preso d'assalto dalle fashion victim, lui tranquillo crea un abito ecosostenibile in cellophane riciclato. "Se uno ha una buona idea anche il mondo più chiuso può aprire le sue porte", dice. Felice l'assessore alle attività produttive Davide Bordoni: "È un evento molto positivo  -  spiega  -  Questa notte rappresenta anche un segnale di attenzione al settore dell'abbigliamento che è in sofferenza". Bocche aperte davanti alla vetrina di Gattinoni in via Sistina. Di scena un'attrice nuda ma dai capelli fluenti e coprenti. "E' Eva. Abbiamo vestito la prima donna  spiega Stefano Dominella presidente della maison ora è tempo che getti la mela ed entri in un negozio". 
ROMA - Dal frigorifero alle scarpe, dal profumo alla tovaglia, dalla tv alla chitarra. Ma anche dal biglietto per il parco di divertimento all'iscrizione in palestra, fino alla parcella all'avvocato o all'affitto del garage. E' lungo l'elenco dei prodotti di largo consumo che sono a rischio rincaro, con il passaggio dell'aliquota Iva del 20% al 21%. Per i consumatori i rincari scatteranno da sabato e gli acquisti del week end sconteranno quindi l'Iva più alta. Le novità della manovra, introdotte durante l'esame parlamentare, entreranno in vigore solo il giorno successivo alla pubblicazione in Gazzetta Ufficiale, prevista per domani. Nessun rincaro invece dovrà esserci per pane e latte, pomodori e giornali, per fare degli esempi di prodotti con Iva al 4%. Complicato orientarsi per chi mangia cioccolata: aumenti in vista per le confezioni di pregio, prezzi fermi invece per le comuni 'tavolette'. Discorso analogo per il caffé: sé è da aspettarsi un rincaro per la confezione al supermercato, invariato dovrebbe restare il prezzo della tazzina al bar, perche nel primo caso l'Iva è al 20 e aumenterà al 21% nel secondo caso è al 10% e resta com'é. L'aumento sul singolo acquisto si sentirà poco: per un paio di scarpe da 120 euro, l'aumento sarà di appena 1 euro. Ma è previsto che la norma porti complessivamente nelle casse dello Stato 700 milioni di euro già quest'anno e 4,2 miliardi di euro l'anno dal 2012. Insomma, l'esborso per le famiglie potrebbe oscillare dai 123 euro calcolati dalla Cgia di Mestre ai 173 da Federconsumatori e Adusbef fino ai 500 euro che preoccupano le catene di distribuzione come la Coop. Più caro anche il pieno per l'auto. Con l'aumento dell'Iva - ha calcolato l'Unione Petrolifera - "il prezzo della benzina aumenterà di 1,2-1,3 centesimi al litro". Ecco un elenco dei principali beni per i quali aumenta l'imposta di consumo dal 20 al 21% (Fonte: Ufficio studi Confcommercio Imprese per l'Italia). - Televisori e prodotti per l'home entertainment - Macchine fotografiche e videocamere - Computer desktop, portatile, palmare e tablet - Autocaravan, caravan e rimorchi - Imbarcazioni, motori fuoribordo ed equipaggiamento barche - Strumenti musicali - Giocattoli, giochi tradizionali ed elettronici - Articoli sportivi - Manifestazioni sportive e parchi divertimento - Stabilimento balneare - Piscine, palestre e altri servizi sportivi - Articoli di cartoleria e cancelleria - Pacchetti vacanza - Automobili, ciclomotori e biciclette - Trasferimento proprietà auto e moto - Affitto garage, posti auto e noleggio mezzi di trasporto - Pedaggi e parchimetri - Apparecchi per la telefonia fissa, mobile e telefax - Servizi di telefonia fissa, mobile e connessioni internet - Tabacchi - Abbigliamento e calzature - Rasoi elettrici, taglia capelli, phon - Articoli per la pulizia e per l'igiene personale - Profumi e Cosmetici - Gioielleria e orologeria - Valigie e borse e altri accessori - Servizi di parrucchiere - Servizi legali e contabili - Mobili e articoli per illuminazioni - Biancheria e tessuti per la casa - Frigoriferi, lavatrici, lavastoviglie, forno - Piccoli elettrodomestici per la casa - Piatti, stoviglie e utensili per la casa - Detergenti e prodotti per la pulizia della casa - Carburanti - Caffè - Bevande gassate, succhi di frutta e bevande analcoliche - Liquori, superalcolici, aperitivi alcolici - Vini e spumanti. 
ALCANIZ - "Sì, in Giappone ci sarò". Valentino Rossi scioglie tutte le riserve e annuncia che parteciperà al Gp del Giappone del Motomondiale. "Tutte le analisi hanno dato esiti negativi, l'ambiente è sicuro e andrò, ma su queste cose bisognerebbe lasciare libertà di scelta". Una frase che fa capire che prima della decisione ci sono state diverse polemiche. Sembra, infatti, che la Dorna, la società che organizza il mondiale, abbia spinto tutti ad andare. Con le buone o con le cattive. Fonti spagnole rivelano, addirittura, che alcuni dipendenti della società siano stati licenziati per aver espresso contrarietà a partire per il Giappone. Alcuni meccanici, invece, si stanno dando malati preventivamente, per non partire, soprattutto in 125 e Moto2, visto che anche loro, a quanto sembra, saranno a spasso l'anno prossimo. DUCATI PIU' VELOCE ORA - Messa da parte la questione, Rossi si sofferma poi sulle novità con cui scenderà in pista questo fine settimana: una moto con la parte anteriore composta da un semi telaio in alluminio e la parte posteriore della 11.1. "E' un passo avanti nella definizione della moto 2012  -  dice - e la proverò anche con il motore 800 in gara, visto che noi le gare le usiamo come test. Con questa nuova versione con il motore 1000 al Mugello, mi sono trovato bene a livello di feeling, siamo staTi più veloci rispetto alla moto vecchia e ho deciso di provarci". CONTINUEREMO CON TELAIO IN ALLUMINIO - Infine, sulla possibile introduzione di un telaio in alluminio per il prossimo anno, Rossi chiarisce: "La filosofia Ducati rimane la stessa. L'anteriore è leggermente differente ed è in alluminio, non in fibra di carbonio come in precedenza. Dobbiamo continuare a lavorare per raccogliere maggiori informazioni. I tempi con l'alluminio si sono ridotti, ma è solo il primo passo. Proseguiremo su questa strada per tornare a lottare con i primi". Leggi i commenti I commenti dei lettori 
Una campagna per il controllo del gas di scarico delle auto e delle moto in officina con il rilascio del Bollino blu, sino al 22 settembre, il car pooling day il 20, fino alla giornata del 21, dedicata all'iniziativa "Al lavoro senza la mia auto", quando gli assessori Aurigemma e Visconti si recheranno in Campidoglio in bicicletta. Per la settimana europea della Mobilità sostenibile che parte a Roma e il suo hinterland saranno scenario di varie manifestazioni promosse dal Comune, dalla Provincia e dalle associazioni di ciclisti. Gli assessori al Traffico Aurigemma e all'Ambiente Visconti hanno inviato una lettera ai dipendenti comunali per invitarli a mettere in atto buone pratiche per contrastare l'inquinamento. Per quanti aderiscono alle iniziative ci sono in palio 10 biciclette pieghevoli. Ancora, gli utenti dei mezzi pubblici potranno visitare i Musei capitolini o il Bioparco a prezzo ridotto il giorno 22 settembre, esibendo il bit o l'abbonamento. Stesse agevolazioni per chi arriva in bicicletta. Domenica isola pedonale ai Fori Imperiali, con stand e spettacoli. Sempre domenica, alle 16, nella stazione Porta S. Paolo della Roma-Lido flash-mob internazionale dal titolo "Il trasporto pubblico ci rende liberi", organizzato da Atac e UITP - Unione Internazionale Trasporti Pubblici. Al tam-tam di partecipazione, che si è sviluppato su internet, hanno risposto in tantissimi. L'evento coinvolgerà in contemporanea, nello stesso giorno e alla stessa ora, migliaia di giovani di Roma, Bogotà, Brasilia, Bruxelles, Dubai, Ekaterinburg, Guadalajara, Helsinki, Kathmandu, Melbourne, Monterrey, New Delhi, Salvador de Bahia, Sao Paulo, Sohar e Tallin. Ballerini improvvisati danzeranno al ritmo di musica, con costumi realizzati in casa per l'occasione e finale a sorpresa. Il video verrà trasmesso sui principali social network, insieme a tutti gli altri filmati prodotti dalle altre città partecipanti, in un unico format diffuso dall'Uitp su scala mondiale. Tra le iniziative della Provincia, il bando per l'acquisto di bici elettriche per un importo di 100mila euro rivolto a comuni e municipi, la consegna di stalli per bici a 40 scuole superiori romane per incoraggiare gli studenti che vogliono raggiungere la scuola in bicicletta, la realizzazione di 50 stazioni di ricarica nel centro per biciclette a pedalata assistita, scooter elettrici e minicar elettriche. Nella sede della Provincia di Palazzo Valentini, il coordinamento Roma ciclabile organizza dalle 9,30 alle 16,30 un forum sulla ciclabilità nell'area romana. Infine, le associazioni i Lazzaroni e Biciebike/Sherwood invitano per domani ad una pedalata nel centro storico. L'appuntamento è alle 15,30 alla metro Colosseo. Per domenica, nuova escursione in bicicletta, stavolta alla scoperta dell'Appia e della Caffarella, con due appuntamenti: ore 9.30 alla metro Circo Massimo, ore 10,15 a largo Tacchi Venturi. La pedalata terminerà a Villa Fiorelli con animazione e un piccolo rinfresco. Martedì 20, lezione gratuita sulla manutenzione della bicicletta, nei locali di Olmo, in via Alghero 4, ore 19.30. Infine, per giovedì 22, un giro sulle banchine del Tevere, con appuntamento alle 15 alla metro Colosseo. 
CASTELLAMMARE DI STABIA (Napoli) - Il giallo non c'è più: nessuna fuga né tantomeno rapimento: il giovane calciatore Savio Nsereko, 22enne ugandese con passaporto tedesco, è all'estero. Lo affermano con certezza i dirigenti del commissariato di Castellammare di Stabia che da lunedì hanno cominciato a ricostruire i suoi spostamenti, dopo che la società sportiva della Juve Stabia, che l'ha preso in prestito dalla Fiorentina, aveva suggerito le possibili "vie di fuga" del calciatore. GIOVEDI' LA SCOMPARSA - La scomparsa dell'attaccante era stata denunciata giovedì della scorsa settimana dalla squadra di Castellammare di Stabia con un breve comunicato in cui si annunciava che la società avrebbe assunto le iniziative legali a propria tutela, dopo che il calciatore non si era presentato alla seduta d'allentamento, informando con un sms inviato al dirigente della sua assenza , ma senza fornire spiegazioni. NON E' UNA SORPRESA - Nzereko non è nuovo a queste improvvise sparizioni. L'anno scorso fece parlare di sè per un'analoga fuga. Fu ritrovato, 24 ore dopo, a casa della sorella. E alla squadra a cui apparteneva, il Monaco, raccontò che aveva perso il fratellastro in una sparatoria. Nonostante questa giustificazione, il Monaco decise di rescindere il contratto. Nzereko ha militato anche in alcune squadre in Inghilterra e non è escluso che abbia trovato proprio qui il suo rifugio. Gli 007 di Castellammare di Stabia riferiscono che il calciatore ugandese aveva chiesto alla dirigenza della Juve Stabia alcuni giorni di permesso per motivi personali, una pausa che gli era stata negata. Questo, quindi, potrebbe costituire il motivo del suo allontanamento. INVESTIGATORI TRANQUILLI - Gli investigatori non concedono ulteriori informazioni, perchè, spiegano " si tratta di un uomo maggiorenne, che non ha alcun legame 'a rischio' con il territorio, anzi vive in ambiente tranquillo, risiede in un hotel a Sorrento e raggiunge lo stadio di Castellammare di Stabia solo per gli allenamenti", pertanto il suo allontanamento non desta allarme e si tratta quindi di un "allontanamento volontario". Anche la madre, la quale risiede ancora in Germania, avrebbe sporto denuncia per la sparizione del ragazzo. Dunque, secondo quanto è stato riferito agli agenti del commissariato dai dirigenti della Juve Stabia, Nzereko non si trova in famiglia. IPOTESI ESTERO - In ogni caso, aggiungono gli investigatori, il ragazzo non è nemmeno in Bulgaria, nazione in cui risiede la sua fidanzata. Quindi, andando per esclusione, Nzereko, "che ha lasciato certamente il territorio nazionale per recarsi all'estero", dovrebbe trovarsi in Inghilterra. Ma la polizia non conferma per non violare il suo diritto alla privacy. Su Google sono attualmente una trentina gli articoli che parlano del 'giallo dell'attaccante uguandese scomparsò. Ma tutti gli articoli fanno balenare il sospetto che si tratti solo di una "ragazzata". Leggi i commenti I commenti dei lettori 
ROMA - Al termine di una giornata difficilissima per il premier sul fronte delle inchieste - con le notizie che arrivano sia dalla procura di Bari che da quella di Napoli - scende in campo il direttore del Tg1, Augusto Minzolini. Per sollecitare al più presto un provvedimento che blocchi le intercettazioni. "E' urgente quanto la manovra", si spinge a dire con un editoriale nel tg delle 20. Il secondo in pochi giorni, ancora una volta a difesa del governo. "Parla a titolo personale", replica dopo pochi minuti il presidente della Rai, Paolo Garimberti. Minzolini, nel suo intervento, evoca un clima da caccia alle streghe: "Intercettazioni irrilevanti per le indagini vengono date in pasto ai lettori, e il bersaglio preferito manco a dirlo è il presidente del Consiglio". Riferendosi all'indagine di Napoli sulla presunta estorsione ai danni di Silvio Berlusconi, Minzolini dice che ha prodotto "un mare di intercettazioni finite sui giornali per danneggiare l'immagine del premier, probabilmente l'obiettivo connesso". Per il direttore del Tg1, anche se "Berlusconi non è indagato, i media continueranno a parlare di gossip e andrà avanti la lapidazione mediatica che nella testa di qualcuno dovrebbe favorire il cambio di governo. Il governo però resta perchè continua ad avere i numeri in Parlamento". Poi il paragone ardito: "La manovra approvata ieri dalla Camera - ha detto il 'direttorissimo' - doveva servire a restituire credibilità al paese, ma sono partite operazioni mediatiche e giudiziarie che finiscono per minare quella credibilità. Ecco perché una legge sulle intercettazioni è necessaria quanto la manovra approvata ieri. L'ultimo a chiederla è stato un leader dell'opposizione come Pier Ferdinando Casini. Sarebbe ora di farla". Al direttore del Tg1 risponde innanzitutto il presidente della Rai, Paolo Garimberti . "Fermo restando il diritto di ogni direttore di fare editoriali o commenti - ha detto Garimberti - l'opinione espressa stasera da Augusto Minzolini è strettamente personale e non impegna in alcun modo la Rai". La prima reazione, dal fronte dell'opposizione, arriva da Vincenzo Vita del Pd, membro della commissione parlamentare di vigilanza: "L'unica domanda plausibile di fronte alla proterzia manipolatoria e manipolatitva del Tg1, è chiedersi se andrà via prima Minzolini o Berlusconi direttamente. L'ennesimo attacco ai giudici, accusati di essere ostacolo alla manovra, è solo l'indice dell'avvitamento finale prima della caduta libera". "Gli editoriali di Minzolini ormai non fanno più notizia - dice Pancho Pardi , capogruppo dell'Idv in vigilanza - fa notizia, invece, il fatto che il direttore generale Lorenza Lei non l'abbia ancora rimosso da un incarico che non è in grado di ricoprire". "Un telegiornale pubblico - continua Pardi - non può ridursi a essere un megafono di un'unica voce: quella del padrone di Arcore. Ormai il direttorissimo ha perso ogni pudore e detta pure la linea politica di un governo allo sbando. Tutto, anche una legge a favore delle intercettazioni, sponsorizzata via cavo pur di salvare un premier ormai destituito da ogni residua credibilità nazionale e internazionale". Leggi i commenti I commenti dei lettori 
NAPOLI ricomincia da Troisi. Nel cortile del Maschio Angioino stasera alle 21 si riuniscono molti degli amici storici dell'amato attore e regista di San Giorgio a Cremano per i trent'anni del suo primo film, "Ricomincio da tre". Da Lello Arena a Marco Messeri, da Renato Scarpa - che interpretò il ruolo del bamboccione ante litteram, il tenero "Robertino" - ad Anna Pavignano, compagna di vita e cosceneggiatrice di quasi tutti i suoi lavori. Per l'occasione è stato istituito il premio "Ricomincio da Napoli", che verrà assegnato al cast artistico e tecnico di quel primo film di Troisi che divenne immediatamente un cult, quando uscì nel 1981 (incassi record, rimase per seicento giorni nelle sale). La serata-omaggio vuole anche sancire una nuova stagione culturale per il rilancio di Napoli con i protagonisti di uno momento più magici per la città dal punto di vista del fermento artistico. "Te lo spiego in due risate", era solito dire il compianto Troisi all'amico e sodale Lello Arena. Quell'amicizia e quella complicità hanno segnato Lello per il resto della vita: l'attore sarà uno degli ospiti di questa sera insieme con Renato Scarpa, Fiorenza Marchegiani, Marco Messeri, Cloris Brosca, Lina Polito, Patrizio Rispo, Carmine Faraco, Peppe Borrelli, Gaetano Daniele, Valerio Caprara, Alfredo Cozzolino, Lello Esposito, Edoardo Tartaglia, Veronica Mazza e Raffaele Della Vecchia. L'evento, promosso dall'associazione "La Piccionaia" in collaborazione con l'assessorato comunale alla Cultura guidato da Antonella Di Nocera, sarà presentato da Adele Pandolfi, Amedeo Colella e Giuseppe Borrone. In programma la proiezione di tanti video, montati da Maria Di Razza, spezzoni da "Ricomincio da tre" e filmati inediti dalla vita privata dell'artista (ingresso 5 euro). Sarà presentata anche una videointervista di Rosaria De Cicco a Renzo Arbore. Anna Pavignano, primo grande amore di Troisi e compagna di sceneggiature indimenticabili, da "Ricomincio da tre" a "Il postino", leggerà alcuni brani dal libro dedicato agli anni trascorsi al fianco dell'attore. "Come sarebbero stati i tuoi figli. Come saresti stato tu, con loro: mi piace pensarci  -  scrive la Pavignano - Affettuoso e tenero, ne sono sicura. Incantato dalle loro prodezze, avresti giocato con loro a lungo, sfidandoli con caparbietà, per nulla disposto a tirarti indietro e lasciarli vincere. Il gioco è sempre stato per te, un impegno dei più seri, come per i bambini". L'evento è molto atteso, come testimoniano i messaggi lasciati sulla bacheca Facebook dell'evento, alcuni dei quali saranno letti durante la serata. 
TRAPANI - È ancora Alinghi a guidare la classifica provvisoria dopo le 6 regate nella tappa di Trapani del circuito riservato agli Extreme 40. Ottimi i risultati di Luna Rossa (con skipper Max Sirena, timoniere Paul Campbell-James Gbr, trimmer Alister Richardson e prodiere Manuel Modena) che, grazie a due vittorie di giornata, balza dalla quinta posizione di ieri al secondo posto. Ancora bene gli equipaggi dell'Oman con The Wave Muscat in terza posizione e il campione Ben Ainslie su Oman Air in quinta. Un bel vento teso che ha raggiunto anche i 20 nodi, ha reso spettacolare la giornata ed ha reso possibile agli Extreme 40 disputare 6 diverse regate, sempre fuori dal porto della città siciliana. Nei prossimi giorni le spettacolari evoluzioni in boa saranno invece disputate all'interno del porto, come in una sorta di arena marina, e sarà possibile assistere allo spettacolo dalle tribune posizionate sul molo Ronciglio della Stazione Marittima. Ad affrontarsi 10 team d'altissimo livello, e tanti ex di Coppa America per un totale di 40 velisti tra i migliori al mondo provenienti da 9 paesi. Da Luna Rossa a Niceforyou, dal Groupe Edmond de Rothschild al  plurimedagliato olimpico Ben Ainslie. Si corre in vista della prossima, contestata edizione del trofeo dell'America's Cup a San Francisco nel 2013 che si correrà sui multiscafi e che avrà due inedite tappe italiane, a Venezia e a Napoli. Intanto a Trapani è questa la classifica generale dopo secondo giorno: primo Alinghi, seguito da Luna Rossa, The Wave Muscat, Groupe Edmond de Rothschild, Oman Air, Red Bull Extreme Sailing, Emirates Team New Zealand, Niceforyou, GAC Pindar, Team Extreme 'Sailing Seacily' Un Villaggio delle Regate è stato allestito nel centro storico di Trapani, in Viale Regina Elena - Banchina Marinella dove, oltre alle regate, è previsto anche un ampio programma d'intrattenimento con commenti e dirette televisive, musica dal vivo ogni giorno, stand gastronomici. Nel corso della cerimonia d'apertura è previsto anche uno spettacolo pirotecnico. Inoltre, 50 giovani velisti locali si affronteranno a bordo di 10 Optimist. Ma c'è grande vela anche difronte Trapani: alle Egadi ha preso il via con 35 imbarcazioni alla partenza la sesta edizione del Trofeo Challenge Ignazio Florio", organizzato dallo Yacht Club Favignana. Una regata d'altura fra le più competitive e spettacolari che da quest'anno ha aperto anche a equipaggi internazionali e annovera la partecipazione di imbarcazioni maltesi e croate. "Proseguiamo nel nostro intento di riportare la vela d'altura all'attenzione che merita, con l'obiettivo di riqualificare e riposizionare la vela d'altura in modo innovativo in un contesto che sembra disegnato proprio per questo sport nobile" dichiara la presidente dello Yacht club Favignana, Chiara Zarlocco. A sfidarsi con grandi nomi della vela come Matteo Miceli, su "Libertine",  impegnato nei preparativi del progetto Roma Ocean World - il primo giro del mondo in solitaria, da Roma a Roma senza assistenza e senza scalo, in completa autosufficienza energetica ad impatto zero, con Andrea Fornaro, timoniere di "I am bad", con Giacomo Guadagnano su "Aida", e infine con Bonomo su "Aurora" l'imbarcazione che ha vinto nel 2010 il trofeo siciliano. Leggi i commenti I commenti dei lettori 
