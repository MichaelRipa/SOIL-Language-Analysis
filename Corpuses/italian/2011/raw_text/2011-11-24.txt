GENOVA - Con un gol di Pratto a 5' dalla fine dei supplementari, il Genoa riesce a piegare (3-2) un mai domo Bari e si guadagna la sfida agli ottavi di Coppa Italia con l'Inter. Un risultato che suona come un'eccessiva condanna per la squadra pugliese che per lunghi tratti ha giocato meglio dei più blasonati avversari. BORGHESE REPLICA A BIRSA - Malesani si affida a un ampio turn over con Jorquera dietro alle due punte Jankovic (buon primo tempo, inesistente nella ripresa) e Pratto, mentre l'ex Torrente, a lungo applaudito dalla Gradinata, punta su una formazione molto vicina a quella titolare. Il Genoa sfiora il vantaggio già al 24' con un bel tiro di destro con Jorquera sul quale però Koprivec non si fa sorprendere. Al 36' arriva la prima svolta del match con Crescenzi che atterra Jankovic in area di rigore: Gervasoni decreta il rigore che Birsa trasforma. Passano pochi secondi e il Bari pareggia approfittando di una dormita della difesa rossoblu che lascia solo in area Borghese, libero di colpire di testa e poi ribadire in rete dopo la prima respinta di Lupatelli. Allo scadere del primo tempo un'ingenuità di Lupatelli che passa corto a Kaladze favorisce Caputo ma l'attaccante non ne approfitta e tira fuori. BELLOMO MANDA TUTTI AI SUPPLEMENTARI - Nel secondo tempo la squadra di Torrente parte bene e crea una serie di palle gol mal sfruttate (Caputo al 10' e Donati al 12'). Al 28' il Bari, decisamente più tonico, va vicinissimo al 2-1 con Stoian appena entrato ma il suo tiro finisce di poco a lato. Al 39' è ancora Caputo a tirare debolmente davanti a Lupatelli e sul rinvio del portiere è Dainelli a salvare la porta rossoblu. Ma a Marassi non ci si annoia: al 90' la difesa di Torrente si addormenta, il portiere esce male e Jorquera insacca. Finita? Macché. Al 92' Dainelli atterra Stoian: altro rigore, trasformato da Bellomo. PRATTO CHIUDE I CONTI - Tutto da rifare nei supplementari ma la musica è la stessa con il Bari che mette alle corde il Genoa anche se Pratto ha una grande chance ma spara alto. Quando la gara sembra avviata ai rigori è proprio Pratto che chiude il match con un colpo di testa sottomisura. GENOA-BARI 3-2 dts (1-1, 1-1, 0-0, 1-0) Genoa (4-3-1-2): Lupatelli; Mesto, Dainelli, Kaladze, Antonelli (40' pt Moretti); Kucka, Seymour (14' st Veloso), Birsa (27' st Palacio); Jorquera; Pratto, Jankovic (73 Scarpi, 5 Granqvist, 27 Constant, 99 Caracciolo). All.: Malesani Bari (4-3-3): Koprivec; Crescenzi, Borghese, Ceppitelli, Garofalo; Rivaldo (37' st De Falco), Donati, Bellomo; Defendi (18' st. Galano), Caputo, Rivas (27' st Stoian). (1 Lamanna, , 14 Kopunek, 17 Hysenbelliu, 28 Marotta). All.: Torrente Reti: 36' pt Birsa (rigore), 38' pt Borghese. 44' st Jorquera, 46' st Bellomo (rigore). 10' sts Pratto. Arbitro: Gervasoni di Mantova Recupero: 2' e 4' Ammoniti: 28'st Palacio per proteste, 42' st De Falco per gioco scorretto. 7' pts Bellomo per comportamento no regolamentare, 14' sts Ceppitelli per gioco scorretto. Leggi i commenti I commenti dei lettori 

Musica PALAPARTENOPE Dalle 21 al Palapartenope, via Barbagallo 115 (Fuorigrotta), sullo stesso palco due tra i più grandi gruppi rock italiani: il Banco del Mutuo Soccorso e Le Orme. Una storia iniziata più di 40 anni fa , tra i virtuosi intrecci di tastiere di Vittorio Nocenzi e la poderosa voce di Francesco Di Giacomo. Biglietti 27 e  22.50 euro. SANNAZARO Dalle 21 al  Sannazaro, via Chiaia 157, lo spettacolo musicale "Napoli Plebiscito Italia". di cui è protagonista la cantante Monica Sarnelli. Su testi di Maurizio De Giovanni, per la direzione musicale e gli arrangiamenti di Gigi De Rienzo e la regia di Raffaele Di Florio. Info 081 411 723. UBIK Dalle 18.30 alla libreria Ubik, via Benedetto Croce 28, presentazione di "Incandescente", album d'esordio di Ardesia, risultato della incessante ricerca filosofica dell'ensemble di Stefania Tarantino (testi e voce), Maria Letizia Pelosi (chitarra e voce) e il trombettista degli Slivovitz Ciro Riccardi (tromba e basso). Info 081 420 3308. AROUND MIDNIGHT Dalle 22 all'Around Midnight del Vomero, via Bonito 32/a, Bruno Persico Trio presenta il nuovo album "Pneauma". Sul palco Bruno Persico (pianoforte), Marco De Tilla (basso) e Enrico Del Gaudio (batteria). Info 335 816 6438. EIDOSTUDIO Dalle 19 alle 21 negli spazi dell'Eidostudio 20, via Ferrigni, vernissage di apertura della mostra "Mille splendidi sguardi" catturati dall'arte ddi Feliciana Di Foggia. L'evento si volge all'interno del ciclo "Arteritivo", di Francesca Maione. Info 081 764 1370. BAIA Dalle 20 al Batis di Baia, via Lucullo 100, al via "Bajos Fest", tre giorni tra arte, enogastronomia e musica. Con vernissage, aperitivo, menu speciale,  live-set del Joe De Marco Ensemble, con Franco Castiglia (voce), Gino Evangelista (chitarra portoghese), Agostino De Marco (tabla), Antonio Della Ragione (percussioni). CAVA DE' TIRRENI - IL MORO Dalle 22.30 al pub "Il Moro" di Cava dè Tirreni, l'artista brindisino Bungaro e il virtuoso chitarrista Michele Ascolese, insieme per un raffinato set acustico. Info 089 445 6352. Classica SALERNO Dalle 9.30 al teatro Augusteo di Salerno, apertura dell'anno Accademico del Conservatorio di Musica "Giuseppe Martucci". Dalle 20.30 il concerto inaugurale con l'Ensemble di Percussioni del Conservatorio che presenterà dalla tradizione brasiliana "Samba Olodum" e dalla tradizione arabo-maghrebina "Omaggio al Ritmo"; con il Martucci Jazz Ensemble. A seguire l'Orchestra del Conservatorio. Info 089 231 977. Teatro NUOVO Dalle 21 al teatro Nuovo, via Montecalvario 16, Anna Bonaiuto in "La  belle joyeuse" di Gianfranco Fiore. In scena un monologo per far  rivivere l'epopea di una delle eroine femministe dell'Ottocento,  Cristina Trivulzio principessa di Belgiojoso, protagoniste del  Risorgimento italiano. Info 081 497 6267. Dalle 20.30 nella Sala Assoli "Toledo-Suite" di e  con Enzo Moscato. L'attore e drammaturgo porta in scena un raffinato,  colto e popolare viaggio musicale, un recital tra musica e teatro che  spazia da Viviani, Gill, Taranto e Trovaioli a Brecht, Eisler, Weill,  Marguerite Duras. Info 081 497 6267. MERCADANTE Dalle 21 al Mercadante, piazza Municipio, in scena "Misura per  misura" di William Shakespeare con  Eros Pagni e la regia  di Marco Sciaccaluga. Info 081 551 3396. TOTO' Dalle 21 al teatro Totò, via Frediano Cavara 12/e, Gianni Ferreri, Daniele Morozzi e Roberto Nobile in "Terapia terapia", una commedia di Augusto e Toni Fornari, Andrea Maia, Roberto Nobile, Vincenzo Sinopoli. Regia Augusto Fornari. Info 081 564 75 25. IL POZZO E IL PENDOLO Dalle 21 a "Il Pozzo e il Pendolo", piazza san Domenico Maggiore 3, lo spettacolo "Afrodita, cibo eros e il funerale più bello che c'è", uno spettacolo scritto e diretto da Ciro Sabatino, ispirato ad alcuni racconti di Isabel Allende. Info 081 542 2088. PALAZZO DE' LIGUORO Dalle 21 a Palazzo de' Liguoro, via Arena alla Sanità 12, "Le femmine sapute" di Molière, adattamento Massimo Maraviglia, regia Arturo Muselli Ettore Nigro: "Un omaggio irriverente all'umana cretineria...". Ingresso 10 euro, ridotto 7 euro. Info 338 747 6994. SANCARLUCCIO Dalle 21.15 al Sancarluccio, via San Pasquale a Chiaia 49, per il ciclo "Classici in rilettura", Aretè Ensemble presenta "Medea", di Euripide, una tragedia d'Amore, tradotto, diretto e interpretato da Annika Strøhm e Saba Salvemini. Info 081 405 000. GALLERIA TOLEDO Dalle 21.30 alla Galleria Toledo, via Concezione a Montecalvario 34, lo spettacolo "La città perfetta", liberamente tratto dall'omonimo scritto di Angelo Petrella. Regia Giuseppe Miale di Mauro: nel buio di una città malata un piccolo spacciatore sogna di diventare il boss. Info 081 425 037. CILEA Dalle 21 al Cilea, via San Domenico 11, "Felici in circostanze misteriose", nuova commedia in due atti scritta e diretta da Gianfranco Gallo. In scena Gianfranco Gallo, Massimiliano Gallo, Patrizio Rispo, Rosaria De Cicco, Ciro Esposito e Martina Liberti. Musiche originali di Iennà Romano. Info 081 714 1801. ELICANTROPO Dalle 21 all'Elicantropo, vico Gerolomini 3, lo spettacolo  "GiOtto, studio per una tragedia", di Giuseppe Provinzano.  Info 081 296 640. SALA ICHOS Dalle 21 nella sala teatro Ichos di San Giovanni a Teduccio, via Principe di Sannicandro 32/a, "... Conversazioni...", da Elio Vittorini, con citazioni di Erri De Luca e Pier Paolo Pasolini. Testo teatrale di Salvatore Mattiello. Info 081 275 945. TRIANON Dalle 11.30 al Trianon, piazza Vincenzo Calenda 9, conferenza stampa di illustrazione delle attività di spettacolo e culturali. Seguirà una lezione spettacolo di Peppe Barra per il corso di laurea magistrale in "Imprenditoria e creatività per cinema, teatro e televisione"  del Suor Orsola Benincasa. Info 081 225 8285. Cinema FNAC Dalle 18 alla Fnac del Vomero, via Luca Giordano 59, in occasione dell'uscita in dvd del film "Il gioiellino", incontro con il regista Andrea Molaioli e con Toni Servillo, tra i protagonisti del film. Info 081 220 1000. IN CAMPUS Nell'auditorium dello spazio polifunzionale InCampus di via Mezzocannone 14, si conclude la X edizione del convegno dell'Airsc (Associazione Italiana per le Ricerche di Storia del Cinema), "Lavori in corso", a cura di Dario Minutolo. Dalle 9 e dalle 15.30. SALERNO Dalle 20 nella sala conferenze della Fondazione Filiberto Menna, Salerno, proiezione del film "Pino Pascali o le trasformazioni del serpente", di Marco Giusti. Introduce Stefania Zuliani. Intervengono Rosalba Branà, Anna D’ Elia, Angelo Trimarco. Info 089 254 707. Libri FELTRINELLI EXPRESS Dalle 18 alla Feltrinelli Express, Stazione Centrale, piazza Garibaldi, presentazione del libro "Dieci canzoni una vita" (Emmebi edizioni), in cui Stefano Piccirillo incontra i suoi amici storici (noti speaker, direttori artistici, fonici, responsabili della programmazione radio) e ne racconta la vita attraverso le loro dieci canzoni preferite. Con l'autore intervengono Beppe Cogliandro, Antonio Irace, Marco Minelli e Pippo Pelo. Info 081 225 2801. FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, incontro con Gianrico Carofiglio che presenta il nuovo romanzo "Il silenzio dell'onda" (Rizzoli). Info 081 240 5411. CAVA DE' TIRRENI - MARTE Dalle 19 al Marte Mediateca di Cava dè Tirreni, corso Umberto I, 37, appuntamento conclusivo con "La versione di Marte": Isaia Sales presenterà il suo ultimo lavoro, "I preti e i mafiosi. Storia dei rapporti tra mafie e Chiesa cattolica" (Baldini Castaldi Dalai editore). Interverrà il giornalista Andrea Manzi, mentre Letizia Vicidomini si occuperà del reading. Info 089 948 1133. Agenda ORIENTALE Dalle 17.30 al Rettorato dell'Orientale, Palazzo Du Mesnil (via Chiatamone 61), "Conoscere Manuel Alegre: l'uomo, il politico, il poeta". Con il protagonista dell'evento intervengono le lusitaniste Maria Luisa Cusati e Iaia De Marco insieme allo storico Guido D'Agostino per un incontro dedicato al percorso intellettuale, umano e politico di Alegre, che ha segnato la storia del Portogallo. MASCHIO ANGIOINO Dalle 17 nell'antisala dei Baroni, Maschio Angioino, "Clandestinità ed altri errori (di destra e di sinistra)", con le associazioni impegnate per la rivendicazione dei diritti dei migranti. Intervengono il magistrato Paolo Brogna, il sindaco Luigi de Magistris, l'assessore Sergio D'Angelo e Francesco Carchedi dell'Università La Sapienza di Roma. MOSTRA D'OLTREMARE Alla Mostra d'Oltremare tre giorni di convegni, corsi, dimostrazioni e prodotti di tutti i tipi nell'ambito di "Pharmexpo": il meglio della farmacia per professionisti e non. Fino a domenica. ERCOLANO Dalle 10.30 alle 19.30 e dalle 20.30 alle 23.30, a Villa Campolieto di Ercolano, corso Resina 283, "Vini, ville e sapori", un wine show che si snoda tra percorsi di degustazione, cene, forum, mostre, eventi dal vivo, libri, business lab. Con laboratorio di Art Design Pasticcera a cura di Torterellando. Dalle 17 il forum scientifico "Vino, Salute, Ambiente e Territorio, la produzione enologica fra innovazione e tradizione". Dalle 17.30 "I presidi Slow Food del Vesuvio", degustazione guidata da Alberto Capasso. Dalle 20.30 "Le sale del gusto". Info 081 198 097 00. FELTRINELLI CASERTA Dalle 17.30 alla Feltrinelli di Caserta, corso Trieste 154, per la Giornata mondiale contro la violenza sulle donne, incontro con Anna Maria Rufino, Fiorenza Taricone, Suor Rita Giaretta, gli avvocati Giovanna Barca e Gianmarco Carozza. Modera Nadia Verdile giornalista. Info 0823 279 090. SANTA MARIA CAPUA VETERE Dalle 19.30 al teatro Garibaldi di Santa Maria Capua Vetere, il sindaco Biagio Maria Di Muro porterà i saluti e aprirà la serata dedicata al tema della violenza alle donne. Parteciperanno al dibattito Corrado Lembo, Procuratore della Repubblica, Giuliano Balbi, ordinario di Diritto Penale, Dario Bacchini, associato di Psicologia dell'Età evolutiva, Lella Palladino, cooperativa "Eva", Maddaloni Clementina Ianniello, associazione "V. E. R. I.", Statia Papadimitra, comitato "Se non ora quando", Mafalda Golia, studentessa. Modera Luciano Palmerino, autore televisivo, "Amore criminale" CIRCOLO CANOTTIERI IRNO Dalle 19.30 nelle sale del Circolo Canottieri Irno (Salerno), via Porto, si terrà la tradizionale "Festa dell'Atleta", nel corso della quale sarà premiato l'Atleta dell'Anno. Info 089 241 221. 
ROMA - Santoro dà il via alla trasmissione con un'apertura di credito nei confronti di Monti: "Sono soddisfazioni vederlo accanto a Merkel e Sarkozy, praticamente alla pari. Siamo tutti in attesa di capire cosa uscirà dal cilindro, solo allora potremo vedere i conigli e giudicarli". VIDEO SANTORO: "BENE MONTI" Poi Santoro rivela l'ennesimo scontro con Berlusconi: "Ho avuto una citazione per danni da parte di Mediaset perché ho parlato in un'intervista di conflitto d'interessi. Questa citazione casualmente arriva dopo che Berlusconi ha chiesto a Masi e all'Agcom di chiudere Annozero , dopo che siamo stati costretti ad andar via dalla Rai, dopo che le porte di La7 si sono chiuse, e insomma dopo che casualmente la scorsa settimana il Tg5 ha dedicato un clamoroso articolo al fatto che gli attentati ai ripetitori in Trentino ce li eravamo fatti praticamente da soli, insomma una cosa del genere.... Tutte cose casuali". E anche alla vigilia di questa puntata c'è stato un sabotaggio, stavolta in Emilia-Romagna . VIDEO "MEDIASET MI HA CITATO PER DANNI" Il giornalista non risparmia una battuta su Fiorello e i suoi record d'ascolti: "E' un ansiolitico che non ha nessun effetto indesiderato, quindi è un  ansiolitico perfetto". E continua: "Viva Fiorello ma anche viva Celentano, anche viva Luttazzi, vogliamo vedere se finalmente anche questa televisione pubblica che è la Rai si apre a tutti" ( video ). Questo il Santoro-pensiero nella quarta puntata di "Servizio pubblico", andata in onda sulla consueta multipiattaforma di tv radio e siti Internet (tra cui Repubblica.it ). La trasmissione stavolta è stata dedicata al tema della corruzione, in particolare al caso Finmeccanica (e la puntata parte sulle note di "In questo mondo di ladri", di Antonello Venditti). Ma per Santoro il conflitto di interessi e la riforma del sistema televisivo sono sempre un tasto dolente. E torna a invocare un intervento: "Abbiamo detto intervistando Tito Boeri che la riforma sarebbe a costo zero e vedremo se Monti la farà". VIDEO TRAVAGLIO: "TANGENTI E CONFLITTO D'INTERESSI" Nella puntata si parla anche di crisi, di disoccupazione, con il segretario generale della Fiom, Maurizio Landini, che affronta subito il tema di Termini Imerese, nel giorno in cui lo stabilimento siciliano chiude i battenti : "I lavoratori hanno deciso di presidiare la fabbrica giorno e notte, finché non ci sarà un nuovo incontro - dice - purtroppo Fiat ostacola un nuovo accordo, perché non vuole applicare le condizioni per i pensionamenti che ha applicato in tutta Italia negli altri stabilimenti. C'è quasi un accanimento verso Termini Imerese" ( video ). Tornando a Finmeccanica, va in onda l'intervista a Pier Francesco Guarguaglini, presidente della holding, l'uomo di cui vengono invocate le dimissioni in queste ore, dopo l'esplosione del caso Enav ( giovedì il cda dovrebbe revocargli le deleghe ). Intervistato da Sandro Ruotolo, sembra accettare l'idea del passo indietro: "Farò quello che mi chiederà il governo, se me lo chiederà mi dimetterò", dice ( video ). Nonostante le vicende giudiziarie, per chi vota il sondaggio di Servizio pubblico l'azienda non va privatizzata:  90 su 100 dicono che Finmeccanica va ripulita ma deve rimanere pubblica. Leggi i commenti I commenti dei lettori 
Koprivec 4,5 - Smanaccia alla men peggio una conclusione da lontano di Jorquera e tituba un po' troppo in uscita. Poi regala il 2-1 a Jorquera. Crescenzi 5,5 - Non fa in tempo a strappare i primi "più", che stende in area Jankovic con ingenuità disarmante. In precedenza aveva concesso una ghiotta chance a Pratto. Borghese 7 - L'idolo dei tifosi, assieme a Donati. Lupatelli gli respinge il colpo di testa, lui ribatte in gol di piede. Solido in difesa. Ceppitelli 6 - Ci mette un po' a carburare, balbettando un po' in avvio. Garofalo 6,5 - Mesto gli va via una sola volta nel primo tempo. Per il resto l'esterno barese non sfigura. Bellomo 6,5 - Ottimi tempi d'inserimento, buona visione di gioco. Meno bello al tiro, ma dal dischetto, al minuto 92, è freddo come un veterano. Donati 7 - Scalda subito le mani a Lupatelli, poi dirige il centrocampo barese con la visione panoramica di un direttore d'orchestra. Rivas 6 - Nei primi 45' due ripartenze sprecate con altrettanti tentativi, assai vani, di slalom. Più pratico nella ripresa (26' st Stoian 6,5 - Subito un destro al volo fuori misura, poi guadagna il rigore della speranza). Defendi 6,5 - Sciupa un contropiede a metà primo tempo con un inguardabile cross oltre la  traversa. Ma con il suo moto continuo è una spina nel fianco costante sulla sinistra della difesa ospite (18' st Galano 6 - Dinamico, rilancia l'azione con velocità e intelligenza). Caputo 5,5 - I palloni gli arrivano, anzi se li va pure a cercare bene. Il problema è che poi centra quasi sempre Lupatelli. Rivaldo 6 - Entra nella partita baldanzoso come un cowboy in un saloon, ma il suo sinistro al 1' è fuori misura. Sparisce per un po', riemerge alla distanza (37' st De Falco - sv) All. Torrente 7 -  Mette in campo una squadra quadrata, aggressiva e vogliosa di vincere. Indovina anche la "mossa" Stoian. Avesse pure un centravanti che la butta dentro... 
