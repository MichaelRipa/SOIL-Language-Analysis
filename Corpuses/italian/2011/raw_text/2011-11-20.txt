NAPOLI - A Napoli arriva il Manchester City e il San Paolo fa registrare il tutto esaurito. Martedì sera è in programma la sfida di Champions League contro i Citizen di Roberto Mancini. Stando all'ultimo aggiornamento arrivato ieri sera i biglietti staccati sono ben 51.000. La curiosità/Un ratto "invade" il San Paolo Domani saranno messi in vendita gli ultimi 5.000 tagliandi e tutto fa presupporre che saranno polverizzati in breve tempo. Il destino degli uomini di Mazzarri nella prestigiosa competizione europea passa proprio dagli inglesi: il Napoli nelle prime quattro gare ha collezionato una vittoria contro il Villarreal, una sconfitta in casa del Bayern e due pareggi contro Manchester e i tedeschi. IL PAREGGIO CONTRO LA LAZIO - Gli azzurri si sono ritrovati oggi per la ripresa degli allenamenti dopo lo 0-0 rimediato con la Lazio. Esercizi di scarico e massaggi per chi ha giocato contro i biancocelesti, lavoro atletico e partita a campo ridotto per gli altri. Il pareggio con la squadra di Reja sta stretto a Mazzarri, che comunque, al termine della gara, ha detto ai suoi che è come se si fosse vinto 4-0: "Da allenatore ho fatto i complimenti ai ragazzi, hanno giocato una gran partita e questo è quello che io chiedo alla squadra. E' la prima stagione che ci cimentiamo in Champions e campionato e stiamo tenendo bene entrambi i fronti. Poi la palla non è entrata, però ripeto: per me è come aver vinto. Adesso guardiamo avanti. La storia/Una mostra per il primo presidente del Napoli Martedì giocheremo con una grandissima squadra. Sappiamo cosa ci aspetta e cercheremo di arrivare al top per giocarci la partita alla nostra maniera". DOMANI LE CONFERENZE STAMPA - Nella giornata di domani il Manchester City arriverà nel capoluogo campano.  Alle 19.30 è prevista la conferenza stampa di Roberto Mancini e dell'attaccante argentino Sergio Aguero. Walter Mazzarri ed Edinson Cavani parleranno con i giornalisti alle 13 nel centro tecnico di Castelvolturno. Leggi i commenti I commenti dei lettori 
"I ragazzi sono stati bravi, hanno riattaccato subito la spina". Una pacca sulla spalla alla sua Juventus per il rotondo 3-0 inflitto al Palermo che vale, oltre ai tre punti, l'aggancio in classifica alla Lazio, prossima avversaria all'Olimpico di Roma. Scene da un capolavoro - Foto Antonio Conte si gode un successo netto ma non certo scontato, tanto che ieri aveva caricato l'ambiente dando al match l'importanza di una finale di coppa del mondo. "Era un messaggio estremizzato per i miei giocatori e per l'ambiente - spiega il tecnico bianconero a Sky - perchè era importante riprendere il cammino con i tre punti in casa dopo ventidue giorni di pausa e prima di un ciclo importante. Con i nazionali ci siamo ritrovati giovedì, abbiamo lavorato fino a sabato per una partita che si è rivelata molto insidiosa non solo sulla carta ma anche sul campo. Il Palermo è un'ottima squadra con delle individualità importanti, non fossimo stati sul pezzo ci sarebbero state per noi delle brutte sorprese". Parlare di scudetto, a questo punto del campionato, è ancora tabù per l'ex centrocampista bianconero: "Tireremo le somme alla fine del girone d'andata, lì vedremo che situazione si prospetta per noi. Lavoriamo per dare il massimo, sappiamo le difficoltà che ci sono". Nonostante il 3-0, la Juve ha concesso qualche occasione al Palermo di Mangia: "Quando porti otto uomini nell'area avversaria per stanarli e cercare l'inserimento giusto, è inevitabile ci siano dei contropiedi". "Non voglio fare paragoni irriverenti, ma anche il Barcellona lascia sempre due-tre occasioni agli avversari - prosegue Conte - Rischieremmo di meno giocando palla lunga e pedalare ma non è la nostra filosofia. E comunque ci sta che il Palermo abbia creato qualcosina, altrimenti sarebbe rimasto a casa". Su Ilicic, il più pericoloso dei rosanero, Buffon ha sempre chiuso la saracinesca: "E' tornato a livelli strepitosi, quando è stato chiamato in causa ha risposto alla grandissima". 
Una brutta Biella va sotto contro l'Umana Venezia, rincorre per buona parte della partita, passa a condurre nel finale, si fa ancora sorpassare a pochi secondi dalla sirena, acciuffa l'overtime con una tripla di Pullen allo scadere e poi s'inchina agli ospiti nel supplementare. Alla fine Venezia porta a casa due punti meritati per quanto fatto vedere in campo, anche se Biella può recriminare per alcuni possessi gettati al vento nel momento topico, vantaggi sprecati a pochi secondi dalla fine e una gestione sbagliata della palla durante l'extratime. L'allenatore veneto Mazzon è stato bravissimo nel disegnare la partita e nel presentare un Alvin Young decisamente stratosferico nei primi due quarti, e poi ha ruotato tutta la panchina mettendo aggressività sui portatori di palla di Biella. Biella è andata in confusione per tre quarti di gara; coach Cancellieri ha cercato di trovare soluzioni diverse, alternative al gioco da sotto con i lunghi di Venezia che spesso sporcavano le conclusioni di Biella. Ai padroni di casa è mancato il tiro da tre, recuperato solo nel finale, mentre Venezia, una delle squadre con le percentuali migliori, è stata limitata. La partita è in posticipo sul canale Rai sport, ed è la prima in notturna per Biella, pubblico delle grandi occasioni curva Barlera gremita come al solito con cori per tutti, in particolare per l'allenatore Cancellieri.  Il coach mette il suo quintetto iniziale (Coleman, Pullen, Dragicevic, Miralles e Soragna) mentre il tecnico lagunare Mazzon risponde con  Slay, Fantoni, Young, Clark e Szewczyk. Le due squadre si studiano un po', ma poi è Venezia a prendere le redini del gioco aiutata da un Alvin Young decisamente stratosferico nel primo quarto con quattordici punti e +12 di valutazione, Biella va a meno sette a tre minuti dalla fine del primo quarto, ma poi riemerge grazie a Dragicevic e il primo periodo si chiude sul 24-21 per Venezia. Secondo quarto decisamente statico, le squadre si affrontano con grinta, tantissimi falli che azzerano il bonus dopo soli tre minuti. Partita dura, Biella va al riposo sul meno sette. Ti aspetti un ritorno di Biella nel terzo quarto e invece è ancora un monologo di Venezia, ancora tanti contatti sotto canestro che gravano di falli le due squadre. L'Angelico va sotto di undici punti e sembra decisamente finita. Ma Venezia non ha fatto i conti con Jacob Pullen, autore di un incredibile performance con 18 punti e finalmente con canestri pesanti che portano Biella addirittura avanti. Nel concitato finale Venezia con pazienza torna avanti, ma una tripla pazzesca di Pullen a fil di sirena sigilla la partita sul 72-72 e costringe le due squadre all'overtime. Nella girandola pazzesca del tiro della lunetta durante l'extratime Venezia è più lucida, molti giocatori finiscono anzitempo la partita Miralles, Jurak e Coleman per Biella, Allegretti Slay e Szewczyk per Venezia. Biella sbaglia gli ultimi possessi e perde la partita. Un soddisfatto Mazzon parla di vittoria più mentale che tattica, ed è riconoscente a Young, che vorrebbe veder giocare fino a quarant'anni; Cancellieri, analizzando la sconfitta, lamenta il gioco dei primi due quarti, dove è stato concesso a Venezia di fare quello che voleva. Per i lagunari quarta vittoria consecutiva, per Biella un imprevisto stop dopo i due brillanti successi in trasferta Angelico Pallacanestro Biella  Umana Venezia 87  -  91 (21-24; 37-44; 48-59; 72-72) Angelico Pallacanestro Biella G. Jurak 14, N. Minessi 0, A. Coleman 14, M. Soragna 5, J. Pullen 30, M. Laganà 0, A. Miralles 4, E. Lombardi 0  L. Chrysikopoulos 2, M. Chessa 2, T. Dragicevic 16; N. De Vico n. e. Umana Venezia  . K. Clarck 14, M. Allegretti 4, A. Causin n. e, T. Slay 10, S. Szewczyk 13, G. Meini 0, A. Young 23, T. Fantoni 9, T. Bowers 5, G. Rosselli 8, D. Magro n. e. , S. Bryan 5. 
ROMA - Agevolata dal calendario e da alcuni risultati favorevoli, la Roma non fallisce l'appuntamento con la vittoria nel match casalingo con il Lecce e, in un sol colpo, risale 5 posizioni entrando in zona Europa League. Il bel balzo in avanti in classifica non è direttamente proporzionale alla crescita voluta da Luis Enrique ma, comunque, è il frutto di un costante progresso di una squadra giovane, d'età e di conoscenza, che continua a peccare d'ingenuità. ROMA, PECCATI DI GIOVENTU' - La Roma, infatti, ha dominato in lungo e in largo, ha segnato 2 reti, ne ha fallite almeno altre 10, 4 delle quali a tu per tu con J. Sergio, e per poco non si è ritrovata a subire la rete del pareggio da un Lecce che ha avuto il merito di restare mentalmente in partita anche quando sembrava surclassato dalla classe dei rivali. Incongruenze a cui tecnico e giocatori dovranno sicuramente porre rimedio. LUIS ENRIQUE STUPISCE ANCORA - Abituato a stupire, Luis Enrique ha proposto di nuovo un'altra Roma rispetto a Novara, cambiando la coppia centrale difensiva (il recuperato Kjaer al posto dell'infortunato Burdisso e Heinze invece di Cassetti) e rilanciando Bojan dal 1'. In più ha confermato, a sorpresa, Taddei esterno sinistro di difesa lasciando in panchina il recuperato Totti, a cui ha preferito Lamela nel ruolo di trequartista. ROMA, 30' DI DOMINIO ASSOLUTO - E il campo ha dato ragione al tecnico asturiano visto che la squadra è stata protagonista assoluta fino al vantaggio, trovato grazie a un'azione da manuale con ben 19 passaggi consecutivi alla ricerca del varco giusto: alla fine bingo lo ha fatto De Rossi con un assist al bacio sulla sinistra per Taddei a cui non è parso vero poter servire a Pjanic il più facile dei palloni da accomodare in rete. LECCE, AVVIO TROPPO TIMIDO - La stessa cosa, poco dopo, non è riuscita a Bojan, stavolta smarcato da Lamela, e allora il Lecce ha finalmente preso coraggio per cercare di dare alla trasferta di Roma un significato maggiore di una gita premio. Il problema, però, è che al di là qualche buona sovrapposizione sulla destra del duo Oddo-Cuadrado la squadra di Di Francesco nel 1° tempo non ha fatto, consentendo a Kjaer ed Heinze di fare un'ottima figura. ROMA, MANCA IL COLPO DEL KO - Nella ripresa la Roma, con De Rossi spostato vertice basso, ha rotto gli indugi e ha subito raddoppiato con un bel destro da fuori di Gago che ha sorpreso un incerto Julio Sergio. Il Lecce ha barcollato, è stato graziato da Lamela, Bojan ed Osvaldo e, a sorpresa si è rifatto sotto con Bertolacci, bravo a infilare la difesa romanista sul filo del fuorigioco su un lancio di Grossmuller. CUADRADO FALLISCE IL 2-2 - Capita l'antifona, il Lecce ci ha riprovato, soprattutto cercando di sfruttare la velocità sulla destra di Cuadrado, ma l'ex udinese ha fallito la migliore occasione per pareggiare mettendo a lato un destro in diagonale. A quel punto la Roma ha stretto le fila mancando però fino all'ultimo, malgrado anche l'innesto di Totti, quel gol che avrebbe potuto consentire ai tifosi di vivere una serata con meno apprensioni. Anche per colpa del guardalinee che ha tolto a Osvaldo la gioia di mettere la parola fine al match con una pregevole mezza rovesciata volante. Poco male. L'importante sarà non ripetere gli errori contro Udinese, Fiorentina, Juve e Napoli, prossime avversarie di un mini-ciclo che potrà far capire meglio dove può arrivare questa imprevedibile Roma. ROMA-LECCE 2-1 (1-0) Roma (4-3-1-2): Stekelenburg 6; Rosi 6 (36' st Perrotta sv), Kjaer 6, Heinze 6.5, Taddei 7; Gago 7, Pjanic 6.5 (27' st Greco 6), De Rossi 7; Bojan 5 (22' st Totti 5.5); Lamela 6, Osvaldo 6. (18 Curci, 3 Josè Angel, 77 Cassetti, 22 Borriello). All. Luis Enrique. Lecce (4-2-3-1): Julio Sergio 5.5; Oddo 6, Carrozzieri 5 (38' pt Brivio 6), Tomovic 6, Esposito 6, Strasser 5, Grossmuller 6 (33' st Pasquato sv); Cuadrado 6.5, Bertolacci 6.5, Olivera 5 (22' st Obodo 5.5); Corvia 6. (81 Benassi, 6 Giandonato, 8 Obodo, 15 Ofere, 22 Piatti) All. Di Francesco 6. Arbitro : Brighi di Cesena 6. Reti : 25' pt Pjanic, 9' st Gago, 16' st Bertolacci Angoli : 7-1 per la Roma Recupero : 2' e 3' Ammoniti : Gago e Strasser per gioco scorretto, Corvia per simulazione. Spettatori : 30.768 (di cui 16.923 abbonati) per un incasso di 586.517 euro. Leggi i commenti I commenti dei lettori 
Musica FELTRINELLI MEGASTORE Dalle 18 al Feltrinelli megastore, via Santa Caterina a Chiaia 23, incontro con Mario Biondi, che festeggia i suoi 40 anni con un tour, partito da Roma a maggio 2011, e con un nuovo album, "Due", che presenta dal vivo con la partecipazione di Walter Ricci. Presenta Federico Vacalebre. Ingresso libero. Info 081 240 5411. GALLERIA19 Dalle 22 alla Galleria 19, via San Sebastiano 18/19, l'americana Carla Bozulich, accompagnata da Tara Barnes (basso), Dominic Cramp (keyboard, electronics, percussioni), John Eichenseer (viola, electronics, percussioni). Info  349 770 2287. CAVA DE' TIRRENI Dalle 21.30 al pub Il Moro di Cava dè Tirreni, il jazz del trio formato da Horacio "El Negro" Hernadez alla batteria, il pianista turco Fahir Atakoglu e Alain Caron al basso elettrico. Special guest Daniele Scannapieco al sax. Info 089 445 6352. Teatro LE NUVOLE Dalle 9.30 e 11.30, al teatro Le Nuvole di Fuorigrotta, viale Kennedy 76, la fiaba "Rosaspina", nell'adattamento del Teatro del Piccione di Genova. Ingresso per le scuole 6 euro. Info 081 239 5653. Cinema IN CAMPUS Fino al 25 novembre, presso l'auditorium dello spazio polifunzionale InCampus di via Mezzocannone 14, si svolgerà la X edizione del convegno dell'Airsc (Associazione Italiana per le Ricerche di Storia del Cinema), "Lavori in corso", a cura di Dario Minutolo. Dalle 9.30 incontro con Michele Schiavino, i corto e lungometraggi "Cratere", "Berlinguer, un futuro diverso", "Alto Sele". Si prosegue nel pomeriggio dalle 15. VITTORIA Dalle 17, 19 e 21 al Cinema Vittoria, via Piscicelli 8/12, per il cineclub, il film "This is England" di Shane Meadows con Thomas Turgoose, Stephen Graham, Jo Hartley, Andrew Shim, Vicky McClure, Joe Gilgun. Ingresso 4 euro, per i soci Fnac e Goethe 3.50 euro. MARTOS METROPOLITAN Dalle 20.30 al cinema Martos Metropolitan, via Chiaia 149, in occasione dell' anteprima del film "Anche se è amore non si vede", Ficarra e Picone insieme ad Ambra Angiolini e Sascha Zacharias saranno disponibili per le interviste dopo la proiezione aperta alla stampa. Agenda PAN Dalle 10 al museo Pan, via dei Mille 60, nell'ambito del convegno su "Letteratura e camorra", in mostra le tavole de "Il mistero del pescatore  - Indagine sulla morte di Angelo Vassallo", l'inchiesta a fumetti pubblicata su 3D, la terza dimensione della cronaca, inserto domenicale del quotidiano Terra. STUDI FILOSOFICI Dalle 16 nella sede dell'Istituto Italiano per gli Studi Filosofici, in via Monte di Dio 14, con una lezione sul tema "L'invenzione della natura e la scena del contratto", che sarà tenuta dal prof. Carlo Galli dell'Università di Bologna, avrà inizio la serie di seminari sul tema "Logica e aporie del Leviatano". FNAC Dalle 18 alla Fnac del Vomero, via Luca Giordano 59, Alessandro Siani un firma copie del suo ultimo libro "Non si direbbe che sei napoletano" (Mondadori). L'evento è riservato a quanti ritireranno l'invito al Punto Informazioni della Fnac a partire dalle 10.  Info 081 220 1000. SUOR ORSOLA Dalle 18 nella sala degli Angeli del Suor Orsola Benincasa, via Suor Orsola 10, presentazione del libro "Non possiamo tacere - Le parole e la bellezza per vincere la mafia" (edizioni Piemme), scritto dall'arcivescovo Giancarlo Bregantini con la giornalista Chiara Santomiero. L'incontro sarà introdotto dal rettore Lucio d'Alessandro e sarà coordinato dalla giornalista Donatella Trotta. Discuteranno dei temi del libro, insieme con gli autori, il sindaco Luigi De Magistris e il referente campano dell'associazione "Libera - Nomi e numeri contro le mafie", Don Tonino Palmese. Info 081 252 2347. FELTRINELLI MEGASTORE Dalle 11 al Feltrinelli megastore, via Santa Caterina a Chiaia 23, incontro con Pina Varriale, autrice del libro "Zero e lode" (Piemme). Incontro a numero chiuso, per la partecipazione delle scuole è richiesta la prenotazione. Info 081 240 5411. PICA GALLERY Dalle 17 nella sede dell'associazione Pica Gallery, via Vetriera 16, "L'arte del rifiuto", mostra degli oggetti elaborati e realizzati dagli alunni della scuola media "Tito Livio". ESPERIMENTO 20 Dalle 18.30 a Esperimento 20, teatro dell'Anima, corso Vittorio Emanuele 87, incontro con la scrittrice Giuliana Conforto per "Dio, Denaro, Debito". FELTRINELLI CASERTA Dalle 18 alla Feltrinelli di Caserta, corso Trieste 154, presentazione di "Francesco è pronto e sposerà Tina Turner" di Gerardo Pepe (edizioni Il Papavero). La storia è quella di Francesco, ragazzo con sindrome di Down. L' autore ne parla con Donatella De Bartolomeis. Info 0823 279 090. 
La vittoria tanto attesa è finalmente arrivata. Probabilmente nella serata più difficile di tutte, Casale si porta a casa i primi due punti della sua storia in Serie A. Una vittoria pesantissima, maturata nella fase finale di ultimo quarto, che sblocca i ragazzi di coach Crespi dopo le troppe e sfortunate sconfitte all'ultimo tiro. Finisce 91-82 per la Novipiù Casale con l'ultimo arrivato in casa juniorina, Mustafa Shakur, artefice di una prestazione superlativa con 30 punti segnati e 3 assist a referto. Un Casale che finalmente sblocca la classifica, mettendosi nella migliore delle condizioni per la sfida salvezza di domenica prossima in casa contro la Fabi Shoes Montegranaro. Con un Temple di nuovo ai box, ricaduto nello stesso problema muscolare che lo aveva tenuto fuori nelle sfide con Caserta e Milano, Casale parte in sordina contro una Sidigas Avellino rimpinzata di ex juniorini motivati a mille per far rimpiangere il loro passato monferrino in chiaroscuro. Uno di questi, Dean, parte a razzo con due triple ed un canestro morbido da sotto che portano subito Avellino sul 10-5. Shakur tiene a contatto Casale con una bomba feroce dalla linea dei sette metri. Dean continua a fare il fenomeno con 15 punti segnati nel solo primo quarto, ma le preziose rotazioni di Casale, finalmente abbondanti come nella straordinaria cavalcata della passata stagione, permettono ai ragazzi di coach Crespi di chiudere il primo quarto in vantaggio grazie ai canestri di Stevic e Malaventura: 22-21. Tornati sul parquet il basket democratico di Casale porta i suoi frutti. La tripla di Pierich manda sul +7 una Novipiù indiavolata. La giornata negativa di Slay complica di colpo le cose ad una Scandone che non riesce più a trovare con continuità il canestro. La schiacciata di Linton Johnson scrolla di dosso le incertezze maturate negli ultimi minuti dando il via alla rimonta. Golemac fa 2/2 dalla lunetta, poi Lauwers con due triple nel giro di tre possessi riporta Avellino sul 36-35. Anche Slay trova il suo primo canestro della serata, poi è finalmente il turno di Shakur che chiude il digiuno di Casale che va al riposo sotto sul 40-38. nel terzo quarto Avellino tenta la fuga. La schiacciata veemente di Gaddefors è il segnale di come la Scandone voglia archiviare al più presto il k. o. con Cantù. Casale comincia ad affidarsi al tiro da fuori che però non porta i risultati sperati. Malaventura sbaglia, Green e Golemac no. Inerme la Novipiù che sembra sciogliersi sotto i colpi dei bianco verdi con la sfuriata finale di Slay, finora sottotono, che porta Avellino all'ultima pausa sul +10. Sembra tutto perduto ma Casale ha ancora qualche colpo da sparare. Nnamaka infila subito una tripla delle sue mettendo a segno i primi punti dell'incontro. Chiotti in area pitturata continua a far la voce grossa e Gentile, nelle due ultime gare in versione "superman", prende per mano Casale tracciando la strada verso l'incredibile rimonta. La benzina sembra di colpo essersi esaurita e per la Scandone cominciano i problemi. Il giocattolo Dean si è inceppato e Nnamaka, ancora dalla distanza, riporta sul 79-79 una gara che sembrava persa ormai da svariati minuti. L'errore di Golemac da tre regala ancora allo svedese il colpo del sorpasso. La tripla di Gentile sulla sirena dei 24 fa fare un balzo di gioia a coach Crespi che vede davanti agli occhi la prima vittoria stagionale. Il quizzo di Green illude ancora per qualche istante Avellino che sotto i colpi di uno Shakur immenso deve alzare per la seconda settimana consecutiva bandiera bianca. Finisce 91-82 per Casale che finalmente può festeggiare il suo primo centro in Serie A. Il vero campionato dei ragazzi di coach Crespi comincia qui. SIDIGAS AVELLINO-NOVIPIÙ CASALE 82-91(21-22; 40-38; 68-58) SIDIGAS AVELLINO: Green 6 (1/5, 1/4), Gaddefors 4 (2/2, 0/1), Ferrara ne, Alborea ne, Spinelli 2 (0/1, 0/2), Lauwers 9 (0/2, 3/6), Norcino ne, Golemac 7 (1/5, 1/2), Soloperto ne, Slay 11 (4/4, 0/1), Johnson 18 (7/10), Dean 25 (6/9, 4/9). All.: Vitucci NOVIPIÙ CASALE: Malaventura 8 (1/2, 1/6), Gentile 9 (2/3, 1/6), Nnamaka 8 (1/3, 2/4), Pierich 3 (1/2 da 3), Chiotti 22 (7/11, 1/1), Temple ne, Stevic 4 (2/4) Giovara ne, Ferrero, Shakur 30 (8/11, 3/5), Janning 7 (2/5, 1/4). All: Crespi. 
ROMA - Mentre Milano osserva il turno di riposo, Siena e Cantù vincono e raggiungono l'Armani in vetta. Giornata numero sette che saluta la prima vittoria in serie A di Casale Monferrato (su un campo non facile come quello di Avellino), il colpaccio in chiave salvezza di Cremona a Teramo e i successi di Bologna (sofferto ad Ancona) e Pesaro (con Treviso). SIENA IN VOLATA - Rischia grosso la Montepaschi, che solo alla sirena finale può ripartire dopo il ko con Milano. I campioni d'Italia battono in volata Varese (79-74) festeggiando con un successo sudatissimo la partita numero 1200 in serie A. In controllo fino all'inizio del secondo tempo (42-31) Siena (Aradori 14, Lavrinovic 13) si fa travolgere dalle triple della Cimberio (5 nel terzo periodo, 11/31 alla fine) che con Ganeto, Kangur e Diawara stampa un parziale di 26-9 toccando il massimo vantaggio sul +6 (51-57 al 29°). Da quel momento in avanti si viaggia a braccetto. Siena (20 perse) rimette la testa avanti con l'unico lampo della serata di Mc Calebb (64-61), Diawara (19) e Kangur (14) non ci stanno. Ultimo minuto vibrante. Sul 76-74 per la Montepaschi Stipcevic (12+7 assist) fallisce la tripla del sorpasso, Kangur sbaglia la rimessa e Moss mette il gioco da tre punti che chiude il match. RISCATTO CANTU' - Le squadre campane portano decisamente bene alla Bennet, che dopo Avellino piega anche Caserta (86-75). Senza Micov, con Scekic che gioca solo 4', è Gianluca Basile l'uomo partita di Trinchieri. L'ex Barcellona segna 23 punti in 21' (4/5 nelle triple), 14 nell'ultimo quarto, quello in cui Cantù (cinque in doppia cifra) piazza l'allungo decisivo. In partita fino ad inizio ultimo periodo grazie ad un ottimo Tusek (16 punti), Caserta (male Collins e Smith) alza bandiera bianca quando Basile, dopo due trepunti consecutivi per il +12 (68-56) indovina il gioco da 4 punti (tripla più libero) che riporta il vantaggio della Bennet in doppia cifra (72-60 al 36°). LA PRIMA VOLTA DI CASALE - Rompe il ghiaccio Casale che dopo sei sconfitte consecutive coglie la sua prima vittoria in massima serie. Un successo pesante quello di Avellino (82-91), maturato in un ultimo quarto dominato dalla squadra di Crespi (14-33 il parziale, 5-48 la valutazione). Subito protagonista l'ultimo arrivato, il play statunitense Shakur (30 punti), fondamentale anche Chiotti (22+9). Ancora a +10 al 34° (76-66) Avellino (Dean 25, Johnson 18+14) molla la presa (5/17 dal campo negli ultimi 10'), Nnamaka mette cinque punti in fila, Gentile infila una tripla e Shakur scrive il +7 (79-86) decisivo. COLPO BOLOGNA - Alla sua ultima gara in maglia Virtus prima dell'intervento all'anca Terrell McIntyre saluta Bologna contribuendo al successo sul campo di Montegranaro (74-80). Una vittoria in volata, dopo un primo quarto dominato dalla squadra di Finelli (4-22 dopo 8', 16-31 al 10°) e il rientro della Fabi (quinto stop in fila), alla prima sotto la gestione Valli. Rientrata pian piano e poi capace di sorpassare (56-54 con Di Bella) Montegranaro (Karl 18, Brunner 16+16) arriva agli ultimi minuti con il fiato corto. McIntyre (13+6 assist) infila i liberi che valgono il +4 (74-78), Koponen (11 punti nell'ultimo quarto, 18 alla fine) il canestro della tranquillità. CREMONA SORRIDE, PESARO OK - Sale Pesaro, scende Treviso. La Scavolini vince con merito (83-73) dopo essere stata sempre avanti. Con vantaggi importanti (15-4, 30-12, 52-38, 63-49) quasi sempre rintuzzati da una Benetton (senza Becirovic) incapace però di rientrare completamente in partita. Il miglior Jones della stagione (19 punti, 7 rimbalzi e 4 recuperi) è supportato da White (20) e Hickman (18). Alla squadra di Djordjevic non bastano i 18 di Moore per evitare la terza sconfitta esterna della stagione. Arriva in volata anche la vittoria di Cremona a Teramo (72-74), la prima della Vanoli con Caja in panchina. Un successo in rimonta (Teramo +12 alla pausa lunga) firmato dai canestri di Wafer (25), dell'ultimo arrivato Kakiouzis (13) ma anche di D'Ercole e Cinciarini (10). Dal +7 del 33° (62-55) Teramo sprofonda a -6 (62-68), rientra fino al -3 ma fallisce con Dee Brown la tripla del pareggio. IL POKER DI VENEZIA - Si allunga a quota quattro la striscia vincente di Venezia che passa al supplementare a Biella (87-91) sistemandosi nel gruppo delle seconde alle spalle delle tre di testa. L'Umana (Young 23, Szewczyk 13+13) comanda fin dall'inizio, con vantaggi anche importanti (+11 sulla sirena del terzo quarto e a 6' dalla fine). Uno scatenato Pullen (30 punti e 7 assist) firma rimonta e sorpasso (67-66), Clark risponde, due liberi di Szewczyk sembrano chiudere il conto (69-72) ma ancora Pullen indovina la tripla dell'overtime. Qui l'Umana prima rincorre, poi mette la testa avanti con Fantoni e Clark (84-88). Pullen è l'ultimo ad arrendersi, segna il -2, va in lunetta per il pareggio ma segna un solo libero. La mano di Rosselli, invece, non trema e Venezia esulta. Montepaschi Siena-Cimberio Varese 79-74 (15-14, 38-31; 55-60) Siena : McCalebb 7, Zisis, Andersen 12, Carraretto 7, Lavrinovic 13, Kaukenas 9, Ress 10, Michelori ne, Lechthaler ne, Stonerook 2, Aradori 14, Moss 5. Allenatore: Pianigiani. Varese : Demartini, Hurtt, Stipcevic 12, Talts, Diawara 19, Reati 3, Zattra ne, Garri 13, Kangur 14, Ganeto 13, Bertoglio ne, Fajardo ne. Allenatore: Recalcati. Arbitri : Sardella-Giansanti-Aronne. Note - Tiri liberi: Siena 13/21, Varese 9/13. Usciti per 5 falli: nessuno. Fabi Shoes Montegranaro-Canadian Solar Bologna 74-80 (16-31, 37-43; 59-58) Montegranaro : Karl 18, Antonutti, Nicevic 2, Zoroski 6, Di Bella 11, Mazzola,  McNeal 10, Brunner 16, Ivanov 11. Non entrati: Piunti, Perini. Allenatore: Valli. Bologna : McIntyre 13, Koponen 18, Vitali, Poeta 12, Gigli 10, Sanikidze 14, Martinoni 2, Gailius 2, Douglas 9. Non entrati: Canelo, Quaglia, Person ne. Allenatore: Finelli Arbitri : Gianluca Mattioli, Massimiliano Barni, Luca Weidmann. Note : Tiri da tre punti: Montegranaro 5/20, Bologna 6/15. Tiri liberi: Montegranaro 19/23, Bologna 18/24; Rimbalzi: Montegranaro 44, Bologna 36. Fallo tecnico al 18'49" a Sanikidze (31-43). Nessuno uscito per cinque falli. Spettatori: 34.115. Incasso: 2.975 euro. Bennet Cantù-Pepsi Caserta 86-75 (22-21, 39-41; 62-54) Cantù : Lighty 16, Scekic, Ortner, Markosishvili 11, Leunen 9, Marconato, Mazzarino 11, Diviach, Shermadini 10, Cinciarini 6, Bolzonella, Basile 23. Allenatore: Andrea Trinchieri. Caserta : Rose 15, Maresca 6, Ciorciari, Righetti 8, Rianna ne, Collins 9, Smith 6, Di Monaco ne, Cefarelli ne, Tusek 16, Doornekamp 6, Fletcher 9. Allenatore: Pino Sacripanti. Arbitri : Sahin, Chiari, Provini. Note - Tiri liberi: Cantù 17/19; Caserta 12/13; Tiri da tre: Cantù 11/20; Caserta 7/22. Rimbalzi: Cantù 31; Caserta 26. Usciti per 5 falli: nessuno. Spettatori: 3.734 per un incasso di 42.389. Sidigas Avellino-Novipiù Casale Monferrato 82-91 (21-22, 40-38, 68-58) Avellino : Green 6, Gaddefors 4, Spinelli 2, Lauwers 9 Golemac 7, Slay 11, Johnson 18, Dean 25. All. Vitucci Casale : Malaventura 8, Gentile 9, Nnamaka 8, Pierich 3, Chiotti 22, Stevic 4, Shakur 30, Janning 7. All. Crespi Arbitri : Paternicò, Lanzarini, Terreni. Note - Tiri da due punti: Avellino 21/38, Casale Monferrato 23/39. Tiri da tre punti: Avellino 9/25, Casale Monferrato 10/28. Tiri liberi: Avellino 13/21, Casale Monferrato 15/18. Rimbalzi: Avellino 32, Casale Monferrato 37. Usciti per 5 falli Gaddefors e Pierich. Spettatori 2.900 per un incasso di Euro 27.500. Scavolini Siviglia Pesaro-Benetton Treviso 83-73 (23-12, 41-33; 57-46) Pesaro : White 20, Traini, Cavaliero, Hickman 18, Cusin 4, Flamini 2, Hackett 13, Lydeka 7, Jones 19. Non entrati: Alibegovic e Tortù. Allenatore: Dalmonte. Treviso : Adrien 8, Moore 18, Mekel 4, Bulleri, De Nicolao 7, Sandri, Cuccarolo 3, Gentile 10, Moldoveanu 15, Scalabrine 8. Non entrati: Gaspardo e Wojciechovski. Allenatore: Djordjevic. Arbitri : Facchini, Filippini, Capurro. Note - Osservato 1' di silenzio per la giornata delle vittime della strada. Tiri da tre punti: Pesaro 8/23, Treviso 6/24. Tiri da due punti: Pesaro 20/35, Treviso 23/42. Tiri liberi: Pesaro 19/29, Treviso 9/13. Rimbalzi: Pesaro 35, Treviso 34. Nessuno uscito per 5 falli. Spettatori 4.668, incasso 40.504 euro. Bancatercas Teramo-Vanoli Braga Cremona 72-74 (17-16, 41-29; 55-53) Teramo : Ricci ne, Brown B. 9, Amoroso 5, Cerella 9, Brown D. 15, Fultz 5, Lulli ne, Green, Borisov 11, Wanamaker 4, Polonara 14. All. Cremona : Cinciarini 10, Lottici ne, Antonelli, Tabu 4, D'Ercole 9, Perkovic 7, Milic 6, Wafer 25, Thomas, Mazic ne, Belloni ne, Kakiouzis 13. All. Caja. Arbitri : Tola, Pozzana, Vicino. Note - tiri liberi Teramo 7/13, Cremona 17/21; tiri da tre Teramo 9/30, Cremona 7/22, rimbalzi Teramo 34, Cremona 29. Usciti per 5 falli B. Brown e Perkovic. Fallo tecnico a Caja al 12'18". Angelico Biella-Umana Venezia 87-91 dts (21-24, 37-44; 48-59, 72-72) Biella : Jurak 14, Minessi, Coleman 14, Soragna 5, Pullen 30, Laganà, Miralles 4, Lombardi, Chrysikopoulos 2, Chessa 2, Dragicevic 16, De Vico ne. All.: Cancellieri. Venezia : Clark 14, Allegretti 4, Causin, Slay 10, Szewczyk 13, Meini, Young 23, Fantoni 9, Bowers 5, Rosselli 8, Magro ne, Bryan 5. All.: Mazzon. Arbitri : Lamonica, Duranti, Biggi. Note - Tiri da due: Biella 25/50, Venezia 24/37. Tiri da tre: Biella 5/22, Venezia 4/19. Totale tiri: Biella 30/72, Venezia 28/56. Tiri liberi: Biella 22/29, Venezia 31/38. Rimbalzi: Biella 41, Venezia 38. Usciti per falli: Slay (36'), Miralles (37'), Allegretti (37'), Chessa (39'), Jurak (43'), Coleman (44'). Spettatori: 3.462. Incasso: 46.165 euro. Leggi i commenti I commenti dei lettori 
