Il Procuratore di Foggia Vincenzo Russo ha rivelato nel corso della trasmissione tv Quarto Grado che sono arrivati i risultati delle analisi delle tracce trovate nel bagagliaio della macchina di Matthias Schepp, il padre delle gemelline scomparse mesi fa poi suicidatosi buttandosi sotto un treno vicino la stazione di Cerignola: si tratta - ha spiegato il procuratore - di piccole dosi di saliva di una delle due gemelle. Gli inquirenti svizzeri, ha aggiunto, sono stati già avvisati e si attende entro 30-40 giorni di sapere se la saliva contenga tracce di veleno o invece sonnifero. Guarda: LE ULTIME FOTO DELLE GEMELLE Per mesi la polizia ha cercato tracce delle bambine nelle campagne e nei pozzi intorno a Cerignola, dove l'uomo si tolse la vita gettandosi sotto un treno lo scorso 3 febbraio, sconvolto dalla separazione dalla moglie Irina. Ma di Alessia e Livia, 6 anni, non c'è ancora traccia. Passo dopo passo, gli inquirenti hanno cercato di ricostruire il viaggio dell'orrore di Schepp . Secondo quanto ricostruito dagli inquirenti la sera del 30 gennaio Matthias Schepp, a bordo della sua Audi A6, ha passato la frontiera tra Svizzera e Francia. Il 31 gennaio, oltre a spedire alla moglie la prima cartolina, l'uomo ha ritirato da cinque sportelli bancari i 7.500 euro . E sempre in quello stesso giorno ha acquistato tre biglietti per il traghetto per la Corsica , sul quale si sarebbe imbarcato la sera stessa per arrivare sull'isola il giorno seguente. La magistratura francese ha la prova che i tre biglietti sono stati convalidati al servizio di check-in nel porto di Marsiglia. L'uomo è stato visto per l'ultima volta il 3 febbraio , giorno del suo suicidio, all'ora di pranzo, a Vietri sul Mare. Matthias, che lasciato un testamento a favore della moglie e delle figlie, non ha portato con sé i seggiolini che solitamente utilizzava quando viaggiava con le figlie. MAPPA INTERATTIVA IL FOLLE VIAGGIO DI SCHEPP Dopo la morte di Schepp, la moglie Irina ha ricevuto lettere spedite dall'uomo pochi giorni prima del suicidio, che non lasciavano spazio a dubbi sulla fine delle bambine: in una confessava l'omicidio delle due gemelline , nell'altra chiedeva aiuto definendosi pazzo . Alla donna spedì anche del denaro. LE BUSTE CON IL DENARO LA CARTOLINA Ma Irina non ha mai perso la speranza, continuando a lanciare appelli per poter riabbracciare le figlie . Ora la notizia della saliva trovata nel bagagliaio, però, potrebbe confermare le parole di Schepp. 
LE DUE inchieste giudiziarie del momento, quella sulla ’ndrangheta e quella per gli appalti della sanità, si incrociano su un nome: è quello di Piero Gambarino, il braccio destro di Caterina Ferrero (nuora di Nevio Coral). Gambarino è stato arrestato due venerdì fa per corruzione e turbativa d’asta nella sanità, Coral è finito in manette mercoledì in Francia per concorso esterno in associazione mafiosa. Ma il nome, anzi il cognome Gambarino, compare in due intercettazioni citate nella misura cautelare sulla ’ndrangheta. Il giorno 13 settembre 2008, gli investigatori captano la discussione in auto tra Bruno Iaria e lo zio Giovanni: discutono sulla suddivisione dei subappalti dei cantieri Coral spa, e Bruno accusa lo zio di aver intascato 30 mila euro dalla Coral senza dire nulla. Bruno: «Tu non sei stato corretto, hai preso dei soldi da Gianfranco (Violi), 30 mila euro». Giovanni: «Quando?». Bruno: «Se non li hai presi gli taglio la testa... Gianfranco ti ha dato 25 mila euro dal cantiere e 5.000 euro da Gambarino, e allora chi me l’ha detto gli taglio la testa e gliela metto sul tavolo...». Gambarino in seguito verrà citato una seconda volta sempre in riferimento a quei 5.000 euro. Un altro aspetto inquietante è che lo stesso ex braccio destro dell’assessore Ferrero risulta anche essere socio della società “Sport nel Canavese S.r.l” assieme a due degli arrestati nell’operazione Minotauro. Si tratta di Achille Berardi (pluripregiudicato), affiliato alla “locale” di Cuorgnè con la dote di “Santa”, e di Valerio Ierardi, che faceva parte della “Bastarda” ed era nella ’ndrina degli Occhiuto: entrambi sono accusati di associazione di stampo mafioso e tentata estorsione. Volevano 1000 euro al mese di pizzo da una ditta di ricambi, in cambio di protezione. 
BRINDISI - Dramma nell'atletica italiana. L'azzurro Cosimo Caliandro, campione europeo dei 3000 indoor a Birmingham nel 2007, ha perso la vita in un incidente stradale a Francavilla Fontana (Brindisi). Il mezzofondista delle Fiamme Gialle, 29 compiuti lo scorso 11 marzo, era a bordo della sua moto che si è scontrata con un'auto. Cosimo lascia la moglie Graziella e i figli Damiano e Cristian. In segno di lutto il XII Memorial Nebiolo, in corso di svolgimento a Torino, si è aperto con un minuto di silenzio. Caliandro era nato l'11 marzo del 1982 a Francavilla Fontana (Brindisi). Si mise subito in luce nel '97, quando era ancora cadetto e militava nella Nuovatletica Francavilla con il tecnico Piero Sternativo: stabili' due strabilianti migliore prestazioni nazionali della categoria sui 1000 (2:29.7) e sui 2000 metri (5:32.8). Passato alle categorie agonistiche, nell'Atletica Sud Puglia, aveva mantenuto le promesse, togliendo a Stefano Mei un antico primato allievi dei 1500 (3:45.62 nel '99, stagione nella quale il brindisino fu pure finalista ai Mondiali "under 18" di Bydgoszcz) e poi conquistando l'oro agli Europei juniores di Grosseto 2001 con un'imperiosa progressione finale. Reclutato in Fiamme Gialle dal 2001, è stato seguito da Pasquale Porcelluzzi e poi da Stefano Cecchini. Dopo alcune stagioni condizionate anche da un problema ad una gamba, aveva finalmente trovato fiducia e una solida continuità di rendimento. Il suo successo più grande nel 2007 con la medaglia d'oro nei 3000 metri ai Campionati Europei di Birmingham (GBR) conquistata con un'indimenticabile volata. Nel 2010 si era, quindi, affacciato anche sulla mezza maratona con il debutto alla RomaOstia. Nel suo curriculum sportivo diversi successi tricolore e 12 maglie azzurre. Leggi i commenti I commenti dei lettori 
Il nuovo sistema di sincronizzazione wi-fi tra iPhone, iPad e iTunes appena presentato da Apple potrebbe essere un plagio. E' quanto sostiene Greg Hughes, un giovane programmatore inglese, che ha sviluppato e vende da più di un anno un software che ha lo stesso nome e le stesse funzioni di quello appena presentato da Steve Jobs. Hughes ha raccontato al sito britannico The Register di aver proposto la sua "Wi-Fi Sync" ad Apple per la vendita su iTunes Store ad aprile dell'anno scorso. L'azienda di Cupertino avrebbe espresso interesse per il progetto ma, dopo un mese di tentennamenti, avrebbe infine rifiutato il software adducendo non meglio precisati problemi di sicurezza. Nella mail di rifiuto, riferisce Hughes, Apple avrebbe comunque manifestato grande apprezzamento per il progetto, tanto da suggerire al ragazzo di inviare il suo curriculum. L'applicazione di Hughes è talmente valida che, nonostante il rifiuto di iTunes, ha trovato comunque la sua strada sul Cydia store, sito dedicato ai software non ufficiali per iPhone e iPad, diventando uno dei prodotti più venduti. In 13 mesi, da maggio 2010 a oggi, Wi-Fi Sync è stata scaricata oltre 50 mila volte, al prezzo di 9,99 dollari per ogni copia. Un risultato notevole, anche dal punto di vista economico, per un ragazzo al terzo anno di college. Ma la soddisfazione di Hughes si è dissolta lunedì, quando sul sito di Apple ha visto apparire una nuova funzione di iOs che sembra ricalcata sulla sua app: "Ovviamente, sono scioccato", dichiara. "La vendevo con quel nome e quell'icna da più di un anno, e Apple lo sapeva". 
TOLONE - Terza, tanto per accontentarsi. Nel torneo di Tolone la nazionale under 21 di Ciro Ferrara batte il Messico e chiude al terzo posto, dopo essersi dovuti arrendere in semifinale ai padroni di casa della Francia. E proprio rispetto alla gara precedente sono cambiati ben sette degli undici uomini scesi in campo dal 1° minuto: Ferrara ha deciso di mandare sul rettangolo verde tutti quei giocatori che avevano trovato meno spazio fino a quel momento, ma proprio il turn-over nel primo tempo ha imbrigliato la manovra azzurra contro un Messico sicuramente più dinamico e votato maggiormente all'offensività. SVOLTA ALLA MEZZ'ORA - La gara si è accesa a cavallo della mezzora quando i centramericani hanno iniziato a spingere sull'acceleratore e al 32' hanno trovato il vantaggio: il portiere azzurro Silvestri è stato bravo ad opporsi alla prima conclusione di Pulido, ma nulla ha potuto quando sulla ribattuta si è avventato come un falco Guarch che ha insaccato da pochi passi. Fino a quel punto poco attivo, l'attacco azzurro si è di colpo svegliato e ha immediatamente cercato di riequilibrare le sorti della gara, ma al 34', nell'unica occasione dei primi 40 minuti, è stato Gabbiadini ad alzare sopra la traversa un colpo di testa su assist dalla destra di Crescenzi. RIPRESA: COLPACCIO DI DESTRO - Il colpaccio è invece riuscito a Destro al 3' della ripresa: entrato in campo al posto di Gabbiadini, l'attaccante del Genoa ha subito presentato il suo biglietto da visita infilando il portiere Lopez con una splendida girata mancina dopo che la difesa messicana non era riuscita a liberare l'area su corner di Soriano. POI PORTIERI PROTAGONISTI - Dopo il quarto d'ora portieri protagonisti: prima è stato un reattivo Silvestri a dire no a Rivera, bravo ad anticipare con un tocco ravvicinato la difesa italiana, mentre in seguito è stato Lopez a rischiare di complicare la vita ai suoi con un rinvio che ha colpito in pieno Borini ma che per sua fortuna non è carambolato verso la porta. Nel finale, complici gli schieramenti allungati, entrambe le squadre hanno avuto tra i piedi la palla del definitivo ko, ma prima la conclusione di Destro è finita largamente alla sinistra della porta di Lopez mentre poco dopo quella di Pulido ha trovato ancora una volta la ribattuta dell'attento Silvestri. L'estremo difensore del Chievo Verona è stato decisivo anche al termine degli 80 minuti regolamentari quando, ai calci di rigore, ha neutralizzato il tiro finale del difensore Valencia, regalando all'Italia il terzo posto. ITALIA-MESSICO 6-5 dcr ITALIA (4-4-2) Silvestri 6.5; Crescenzi 6.5, Mori 6, Caldirola 5.5, Capuano 6; Saponara 5.5, Soriano 6, Marrone 6 (30' st Rossi sv), Misuraca 5.5 (1' st D'Alessandro); Borini 5.5 (27' st Paloschi sv), Gabbiadini 5 (1' st Destro 6.5). In panchina: Viotti, Caroppo, Santon, Donati, Fabbrini. Allenatore: Ferrara 6. MESSICO (3-4-3) Lopez 6; Alvarez 6.5, Valencia 6, Loera 6 (5' st Reyes 5.5); Ibanez 6, De Buen 6, Rivera 6, Gallardo 5.5 (30' st Villalobos, sv); Guarch 6.5 (23' st Orrantia sv), Pulido 6, Izazola 5.5 (9' st Davila 5.5). In panchina: J.Rodriguez, Torres, Araujo, Pinon, Enriquez. Allenatore: Zarate 6. ARBITRO Capela (Portogallo) 6.5. RETI: 32' pt Guarch, 3' st Destro RIGORI: Destro (gol), De Buen (gol), Caldirola (gol), Villalobos (gol), Soriano (gol), Rivera (parato), Saponara (gol), Reyes (gol), Paloschi (fuori), Pulido (gol), D'Alessandro (gol), Valencia (parato). NOTE: Ammoniti Valencia, Guarch, Saponara, Rivera, Ibanez. Angoli: 3-1 per l'Italia. Recupero: 1' pt; 3' st. Leggi i commenti I commenti dei lettori 
Applausi per tutti fino a quando è arrivata la richiesta di un commento sul caso Battisti da parte di un giornalista del Tg1. Nella sala di Palazzo Marino in Giuliano Pisapia stava presentando la sua giunta, davanti a tanti cittadini, è partito un brusio rumoroso da parte di alcune persone che hanno contestato la legittimità della domanda alla quale il nuovo sindaco di Milano ha risposto in modo sintetico, chiudendo poi la conferenza stampa con i nuovi assessori. "Mi sono occupato di giustizia per tutta la mia vita, oggi ci dobbiamo occupare di Milano", ha detto Pisapia mentre alcuni cronisti hanno preso le difese del collega cercando di zittire i contestatori. I volti e le schede dei nuovi assessori Gli instant-book con i tormentoni su Pisapia Enrico Castelli, inviato del Tg1, aveva posto tre domande al neosindaco milanese: una sul ruolo di Basilio Rizzo, una sul doppio incarico di Bruno Tabacci e l'ultima, appunto, sul caso di Cesare Battisti. Ma nella sala Alessi, piena di gente al punto che alcuni giornalisti si sono dovuti sedere per terra, sono partiti numerosi commenti di disapprovazione. Il portavoce di Pisapia, Maurizio Baruffi, si è poi scusato con il giornalista della Rai, a cui è arrivata la solidarietà del Comitato di redazione del Tg1. "La conferenza stampa era aperta anche ai cittadini - ha detto Baruffi - perché abbiamo deciso di condividere con la città un momento così rilevante. In questi casi, purtroppo, non è semplice frenare entusiasmi talvolta certo eccessivi". Duro il commento del ministro della Gioventù, Giorgia Meloni: "Il fatto che Giuliano Pisapia non abbia voluto rispondere a una domanda su Battisti, neppure rinviandola a un altro momento, è sconcertante. Su questioni del genere la classe politica dovrebbe mostrarsi unita nella condanna e soprattutto vicina alle famiglie delle vittime". "Esprimo la mia solidarietà a Enrico Castelli per essere stato contestato e zittito durante la conferenza stampa del sindaco Pisapia di presentazione della nuova Giunta", ha detto l'ex vicesindaco Riccardo De Corato. 
CATANIA  - Consapevole della chance capitatagli, Vincenzo Montella approda su quella panchina del Catania che, per tanti, è stata un vero e proprio trampolino di lancio: "La società mi ha offerto una grande occasione  -  ammette l'Aeroplanino - darò tutto me stesso per sfruttarla al meglio e dimostrare così di essere l'uomo giusto per questa squadra. A Roma ho vissuto una parentesi breve, ma molto significativa. Quei tre mesi trascorsi fra mille difficoltà sono valsi come tre anni ma il passato ha un'importanza relativa: se un professionista è più o meno bravo, lo dice solo il campo". "NON CI SONO INCEDIBILI" - Dopo il debutto sulla panchina della Roma, l'ex attaccante giallorosso si sposta in provincia dove sarà libero di plasmare la squadra a suo piacimento, nonostante lo spauracchio del calciomercato: "Non ci sono giocatori incedibile, è inutile soffermarsi su un nome  -  spiega Montella - il mercato lo fa la società. Sono tranquillo: so che qualsiasi partente, anche il più forte, verrà rimpiazzato con un altro giocatore di sicuro valore. il mio compito è valorizzare al massimo le risorse in organico, saranno i giocatori a fare il modulo: quello che mi interessa è avere una squadra con un'idea di gioco, a prescindere dall'avversario che incontra". "NESSUN ALIBI" - "Quella etnea è una realtà decisamente ben strutturata  -  prosegue l'allenatore di Castello di Cisterna  -  la società è solida: so di avere le spalle coperte e nessun alibi. Credo nel progetto del Catania e sono sicuro che ci sia la possibilità di far bene insieme. È un momento fondamentale della mia carriera, farò del mio meglio per essere all'altezza del compito". LO MONACO: "AMBIZIOSO COME NOI" - "Quando si è trattato di individuare il sostituto di Simeone, abbiamo pensato subito a Montella  -  ha spiegato il presidente del Catania, Nino Pulvirenti - ci sono piaciute l'umiltà e la determinazione che ha sempre mostrato, siamo orgogliosi di averlo con noi".  Gli fa eco l'amministratore delegato del club etneo, Pietro Lo Monaco: ""Cercavamo un tecnico che crescesse con noi: Montella ha le nostre stesse ambizioni, mi auguro venga sostenuto come merita". Proprio per affidarsi ai tifosi, la società rossoazzurra ha anche annunciato la riduzione dei prezzi degli abbonamenti per la prossima stagione, in modo da far leva sul fattore 'Massimino'. Leggi i commenti I commenti dei lettori 
