NOVARA - Si divide la posta allo stadio Piola nel match tra Novara e Siena. Sblocca il risultato Calaiò nel primo tempo, pari di Gemiti a dieci minuti dal termine. Per i piemontesi un punto che non scaccia la crisi, ma riporta comunque il sereno dopo due sconfitte consecutive. Il siena, invece, allunga la striscia positiva e si porta a dieci punti in classifica. POCO NOVARA NEL PRIMO TEMPO - Tesser si affida a Meggiorini in coppia con Jeda, lasciando Morimoto in panchina. Mentre Sannino fa un po' di turn over mandando in campo dal primo minuto Vergassola e Bolzoni. In attacco tra le fila dei toscani uno dei protagonisti della promozione del Novara nella passata stagione, Pablo Gonzalez. Gli ospiti iniziano con il piede giusto, dando velocità alla manovrà e rendendosi pericolosi fin dalle prime battute. Dopo appena un quarto d'ora Tesser è costretto al primo cambio: fuori Ludi, dentro Centurioni. Al 17' è già vantaggio: cross basso di Angelo dalla sinistra, Gonzalez va in scivolata sul primo palo, Brkic smanaccia e Calaiò è il più veloce a ribattere in rete. 0-1 e inizio in salita per i piemontesi. Due minuti più tardi i bianconeri potrebbero addirittura raddoppiare con l'ex gonzalez che impegna Fontana a terra. Il Novara fatica a reagire e si fa pericoloso solo nel finale con un paio di conclusioni di testa da parte di Jeda. REAZIONE NOVARA - Al rientro dagli spogliatoi arriva il secondo cambio per i padroni di casa. Tesser manda in campo Gemiti per un evanescente Garcia. Il Novara appare più tonico e si fa pericoloso con una conclusione di Jeda deviata in calcio d'angolo. Il Siena è in calo. Calaiò e Gonzalez non ricevono assistenza da parte dei compagni di squadra e hanno poca capacità di movimento tra le fitte maglie della difesa di casa. Il meritato pareggio arriva al 35': calcio d'angolo, la palla arriva sui piedi di Gemiti che lascia partire un tiro sotto l'incrocio dei pali. Esplode il Silvio Piola. Per il Novara arriva un punto fondamentale per guardare con ottimismo alla prossima sfida salvezza di domenica in casa del Lecce. NOVARA-SIENA 1-1 (0-1) NOVARA (4-3-1-2): Fontana 6, Dellafiore 6, Paci 5.5, Ludi sv (15' pt Centurioni 6), Garcia 4,5 (1' st Gemiti 6.5), Giorgi 5.5, Porcari 5, Rigoni 6.5, Pinardi 6 (15' st Mazzarani 5.5), Jeda 5, Meggiorini 5.5. (44 Coser, 3 Gemiti, 11 Morimoto, 14 Morganella, 18 Marianini, 21 Mazzarani, 30 Centurioni). All. Tesser 6 SIENA (4-4-2): Brkic 6, Vitello 6, Pesoli 5.5, Contini 6, Del Grosso 6, Angelo 6.5 (14' st Brienza 6), Vergassola 6, Bolzoni 6, Reginaldo 5 (21' st Mannini 6), Calaiò 6.5, Gonzalez 5.5 (27' st Terzi) (12 Farelli, 10 D'Agostino, 19 Terzi, 21 Rossi, 22 Destro, 23 Brienza, 70 Mannini). All. Sannino 6 Arbitro: Tagliavento di Terni, 6 Reti: nel pt 17' Calaiò, nel st 35' Gemiti Angoli: 7-6 per il Novara Recupero: 1' e 4' Ammoniti: Vitello, Terzi, Contini, Rigoni per gioco scorretto, Centurioni per proteste Leggi i commenti I commenti dei lettori 
Gillet 6: benedetto Garics 5.5: titubante Portanova 5.5: diesel Loria 6: esperto Cherubin 6: diligente Perez 5.5: bucato Mudingayi 6: lottatore Kone 6: galoppante Ramirez 6.5: mortifero Acquafresca 7: spietato Di Vaio 5: ombra Pulzetti 6: ordinato Gimenez 5.5: pasticcione Vantaggiato sv 
VITORIA - Prima sconfitta in Eurolega per la Bennet Cantù, battuta 81-69 a Vitoria dal Caja Laboral nella seconda giornata del gruppo A. La formazione di Trinchieri è rimasta a lungo in partita incassando nell'ultimo quarto il parziale che ha deciso la partita e regalato il successo (il secondo in due gare) agli spagnoli allenati da Dusko Ivanovic. Protagonista del break Teletovic, autore nell'ultimo periodo di 10 dei suoi 22 punti. Alla Bennet non sono bastati i 14 punti di Micov, i 13 di Scekic e gli 11 di Shermadini. Nella prossima giornata, giovedì prossimo, Cantù affronterà in casa la formazione spagnola del Bilbao. Caja Laboral (19/34 da due, 7/19 da tre, 22/24 ai liberi): Teletovic 22, Bjelica 17, Huertel 11, Seraphin 10. Rimbalzi: 32 (San Emeterio e Seraphin 7). Assist: 12 (Prigioni e Bjelica 4) Bennet Cantù (20/39 da due, 6/21 da tre, 11/15 ai liberi): Micov 14, Scekic 13, Shermadini 11. Rimbalzi: 30 (Marconato e Shermadini 5). Assist: 15 (Micov 5) Leggi i commenti I commenti dei lettori 
VERONA - Il bello del calcio è la sua imprevedibilità. Solo un pazzo, visto il primo tempo, avrebbe potuto prevedere il successo del Bologna. Invece è andata così. Conta, moltissimo, la fortuna. Conta anche avere un tecnico che, per il momento, viene seguito dal gruppo. Non è poco, anzi, in uno sport di squadra e di umori così plateali, resta tantissimo e la fine dell'avventura di Bisoli, mandato di fatto a quel paese dalla sua squadra durante l'intervallo con l'Udinese, è lì a dimostrarlo. Ecco, dato a Pioli quel che gli spetta, e ricordato che ha vinto due partite su tre con due colpi fuori casa, è giusto dire che questo Bologna a tratti fa tenerezza, perché quasi nessuno si muove senza palla, perché impostare è difficilissimo avendo un centrocampo di cursori e una difesa dove i piedi morbidi non ci sono. Ma questa è la squadra, assemblata male, pensata forse peggio da una società impreparata. I crucifige però non servono, bisogna lavorare a testa bassa, con umiltà e dedizione. Se possibile con un pizzico di fortuna. Stasera, in questa notte storica (mai il Bologna in dieci gare aveva vinto a casa del Chievo), la buona sorte c'è stata. Acquafresca ha colpito alla prima ed unica occasione dopo un primo tempo nel quale il Chievo avrebbe potuto segnare almeno due gol. Si è invece innervosito, perché questo è il calcio, e come succede nelle partite dei bambini, succede talvolta anche in quelle fra professionisti. Il gol fatto dà coraggio, quello preso mette paura e crea insicurezze. Adesso pochi proclami e cerchiamo di non steccare domenica con l'Atalanta. E' dal 19 febbraio che il Bologna non vince in casa e il pubblico rossoblù, quasi eroico, ha voglia di tornare a festeggiare. Intanto ci teniamo stretti questi tre punti davvero benedetti. Immeritati, anche, nel suo complesso, ma benedetti. 
ROMA - Una sorta di gioco delle coppie, tra cinema, letteratura e realtà: Sergio Castellitto, marito di Margaret Mazzantini, dirige Penelope Cruz in un film tratto da un romanzo scritto da sua moglie. E' accaduto la prima volta, sette anni fa, con "Non ti muovere", pellicola che fruttò all'attrice spagnola un David di Donatello; succede di nuovo, in queste settimane, con le riprese di "Venuto al mondo". E adesso i protagonisti di questo triangolo artistico (a cui si aggiunge l'interprete maschile del film attualmente in lavorazione, l'Emile Hirsh di "Into the wild") sono tutti qui, sul palco del Festival. Che con loro celebra la sua giornata di preapertura. E i riflettori di oggi sono tutti per lei, Penelope. Primadonna (in ordine cronologico, e non solo) di una kermesse che punta tutte le sue chance su personalità femminili forti. Tailleur pantalone scuro, camicia bianca accollata, la Cruz per questa passerella festivaliera sceglie un look non  patinato. Puntando sulla bellezza naturale del viso e sul suo sorriso luminoso. Ma inevitabilmente, parlando di una pellicola ancora in fase di realizzazione, la chiacchierata con autori e cast finisce per diventare quasi solo un grande spot pubblicitario. Con l'attrice che  -  manco a dirlo  -  si dice entusiasta di questa seconda esperienza con la premiata ditta Castellitto Mazzantini: "Mi sento come se avessi vinto la lotteria - dichiara - Sergio e Margareth sono due delle persone più importanti che ho incontrato nella mia,  mi hanno regalato due dei personaggi più importanti della mia carriera. Lavorare con loro è indimenticabile. E l'Italia è stata sempre generosa come me". Il regista, ovviamente, ricambia la cortesia:  "E' un privilegio e una fortuna aver incontrato Penelope e aver lavorato insieme, visto che è così piena di talento". Quanto alla storia del film, è un racconto d'amore che ha come protagonista una donna, nello scenario della Bosnia durante e dopo la guerra. "Per il personaggio che interpreto, Gemma  -  racconta ancora Penelope - provo tanto amore e passione: non è facile trovare dei ruoli così. Gemma è una donna che cerca di avere un figlio e non ci riesce. Ogni esperienza fa crescere e cambiare, quella di diventare madre (lei lo è diventata da pochi mesi, ndr) è l'esperienza più forte e importante per una donna". Le riprese di "Venuto al mondo" sono cominciate a Sarajevo il 12 settembre: "Più facile ottenere permessi per girare lì che in questa città", sottolinea Castellitto con una punta di polemica. Poi sono proseguite a Roma e si concluderanno a dicembre in Piemonte. L'uscita nelle sale è prevista per il prossimo autunno. 
ISTANBUL - Ha di che sorridere Caroline Wozniacki anche se il Masters femminile è appena agli inizi. Il suo trono di regina del tennis in rosa è infatti per il momento salvo. A dare alla giovane danese la certezza di chiudere per il secondo anno consecutivo davanti a tutte è la seconda sconfitta di Maria Sharapova nel "Teb Bnp Paribas Wta Championships", dotato di un montepremi di cinque milioni di dollari in programma fino a domenica alla Sinan Erdem Arena (veloce indoor) di Istanbul. SHARAPOVA BATTUTA ANCHE DA LI NA - Dopo la sconfitta contro l'australiana Samantha Stosur, la siberiana numero 2 del ranking mondiale fallisce anche la prova d'appello e si arrende in due set per 7-6 (4) 6-4 alla campionessa del Roland Garros, la cinese Li Na, al debutto nella capitale turca. Infortunatasi a una caviglia a fine settembre a Tokyo e ancora non pienamente ripresasi, la Sharapova, apparsa in cattive condizioni di forma, ha comunque parecchio da recriminare: nel primo set è stata in vantaggio per 4-2 con palla per il 5-2, poi nel tie-break è stata avanti per 4-0 prima di subire sette punti di fila, mentre nel secondo set, sotto 2-5, ha avuto la chance del cinque pari prima di alzare bandiera bianca al decimo game. LA RUSSA SI RITIRA, BARTOLI AL SUO POSTO - Dop la partita è poi arrivata la notizia del ritiro della russa, che non giocherà il terzo match del round robin contro Victoria Azarenka: al suo posto in campo, venerdì, la francese Marion Bartoli, presente a Istanbul come riserva e in questo ruolo chiamata in causa per la seconda volta, dopo che nel 2007 aveva approfittato del forfait di Serena Williams. AZARENKA FACILE SULLA STOSUR - Esordio sul velluto intanto per Victoria Azarenka. Nel secondo incontro del Gruppo bianco, la tennista bielorussa, terza nella classifica mondiale Wta, si è imposta con un doppio 6-2 sull'australiana Samantha Stosur. FINALE FED CUP, LE SQUADRE RUSSA E CECA - La Federazione Internazionale Tennis ha comunicato la composizione delle squadre di Russia e Repubblica Ceca, che il 5 e 6 novembre a Mosca si contenderanno l'edizione 2011 della Fed Cup. Tra le padrone di casa non ci sarà appunto Maria Sharapova, che comunque dopo aver contribuito all'affermazione iniziale sulla Francia non aveva preso parte neanche alla semifinale contro le azzurre. Il capitano russo Shamil Tarpischev ha dunque convocato Vera Zvonareva, Svetlana Kuznetsova, Anastasia Pavlyuchenkova e Maria Kirilenko, mentre la formazione ceca (capitanata da Petr Pala) sarà composta da Petra Kvitova, Lucie Safarova, Lucie Hradecka e Kveta Peschke. ATP SAN PIETROBURGO: ANCHE SEPPI AL 2° TURNO - Esordio positivo per Andreas Seppi al "St. Petersburg Open 2011", torneo Atp dotato di un montepremi di 663.750 dollari in corso sul veloce indoor di San Pietroburgo, in Russia. L'altoatesino ha sconfitto per 7-5 7-6 (4), in due ore esatte di partita, il canadese Vasek Pospisil, proveniente dalle qualificazioni. Al prossimo turno l'azzurro troverà il russo Igor Andreev, che ha eliminato per 3-6 6-4 7-6 (4) lo spagnolo Marcel Granollers, n.6 del seeding: nel bilancio dei confronti diretti il 28enne moscovita è avanti 6-4 ma Seppi si è aggiudicato le ultime due sfide, entrambe giocate quest'anno. Al secondo turno c'è anche Potito Starace, che dopo il facile successo sulla wild card di casa Ivan Nedelko giovedì affronta l'altro russo Dmitry Tursunov, ottava testa di serie (l'azzurro ha vinto entrambi i precedenti). Leggi i commenti I commenti dei lettori 
VERONA - Il delitto perfetto si consuma nella sera più buia, quando nessuno se l’aspetta. Al Bologna basta una stilettata di Acquafresca per colpire al cuore il Chievo e conquistare la prima vittoria al Bentegodi: nei dieci precedenti, non c’era mai riuscito. E’ il secondo successo esterno di fila per la squadra di Pioli, che ha conquistato 6 punti in 3 gare e che ieri sera era virtualmente salva, quart’ultima, a un punto dall'Inter. Un vero colpo di coda, benedetto dalla sorte: perché per un tempo in campo c’è stato solo il Chievo e unicamente l’imprecisione e la sfortuna degli uomini di Di Carlo ha impedito ai rossoblù di andare a riposo con un’altra imbarcata. Un palo di Thereau nel primo tempo, una traversa di Moscardelli nella ripresa, almeno cinque occasioni non sfruttare dai gialloblù, mentre il Bologna appariva stanco, senza idee né voglia. Poi, nella ripresa, è bastata una fiammella di Ramirez per accendere la partita: un sinistro dal limite (dopo 50', il primo tiro in porta) sventato da Sorrentino, poi una punizione da 40 metri che ha voluto fortemente battere per pescare Acquafresca al di là di tutti i difensori. Piattone dell’attaccante e partita ammazzata così. Robert aveva segnato già a Novara e, nella porta sbagliata, con la Lazio. Decisivo sempre, nel bene e nel male, e festeggiato dai cento tifosi rossoblù che gli hanno dedicato un coro personalizzato sulle note della sigla degli Antenati. Pioli ha sorpreso tutti con una formazione rinnovata in difesa: non solo il rientro di Gillet, ma pure quello di Garics (non giocava dal 2 febbraio, debuttava ieri), con Loria richiamato in mezzo e Cherubin spedito a sinistra. A centrocampo di nuovo Perez, con Mudi e Kone. Acquafresca non doveva giocare: “L’ho visto stanco”, diceva Pioli alla vigilia. Invece è stato determinante. Per un tempo, però, il Chievo meritava un successo limpido. Gillet è uscito subito su Pellissier, Sammarco e Thereau hanno sciupato due occasioni a testa (per il francese anche un palo esterno), e Cesar in mischia ha messo fuori di testa. Sembrava stregata la porta del belga, o benedetta, a seconda dei punti di vista. Il Bologna? Non pervenuto. Zero tiri, nemmeno una telefonata di cortesia a Sorrentino. Nella ripresa la svolta, segnata da Gaston. Sull’1-0, poi, Pioli ha potuto rinunciare a Di Vaio, inserendo Pulzetti e avanzando di una casella Kone e Ramirez. Il Bologna ha preso fiducia e campo e ha sfiorato pure il bis: clamorose le occasioni nel finale di Kone (tiro fuori, dopo aver dribblato tutti) e Gimenez, ma pure la traversa presa da Moscardelli su punizione al 18’, al primo pallone toccato. Sprecone il Chievo, cinico e fortunato il Bologna. Con Acquafresca spietato: fra uno sbadiglio e l’altro, ha lasciato la sua impronta sull’arma del delitto. 
