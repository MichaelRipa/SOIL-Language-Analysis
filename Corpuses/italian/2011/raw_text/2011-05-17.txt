Trasferta vittoriosa di Casale in terra pistoiese: la Fastweb vola in semifinale playoff sbancando il PalaFermi 73-68 al termine di una partita palpitante condotta a lungo dagli ospiti prima del sorpasso della Tuscany, poi riagguantata negli ultimi tre minuti e fatta propria nell’overtime. Una prova impressionante di compattezza e di tenacia per gli uomini di coach Crespi che, ancora sotto di 5 punti a meno di un minuto dalla fine del tempo regolamentare, sono riusciti a impattare con un canestro e un tiro libero di Hickman e il cesto decisivo di un Gentile per nulla intimidito dal tifo infernale del pubblico pistoiese. Pistoia, prima di arrendersi, ha dato molto filo da torcere ai casalesi: prima inseguendo senza lasciarsi mai distanziare, poi cogliendo d’impeto il sorpasso a cavallo fra il terzo e il quarto periodo con i canestri di Porzingis, Filloy e Varnado, autore quest’ultimo anche di sette spettacolari stoppate. Tutto ciò senza avere in campo il suo miglior marcatore del primo tempo, Forte, rimasto in panchina (rifiutandosi di rientrare in campo dopo un acceso diverbio con Varnado) per tutta la seconda metà gara. Sostenuta da un tifo assordante, la Tuscany a poco più di tre minuti dalla fine conduceva di 7 punti e sembrava avere il controllo della gara, ma il giovane figlio d’arte Stefano Gentile e uno scatenato JR Hickman (14 punti e ben 10 assist, conditi da 7 falli subiti) sono riusciti a conquistare il supplementare. A quel punto, malgrado il centro titolare Fantoni fosse fuori dal match per cinque falli, Casale ha visto salire in cattedra Chiotti (13 punti e 9 rimbalzi) che ha inchiodato la schiacciata del definitivo vantaggio della Fastweb, poi confermato dai tiri liberi di Hickman e di Malaventura (9 punti). La superiorità di Casale è testimoniata da due numeri: lo stratosferico 50-31 ai rimbalzi, che evidenzia una concreta superiorità sotto canestro, e i 25 tiri liberi contro 14, indice di una maggior aggressività e capacità di attaccare il ferro. Passaggio di turno meritato, dunque, anche per la prova di tenuta mentale della squadra. Ora la Fastweb aspetta la vincente dell’altra serie dei quarti di finale, nella quale Barcellona conduce 2-1 su Scafati. 
"DILLO a tutti che non sei pericoloso!". Si è trovato faccia a faccia con l'orso bruno passeggiando su un sentiero delle Dolomiti, ha avuto la lucidità di riprendere tutto, e perfino di lanciare un messaggio. Si chiama Giuseppe Alberti e fa la guida e l'educatore ambientale nel Parco naturale Adamello-Brenta . Con lui, sabato scorso alle 18, c'erano la moglie e il nipotino di 4 anni. 
SAN FRANCISCO - Il Royal Swedish Yacht Club, che rappresenta il team Artemis Racing, è il nuovo Challenger of Record della 34esima edizione dell'America's Cup, dopo il ritiro della competizione del team italiano Mascalzone Latino per problemi di bilancio che non avrebbero permesso all'armatore Vincenzo Onorato di rispettare col suo 'sindacato' il delicato ruolo: la carica infatti corrisponde al primo team che presenta la sfida al defender, nella fattispecie Bmw-Oracle Racing di Larry Ellison in rappresentanza del Golden Gate Yacht Club di San Francisco. Il Challenger of Record con il defender decide le regole della coppa. "Diamo il benvenuto al Swedish Yacht Club (KSSS) e al loro team Racing Artemis in questo ruolo", ha detto il direttore di regata dell'AC34 Ian Murray. Ricordiamo che Artemis Racing vede in prima linea il celebre Paul Cayard. Il Defender dell'America's Cup, il Golden Gate Yacht Club, ha informato Murray del ritiro dello Yacht Club Italiano, Club Nautico di Roma (CNR) e di Mascalzone Latino. E ha concluso: "Ringraziamo anche CNR e il suo team Mascalzone Latino per i loro sforzi nella importante fase di avvio della 34esima Coppa America. Siamo ovviamente dispiaciuti di perdere un grande concorrente italiano come Mascalzone Latino e CNR, ma siamo fiduciosi nella nuova guida di KSSS e Artemis Racing". CNR ha presentato la prima sfida alla 34esima America's Cup e quindi era diventato il "Challenger of Record".  Royal Swedish Yacht Club è stato il secondo sfidante ad entrare, e, secondo il decreto della coppa, succede automaticamente come Challenger of Record, fanno sapere gli organizzatori che daranno ulteriori dettagli ai primi di giugno durante una conferenza stampa a San Francisco. Lo sfidante svedese alla 34ma America's Cup è stato tra i protagonisti del circuito Vulcain Trophy (ex Challenge Julius Baer) , evento riservato agli specialisti della classe Decision 35 frequentato da alcuni grandi nomi della vela internazionale e da team come Alinghi. A bordo dello scafo svedese saranno impegnai lo stesso Paul Cayard, a bordo come timoniere, Julient Cressant, Rodney Ardern, Yvan Ravussin e Pierre Pennec. Leggi i commenti I commenti dei lettori 
BANGKOK - Molti scienziati sostengono che migliaia di anni fa doveva esserci una lunga striscia di sassi e sabbia tra la costa sud orientale indiana del Tamil Nadu e l'isola di Ceylon, oggi Sri Lanka. Veniva chiamato Adam Bridge, il Ponte di Adamo, in omaggio alla credenza islamica che attribuisce al nostro progenitore la leggendaria passeggiata fino al picco di Ceylon dove restò in meditazione su un solo piede per mille anni. 

La paura di non arrivare in tempo per acquistare i biglietti della finale di Coppa Italia dell'Olimpico di Roma tra Inter e Palermo sta mobilitando i tifosi rosanero. Già da questa stasera si sono formati capannelli di sostenitori davanti ai punti vendita Lottomatica che domani a mezzogiorno metteranno in vendita i tagliandi per la partita. Nel punto vendita di piazza Leoni le adesioni le raccoglie un tifoso di Bagheria che trascorrerà tutta la notte lì. FOTO La veglia dei tifosi in attesa dei biglietti A dargli sostegno un'inserviente del bowling di viale del Fante che gli ha promesso che non appena terminerà il turno notturno lo raggiungerà. Negli altri punti vendita la situazione non è differente. In via Pacinotti, per esempio, c'è un cartello che annuncia l'inizio del turno per le 4 di notte. Ma alcuni tifosi sono già lì a presidio del turno. Identica la situazione in via Uditore dove il turno si fa al buio per un guasto all'illuminazione stradale. 
MARANELLO - " Dobbiamo allenarci ancora meglio nei pit-stop". Dopo i difetti nelle soste nel Gp di Turchia Felipe Massa ramanzina la squadra in vista dell'imminente Gran Premio di Spagna. " E' importante che ogni membro della squadra, pilota incluso, sia estremamente preciso e che tutti lavorino in sintonia, perché a una buona sosta non può seguirne una sbagliata. Nel team sono tutti coinvolti ed ogni singola azione deve tendere a renderla perfetta", sotolinea. L'INCOGNITA DELLE GOMME E DELLE SOSTE - Il brasiliano invoca un'immediata sterzata soprattutto pensando che Catalogna si gareggerà su una pista che mette a dura prova le gomme. Pirelli anche stavolta porterà set misto di ruote dure e morbide. Il compound rigido è stato modificato per produrre maggiore costanza nella prestazione e, nei fatti, creare una differenza maggiore tra le due mescole. E questo potrebbe indurre a strategie più aggressive, anche se sembra che la maggior parte dei piloti sanno già che si lavorerà su tre soste. PIU' SORPASSI - Massa già immagina la gara: "In passato su questo circuito non ci sono mai stati molti sorpassi, penso che con le nuove regole ce ne saranno più del solito, e questo renderà lo spettacolo più interessante per i tifosi perché ci sarà molto più da vedere dall'inizio alla fine della gara". ALONSO VUOL FAR FELICE GLI SPAGNOLI - Il compagno di squadra Fernando Alonso ha voglia di dare una grande soddisfazione ai propri connazionali: "E' una sensazione unica correre nella mia gara di casa. Per me è una motivazione in più voler fare bene davanti al mio popolo, anche se c'è più pressione perché tutti si aspettano molto, è pur sempre una bella pressione". REGOLARE I SET-UP - Lo spagnolo sa cosa lo aspetta e su cosa può migliorare la Ferrari: " Ci sarà una grande differenza in quanto le temperature di aria e asfalto saranno più alte rispetto a quelle di febbraio. Per affrontare la differenza climatica si renderà necessario apportare alcune modifiche nelle regolazioni dei set-up. Questo è un tracciato che tutti i team e i piloti conoscono molto bene, credo sarà un ottimo punto di riferimento per capire quale sarà l'andamento del mondiale". Leggi i commenti I commenti dei lettori 
