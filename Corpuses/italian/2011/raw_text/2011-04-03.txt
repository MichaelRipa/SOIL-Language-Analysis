ROMA  - Per la Roma la settimana 'americanà finisce male. Il futuro patron, Tom DiBenedetto, se proprio dobbiamo trovare la metà piena del bicchiere, potrà essere soddisfatto di una buona mezz'ora iniziale. Per il resto, notte fonda: la Juventus conferma la tradizione recente nell'Olimpico giallorosso (6 vittorie ed un pari), passando 0-2 con una prova di insospettabile personalità visto l'andazzo stagionale. Tre punti guadagnati che aumentano sicuramente il livello di autostima della squadra di Delneri, ma per il resto servono a poco. Tre punti persi che compromettono in maniera probabilmente irrimediabile il futuro della Roma in chiave quarto posto: l'Udinese, prossima avversaria nello scontro diretto, resta davanti 6 punti, la Lazio 4. ROMA A TRAZIONE 'LATERALE'  - Classica gara nella quale la X non interessa a nessuno. Montella, stimolato dai ko di Lazio e Udinese, la gioca con lo schieramento più spregiudicato della sua gestione: Menez e Vucinic esterni in trequarti, Perrotta incursore costante e Totti punta di riferimento. Evidente il disegno del tecnico. Creare l'uno contro uno contro gli esterni bianconeri, Motta (poi infortunato, dentro Grygera) e Grosso, per andare in superiorità numerica: impresa che fallirà, vista l'ottima prova dei tre. Delneri idea un tridente mascherato: Matri attaccante, Pepe sempre sugli esterni e Krasic libero si svariare. STORARI SARACINESCA - Una soluzione che permette ai bianconeri di occupare bene il campo, proponendo azioni di rimessa interessanti. Doni la parata più difficile la deve compiere a fil di sirena su un destro ravvicinato  -  neanche irresistibile  -  di Matri, mentre su un diagonale insidioso di Pepe e sul un colpo di testa di Grosso fa da spettatore apprensivo. Decisamente incisiva la Roma, lo dice il dato che vede Storari migliore in campo nei primi 45'. Il portiere e bravissimo su conclusioni di Vucinic, Totti e De Rossi, fortunato quando il capitano sbaglia un controllo ravvicinato che probabilmente non gli avrebbe dato scampo. Curioso il destino di Storari, romano e romanista: lo scorso anno fece il fenomeno con la Samp togliendo lo scudetto ai giallorossi, stavolta si limita a metterne a forte rischio l'Europa che conta. IL CONTROPIEDE DELLA JUVE  - Nella ripresa, il momento più negativo della Roma è l'uscita di Mexes (dentro Cassetti). Il reparto difensivo ne risente, e gli affondi della Juve fanno male. Il vantaggio firmato da Krasic, che al volo di destro finalizza un preciso cross di Grosso, rompe la gara. La Roma, aggiustata in corsa da Montella con gli ingressi di Borriello e Taddei (fuori Vucinic e Perrotta), propone una manovra di colpo affannosa, sfiorando il pari seriamente solo con un destro di Menez che stampa la palla sull'incrocio dei pali. Molto meglio la Juve quando si distende in verticale: Doni salva su Krasic e Pepe, nulla può però quando Matri gli si presenta davanti in beata solitudine chiudendo con molta freddezza. Roma-Juventus 0-2 (0-0). Roma (4-2-3-1): Doni 6, Burdisso 5.5, Juan 5.5, Mexes 6 (6' st Cassetti 5), Riise 5, Pizarro 5.5, De Rossi 5.5, Menez 5.5, Perrotta 5.5 (28' st Taddei 5), Vucinic 5.5 (28' st Borriello 5), Totti 5.5 (1 Lobont, 23 Greco, 33 Brighi, 87 Rosi). All.: Montella 5.5. Juventus (4-3-3): Storari 7, Motta 6 (45' pt Grygera 6), Barzagli 6.5, Bonucci 6, Grosso 6.5 (37' st Sorensen sv), Melo 7, Aquilani 6.5, Marchisio 6, Krasic 7 (41' st Salihamidzic sv), Matri 6.5, Pepe 6 (13 Manninger, 20 Toni, 36 Giandonato, 38 Libertazzi). All.: Del Neri 6.5. Arbitro: Rocchi di Firenze 6.5 Reti: nel st, 14' Krasic, 29' Matri Angoli: 8 a 4 per la Roma. Recupero: 1' e 3'. Ammoniti: Marchisio e Grosso per gioco scorretto, Pizarro per proteste Spettatori: 55mila circa Leggi i commenti I commenti dei lettori 
Chi si aspettava il solito dibattitopasserella, magari accompagnato dal clima della campagna elettorale, sarà rimasto deluso. Perché il ciclo «Valori e tensioni nella Torino di oggi», che si concluderà questa sera alle 21 (in corso Stati Uniti 23) con il confronto tra il presidente del Consiglio di sorveglianza di Intesa Sanpaolo Giovanni Bazoli e il letterato Claudio Magris sull’uguaglianza dentro e fuori il Vangelo, ha avuto caratteristiche del tutto diverse. Coordinato e progettato da suor Giuliana Galli, vicepresidente della Compagnia di San Paolo, il ciclo voleva accendere le luci su alcuni temichiave, lavoro e democrazia, dignità e giustizia, che spesso vengono affrontati solo con la lente della stretta attualità. E dando voce a pensieri diversi, ma non necessariamente contrapposti. Giuliana Galli si dichiara soddisfatta: "È stato un crescendo — spiega — e ha provocato anche un certo stupore perché se dici “lavoro” pensi che si parlerà di Fiat e della Fiat di oggi, mentre se chiedi se la democrazia è necessaria al successo economico di un paese molti sono tentati di rispondere che dev’essere per forza così. Il che non è vero, anche se magari non ci fa piacere pensarlo". E se si scrive la parola «dignità» tutti pensano alle escort di Arcore? "Sì, per esempio. In realtà Giovanni Maria Flick e Stefano Zamagni lo hanno affrontato pensando sia alle istituzioni sia alle persone, e ne è nato un confronto appassionante. Così come è successo quando Mario Deaglio, Francesco Scisci e Pietro Garibaldi hanno raccontato che la democrazia non è indispensabile allo sviluppo, partendo dal caso cinese, mentre lo sviluppo può, o meglio potrebbe, mettere in moto un processo positivo di ricerca delle libertà". Questa sera invece che cosa si aspetta? "Partiremo dalla parabola evangelica degli operai che lavorano nella vigna nelle diverse ore del giorno e sono pagati tutti allo stesso modo. Qualcuno si stupisce che sia dato lo stesso compenso anche a chi ha lavorato meno, ma il padrone ribatte “a te che importa?”. Per me è la definizione più bella di uguaglianza, supera il pensiero di Marx e perfino l’accezione data al termine con la Rivoluzione francese. Per alcuni è stata una sorpresa che un esponente dell’alta finanza come Bazoli volesse discutere di Vangelo, invece è un tema al quale si è dedicato molto in altre vesti. Vedremo che cosa scaturirà dal suo dialogo con Claudio Magris". Riproporrete il ciclo? "Ancora non lo sappiamo. Questi primi quattro appuntamenti sono nati da un’esigenza e da alcune idee. Volevamo riportare qui, nel cortile di casa, alcuni temi che altrimenti rischiano di apparire astratti e lontani: mi era stato chiesto ad esempio di invitare Yunus, ma ho risposto che anche qui ci sono esempi di microcredito e di aiuto a chi ne ha bisogno. In realtà il vero tema erano le idee sul futuro della città, una città che non è stata mai passiva di fronte ai cambiamenti e alle grandi correnti di idee". 
C''è un patto che si sta discutendo in piazza Castello. Un patto fra Lega e Pdl, fra Cota e i vertici del partito di Berlusconi. L’idea di un rimpasto di giunta circolava da tempo, si parlava di giugno, ma adesso il governatore sarebbe intenzionato ad accelerare, metà aprile. Oggetto del contendere la solita sanità, anello cruciale della strategia costruita sin dalla campagna elettorale dal Carroccio, che si è presentato con una riforma sanitaria dal percorso assai tortuoso e irto di spine. Che Cota pensi che alla guida del grande baraccone sia necessario mettere l’uomo della Fiat, il direttore Paolo Monferino da lui fortissimamente voluto, è noto da tempo. La situazione attuale, con un debito da annunciare che potrebbe essere ancora più alto dei 600 milioni di cui si vocifera, forse 800 milioni, pare abbia convinto anche il Pdl. Disponibile adesso a sacrificare l’assessore Caterina Ferrero, sulla quale pesa il carico della forte opposizione alla riforma sanitaria, moltissimi mal di pancia e scontri ripetuti con il direttore regionale. In sostanza, i tempi sarebbero maturi per una convenienza su entrambi i fronti. Il Pdl potrebbe scaricarsi del fardello di una rivoluzione pianificata e radicalizzata soprattutto dal Carroccio e dall’attuale commissario dell’Aress Claudio Zanon, mentre la Lega potrebbe realizzare l’obiettivo di mettere al timone il suo uomo più affidabile, brandendo la spada di Damocle del buco e del conseguente rischio commissariamento da parte di Giulio Tremonti. Un asso non indifferente per tenere in scacco gli alleatiavversari. Caterina Ferrero però non andrebbe a casa (d’altronde Cota aveva preteso che gli assessori dessero le dimissioni dal Consiglio) e il Pdl punta a bilanciare la perdita di un assessorato fondamentale come quello della sanità prendendosi una delega altrettanto prestigiosa, il bilancio. In caso contrario, il patto non sarebbe probabilmente chiuso. In questo caso Ferrero potrebbe perdere onorevolmente il suo ruolo assumendo quello che è stato finora di Giovanna Quaglia. Gli assessorati salirebbero quindi a tredici, con una ovvia ridistribuzione delle deleghe. Nel futuro di Caterina Ferrero ci potrebbe però essere anche uno scranno da parlamentare. La prospettiva si aprirebbe con la probabile nomina che questa settimana Maria Grazia Siliquini, (responsabile regionale di Fli riconquistata alla causa del premier), avrebbe come direttore delle Poste Italiane. Il primo in lista è Angelo Mastrullo, seguito a ruota proprio da Caterina Ferrero. In caso di rinuncia di Mastrullo, lo scranno di Montecitorio andrebbe alla tenace assessore della sanità. Un retroscena che spinge piazza Castello a smentire l'articolo di "Repubblica": "Solo fantasie, non c'è nulla di vero. In nessuna regione il presidente tiene per sè l'interim della sanità. Monferino ha già molto lavoro come manager. E poi perché sostituire un assessore che lavora bene come la Quaglia?" 
Gli errori dalla lunetta e la mancanza di lucidità e di concretezza in numerose azioni d’attaco, comprese quelle decisive, costano all’Angelico la sconfitta casalinga ad opera della Benetton Treviso, che passa al Lauretana Forum col risultato di 77-79 vendicando così la scorreria biellese del match di andata, quando un canestro di Soragna al penultimo secondo regalò agli ospiti la vittoria. Partita palpitante, a tratti nervosa, con molti errori da entrambe le parti (significative le 19 palle perse di Biella e addirittura clamorose le 28 di Treviso), ma che la Benetton – priva dell’infortunato Brunner, ex di giornata - ha meritato di vincere: i padroni di casa hanno sbagliato troppo (11 tiri liberi errati su 30,  un modesto 45,9% nei tiri da 2 punti) per poter recriminare su un arbitraggio largamente scadente e contestatissimo. In fondo alla classifica, comunque, non cambia nulla: Biella mantiene il terzultimo posto, quattro punti al di sopra della quota retrocessione, con tutte le altre squadre sconfitte e Brindisi  penultima, che attende un recupero contro Siena dall’esito abbastanza scontato. Le immagini della partita La gara si apre positivamente per l’Angelico, che passa subito in vantaggio grazie a un ispirato Chessa (sei punti in un attimo, 11 alla fine) e raggiunge l’11-2 grazie a un basket corri-e-tira che Treviso non riesce sulle prime a contrastare. Il primo quarto finisce sul 18-7 per Biella, con il solo Motiejunas a far bottino per i verdi della Marca. Quando si riprende il gioco, tuttavia, la musica cambia: la Benetton cresce in difesa e comincia a rendere più difficile il gioco di Biella, mentre dall’altro lato del campo i suoi cecchini cominciano a trovare continuità a canestro, realizzando un parziale di 10-0 che ricuce le distanze e porta a chiudere la prima metà di gioco in perfetta parità sul 30-30. L’inerzia resta nelle mani di Treviso anche dopo l’intervallo, con Biella che smarrisce la via del canestro e la Benetton che martella con un ispiratissimo Gentile (16 punti), fischiatissimo dal pubblico per un battibecco con Jurak che costa ai due un reciproco fallo tecnico, un concreto Smith (15) e il veterano Bulleri (14). Dopo il massimo vantaggio degli ospiti sul 36-46, l’Angelico reagisce e, con Jurak e Sosa (12 punti e 8 assist per il play dominicano) recupera cinque punti. Ma è l’energia di Viggiano (20 punti e 9 rimbalzi) a tenere attaccata Biella alla partita, che vede il terzo quarto chiudersi sul 51-55. Nell’ultimo periodo la Benetton tenta a più riprese di allungare, inseguita da una Angelico più volenterosa che lucida. Sosa, Suton (in doppia doppia con 10 punti e 11 rimbalzi) e Slaughter (13 punti) guidano l’impetuosa ma confusa rimonta dei padroni di casa, ma dall’altra parte i tiratori trevigiani mantengono una distanza di sicurezza. Nel finale Biella fallisce il possibile pareggio pasticciando in attacco, si avvicina anche a -2 ma dalla lunetta un preciso Bulleri mette in ghiaccio la vittoria. Finisce 79-77, con i giocatori dell’Angelico applauditi comunque dal pubblico. 
ROMA - Si chiude la stagione regolare del campionato di volley e da mercoledì via ai playoff. La capolista Itas Diatec Trentino espugna al tie break il campo di Cuneo (seconda) e ottiene la vittoria numero 25 (una sola sconfitta) in campionato eguagliando il record di successi della Philips Modena 89/90 e Messaggero Ravenna 90/91. Verdetto favorevole per San Giustino che conquista l'ultimo tagliando valido per entrare tra le grandi. Delusione, viceversa, a Castellana Grotte: non basta il meraviglioso girone di ritorno e la vittoria a Treviso per restare in serie A1. I pugliesi retrocedono insieme a Forlì. Piacenza si salva con un prezioso trionfo al quinto set a Roma. Monza scavalca Modena e Treviso e finisce quarta in classifica e conquista un posto in Europa nella coppa Cev. La griglia dei playoff prevede sfide interessanti. Si comincia mercoledì con Macerata-Treviso e Monza-Modena. Giovedì tocca alle prime due della classe: Trento-San Giustino e Bre Banca Cuneo-Verona. Dopo due anni di digiuno, Trento torna a vincere al palaBreBanca di Cuneo e si candida di prepotenza a favorita per la conquista dello scudetto. Molti gli assenti da una parte dall'altra e in evidenza due bulgari: tra gli ospiti Sokolov 32 punti e 54 per cento in attacco e Nikolov tra i campioni d'Italia con 30 palloni vincenti. Brutta tegola per Cuneo che perde per un infortunio al ginocchio Simone Parodi. Domani alle 11.30 la risonanza magnetica darà indicazioni più precise. Poco più di un allenamento per Macerata nel successo ottenuto a Forlì. La buona notizia arriva, però, dal ritorno in campo di Igor Omrcen a tre settimane dalla distorsione alla caviglia: "Ho fatto un passo in avanti verso il mio completo recupero sottolinea il capitano - ho saltato e attaccato senza sentire fastidi". In vista della sfida contro Treviso l'allenatore Berruto ha concesso un po' di riposo a Savani e Padrascanin. Euforia in casa Monza per il sorpasso proprio ai danni di Modena all'ultima giornata e per giunta in casa gialloblù. I brianzoli sfoderano un Gavotto (17 punti) e Rooney (13 punti) super e l'anno prossimo ritornano a competere nel vecchio continente, non accadeva dal Duemila. Entusiasmo enorme a San Giustino, i padroni di casa coronano il sogno di disputare i playoff. Il netto successo contro Latina non è mai stato in discussione con un Dias in forma autore di 23 punti. Non usa mezzi termini l'allenatore degli umbri Emanuele Zanini: "Raggiungere i playoff è stata una vera e propria impresa. Una squadra composta prevalentemente da giovani ha visto premiare la sua tenacia". Invece Vibo Valentia  vince in casa contro Verona solo al tie break, con 26 punti di Simeonov, e finisce qui la stagione senza prendere parte alla corsa scudetto. In chiave retrocessione altra grande partita di Castellana Grotte che passa addirittura a Treviso, ma non basta. La vittoria di Piacenza a Roma annulla ogni sforzo. I pugliesi lasciano la serie A1 con qualche rammarico: "Oggi era la finale e l'abbiamo vinta, ma non è bastata  -  dice l'allenatore Gulinelli  -  il nostro girone di ritorno è stato di grande spessore, per questo ci dispiace".A seguire il recoconto della giornata attraverso i tabellini ufficiali della Lega Volley. BRE BANCA LANNUTTI CUNEO - ITAS DIATEC TRENTINO 2-3 (21-25, 25-12, 26-24, 23-25, 20-22) - BRE BANCA LANNUTTI CUNEO: Mastrangelo 9, Henno (L), Parodi 7, Galic 9, Fortunato 2, Montagna, Carletti 3, Nikolov 30, Patriarca 10, Volkov 7. Non entrati Grbic, Peda. All. Giuliani. ITAS DIATEC TRENTINO: Leonardi 7, Birarelli, Della Lunga 16, Zygadlo 5, Bratoev 19, Sokolov 32, Bari, Colaci (L), Garcia Pires Ribeiro 10. Non entrati Vieira De Oliveira, Sala, Stokr. All. Stoytchev. ARBITRI: Cerquoni, Balboni. NOTE - durata set: 24', 21', 29', 28', 25'; tot: 127'. M. ROMA VOLLEY - COPRA MORPHO PIACENZA 2-3 (25-19, 22-25, 23-25, 27-25, 18-20) - M. ROMA VOLLEY: Zaytsev 26, Paolucci, Lebl 5, Uriarte, Tomatis, Cesarini (L), Corsini 3, Saraceni 10, Bencz 19, Yosifov 11, Corsano (L), Cupkovic 6. Non entrati Cisolla. All. Giani. COPRA MORPHO PIACENZA: Popp 10, Semenzato 2, Marra (L), Gonzalez 2, Ruiz 22, Perazzolo 9, Nilsson, Massari (L), Zlatanov 14, Holt 8, Tencati 7, Boschi 1, De Almeida 6. All. Lorenzetti. ARBITRI: Saltalippi, Santi. NOTE - Spettatori 1800, incasso 3700, durata set: 26', 29', 31', 31', 21'; tot: 138'. SISLEY TREVISO - BCC-NEP CASTELLANA GROTTE 1-3 (25-20, 23-25, 21-25, 17-25) - SISLEY TREVISO: Elgarten 1, Fei 14, Horstink 8, Kovar 12, Papi 4, Farina (L), Boninfante 1, De Togni, Bontje 9, Maruotti 3, Bjelica 11. Non entrati Szabo, Vanin. All. Piazza. BCC-NEP CASTELLANA GROTTE: Milushev 3, Rak 9, Cozzi 8, Guerra 16, Patriarca, Falaschi 5, Dvoranen 14, Rodriguez 14, Gallotta 1, Cicola (L). Non entrati Pagano, Guglielmi, Torre. All. Gulinelli. ARBITRI: Satanassi, La Micela. NOTE - Spettatori 1300, incasso 3800, durata set: 23', 27', 26', 25'; tot: 101'. YOGA FORLì - LUBE BANCA MARCHE MACERATA 0-3 (14-25, 18-25, 21-25) - YOGA FORLì: Falasca 1, Ricci Petitoni 4, Bacci, De Pandis (L), Ainsworth 2, Sintini, Bellei 12, Caldeira 5, Bovolenta 7. Non entrati Olivucci, Oivanen. All. Molducci. LUBE BANCA MARCHE MACERATA: Lampariello, Paparoni (L), Vermiglio 6, Conte 7, Stankovic 3, Martino 15, Vadeleux 5, Van Walle 7, Omrcen 3, Podrascanin 2. Non entrati Savani, Marchiani, Cacchiarelli. All. Berruto. ARBITRI: Perri, Vagni. NOTE - durata set: 21', 22', 25'; tot: 68'. RPA-LUIGIBACCHI. IT SAN GIUSTINO - ANDREOLI LATINA 3-0 (25-13, 25-20, 31-29) - RPA-LUIGIBACCHI. IT SAN GIUSTINO: Zhukouski 1, Schwarz 11, Dias 23, Giovi (L), Finazzi 8, Nikic 10, Maric, Cester 5, Steuerwald 1. Non entrati Van Den Dries, Bartoletti, Braga, Lo Bianco. All. Zanini. ANDREOLI LATINA: Kovacevic 12, Popelka 7, Kohut 2, Gitto 9, Sottile, Cortina (L), Pieri (L), Spairani 1, Vujevic 1, Starovic 14. Non entrati Nonne, Labardi, Giombini. All. Medei. ARBITRI: Cipolla, Cesare. NOTE - Spettatori 1700, durata set: 23', 25', 35'; tot: 83'. CASA MODENA - ACQUA PARADISO MONZA BRIANZA 1-3 (14-25, 25-19, 24-26, 21-25) - CASA MODENA: Manià (L), Fabroni 1, Kooistra 7, Mossa De Rezende 4, Dennis 17, Berezhko 10, Kooy 10, Casadei, Creus Larry 9, Casoli 2, Piscopo 1. Non entrati Ciabattini, Diaz. All. Bagnoli. ACQUA PARADISO MONZA BRIANZA: Cetrullo, Rauwerdink, Forni 9, Molteni 12, Buti 8, Rooney 13, Travica 3, Gavotto 17, Exiga (L). Non entrati Pesenti, Krumins, Zito, Shumov. All. Monti. ARBITRI: Pasquali, Ippoliti. NOTE - Spettatori 3700, incasso 26000, durata set: 21', 28', 32', 26'; tot: 107'. TONNO CALLIPO VIBO VALENTIA - MARMI LANZA VERONA 3-2 (24-26, 25-23, 25-20, 22-25, 15-9) - TONNO CALLIPO VIBO VALENTIA: Rivera Caamano 8, Coscione 3, Suljagic 9, Anderson 22, Ferraro, Kindgard, Baroti, Simeonov 26, Ananiev 1, Barone 10, Fanuli (L). Non entrati Feroleto, Nikolov. All. Di Pinto. MARMI LANZA VERONA: Latelli 3, Pajenk 9, Kosmina 9, Brunner 4, Lasko 9, Smerilli (L), Lotman 16, Zingel 10, Cala Gerardo 5, Herpe 19. Non entrati Meoni, Sterzi. All. Bagnoli. ARBITRI: Rapisarda, Castagna. NOTE - Spettatori 1300, incasso 4200, durata set: 28', 27', 25', 26', 14'; tot: 120'. RISULTATI ULTIMA GIORNATA Bre Banca Lannutti Cuneo-Itas Diatec Trentino 2-3 (21-25, 25-12, 26-24, 23-25, 20-22); M. Roma Volley-Copra Morpho Piacenza 2-3 (25-19, 22-25, 23-25, 27-25, 18-20); Sisley Treviso-BCC-NEP Castellana Grotte 1-3 (25-20, 23-25, 21-25, 17-25); Yoga Forlì-Lube Banca Marche Macerata 0-3 (14-25, 18-25, 21-25); RPA-LuigiBacchi. it San Giustino-Andreoli Latina 3-0 (25-13, 25-20, 31-29); Casa Modena-Acqua Paradiso Monza Brianza 1-3 (14-25, 25-19, 24-26, 21-25); Tonno Callipo Vibo Valentia-Marmi Lanza Verona 3-2 (24-26, 25-23, 25-20, 22-25, 15-9) CLASSIFICA Itas Diatec Trentino 72, Bre Banca Lannutti Cuneo 61, Lube Banca Marche Macerata 51, Acqua Paradiso Monza Brianza 44, Casa Modena 43, Sisley Treviso 42, Marmi Lanza Verona 37, RPA-LuigiBacchi. it San Giustino 35, Tonno Callipo Vibo Valentia 34, Copra Morpho Piacenza 30, M. Roma Volley 30, Andreoli Latina 29, BCC-NEP Castellana Grotte 28, Yoga Forlì 10. COSI' NEI PLAYOFF Itas Diatec Trentino (1a)-RpaLuigiBacchi. it Perugia (8a) Acqua Paradiso Monza Brianza (4a)-Casa Modena (5a) Bre Banca Lannutti Cuneo (2a)-Marmi Lanza Verona (7a) Lube Banca Marche Macerata (3a)-Sisley Treviso (6a) Leggi i commenti I commenti dei lettori 
Approntare una soluzione per il nodo idraulico di Parma-Colorno attuabile in  tempi ragionevolmente rapidi e allo stesso tempo realizzare un nuovo ponte sul  Baganza: è questa la finalità del protocollo siglato oggi in Provincia dai  rappresentanti di  Regione, Provincia, comuni di Parma, Collecchio, Sala  Baganza, Felino, Colorno, Autorità di bacino, Aipo. Per volontà comune di  tutti questi soggetti si darà corso alla progettazione e realizzazione della  cassa di laminazione sul Baganza, nel territorio dei 4 Comuni rivieraschi  (Parma, Collecchio, Felino e Sala Baganza) a nord della frazione di Casale di  Felino, nonché agli interventi a valle della città di Parma finalizzati alla  messa in sicurezza di Colorno. Contestualmente, sul manufatto di sbarramento  della cassa di espansione, con un indubbio vantaggio economico, sarà anche  realizzato un nuovo attraversamento stradale sul Baganza, un nuovo ponte che  sarà parte del collegamento pedemontano, la “grande rete” regionale che da  Bologna correrà fino a Fidenza, collegando la tangenziale di Felino in corso di  realizzazione con la strada provinciale 15 di Calestano, in corrispondenza del  centro agroalimentare dei Filagni di Collecchio a nord di Sala Baganza. 16 mln  di euro l'investimento. Ad Aipo viene affidato il coordinamento e il compito di predisporre il  progetto generale delle opere connesse al nodo idraulico nel suo complesso,  costituito dal sistema cassa Parma-Baganza e dal tratto del torrente parma fino  a Colorno, realizzabile per stralci. Sulla base degli studi redatti sino a  questo momento è stato possibile prefigurare un primo stralcio funzionale,  suddivisibile in tre lotti successivi. Il primo lotto del valore di 16 mln di  euro prevede la realizzazione dell’invaso e del manufatto di regolazione della  cassa di laminazione, comprensivo delle parti viarie di collegamento con la sp  15 a ovest e la sp 56 a est, e degli interventi per la difesa idraulica  dell’abitato di Colorno attraverso l’aumento della funzionalità idraulica del  torrente Parma e dei manufatti di attraversamento. Col secondo lotto si procederà al completamento delle opere stradali con la  realizzazione del collegamento tra la rotatoria d’accesso est  all’attraversamento sulla cassa, e la tangenziale di felino. Nel terzo lotto si  prevede il completamento della cassa di laminazione con realizzazione  dell’invaso fuori linea. L’investimento di 16 mln di euro viene effettuato per 8 mln di  euro dalla Regione con risorse rientranti nell’ambito dell’accordo sottoscritto  con il Ministero dell’Ambiente finalizzato alla programmazione e al  finanziamento di interventi urgenti e prioritari per la mitigazione del rischio  idrogeologico; altri 4 mln del programma triennale di intervento della Regione  sulla rete viaria; 2 ml dalla Agenzia di protezione civile della regione  emilia-romagna; 2mln da parte di a.i.po; oltre ad una quota a carico dei comuni  interessati, relativa alla disponibilità delle superfici e alla sistemazione  finale dell’area di cava, che saranno definite in accordo con i comuni. La fase di progettazione unitaria sarà preceduta da scenari di intervento  tesi al raggiungimento degli obiettivi di sicurezza e di miglioramento della  viabilità sulla base delle risorse disponibili e dovrà tenere conto degli  aspetti gestionali delle opere esistenti (cassa del parma) e di quelle da  realizzare. Il progetto preliminare della cassa di laminazione del torrente Baganza  predisposto dal Servizio tecnico di bacino e il progetto preliminare del tratto  di strada di collegamento tra la tangenziale di Felino, la sp 56 di Montanara e  la sp 15 di Calestano redatto dalla Provincia  saranno recepiti da Aipo che ne  integrerà i contenuti alla luce dei risultati dello studio che la stessa Agenzia  realizzerà. Il protocollo impegna Aipo a trasmettere, entro il 30 aprile 2011, lo studio  di fattibilità complessiva e il progetto preliminare del primo stralcio,  aggiornato e corredato dagli studi necessari per i pareri ambientali, ai  firmatari e in particolare ai comuni per le eventuali necessarie varianti  urbanistiche. La progettazione definitiva degli interventi relativi ai tre lotti  del primo stralcio dovrà essere completata entro il 31 dicembre 2011. A collaudo avvenuto dei vari lotti le opere realizzate saranno intestate al  demanio-opere idrauliche e la proprietà delle opere stradali alla Provincia di  Parma mentre la competenza sul tratto del Baganza compreso tra la cassa e la  confluenza nel torrente Parma sarà trasferita ad Aipo. 
"Caro dottor Marchionne, la invitiamo a venire da noi in assemblea a conoscerci, a discutere con noi. Proveremo a comprenderci senza pregiudizi e fughe ideologiche. La aspettiamo". Recita così la lettera  firmata da 400  lavoratori dello stabilimento di Grugliasco . Una lettera da presentare all’amministratore delegato del Lingotto per chiedere che partecipi a un’assemblea e illustri personalmente il punto di vista dell’azienda. E’ naturalmente difficile che Marchionne accetti. Ma non impossibile. All’indomani del referendum di Mirafiori era stato lo stesso amministratore delegato a dichiarare: "Abbiamo vinto il referendum ma abbiamo sbagliato sul piano della comunicazione con i dipendenti. Io stesso ho avuto la tentazione di andare in fabbrica a spiegare il nostro punto di vista". Nella lettera,  si ricorda a Marchionne la travagliata storia recente della ex Bertone: "Quando lei, nonostante la crisi globale, ha deciso di rilevare, in una gara con più concorrenti, la nostra azienda, noi tutte e noi tutti eravamo felici che il nostro datore di lavoro diventasse la storica e grande Fiat che voleva valorizzare le nostre capacità di fare auto". I dipendenti ricordano gli "8 anni di lavoro discontinuo con l’uso della cassa integrazione che ha voluto dire sopravvivere con sostegni di 800 euro medi mensili" e sottolineano la loro «grande disponibilità a lavorare ovunque si presentassero occasioni». Oggi infatti sono circa 300 i dipendenti della fabbrica di Grugliasco che lavorano in altri stabilimenti del gruppo compresi i 114 che sono alla Sevel di Atessa, in Abruzzo. "Per tutto questo  conclude la lettera a Marchionne  pensavamo di non dover più essere sottoposti ad ulteriori esami. Pensiamo di aver salvato il nostro lavoro e la nostra azienda quando nessuno ci credeva. La invitiamo a venire da noi a conoscerci e a discutere". La trattativa sul futuro della Bertone sembra essere in una fase di stallo anche se potrebbero verificarsi nei prossimi giorni colpi di scena. Fiat e sindacati devono decidere se ripetere il film già visto a Mirafiori o Pomigliano o se tentare strade nuove. Claudio Chiarle, segretario della Fim, è pessimista e sostiene che "a questo punto la trattativa è finita. Solo la Fiom continua a pensare che si possa tenere aperta. La Fiat è stata chiarissima". Qual è dunque lo scenario previsto dai metalmeccanici della Cisl? "Pensiamo che anche alla Bertone debba svolgersi il referendum come è accaduto negli altri stabilimenti". E se vincesse il no? "Ognuno si assumerebbe le sue responsabilità. Ma ho ragione di ritenere che soprattutto tra i dipendenti che stanno lavorando ad Atessa e negli altri stabilimenti ci sia disponibilità ad approvare un accordo analogo a quello di Mirafiori". Se vincesse il sì la Fim firmerebbe l’accordo? "No di certo", risponde Chiarle. Che aggiunge "Non sono disposto a firmare accordi se rappresento la minoranza delle rsu. Se vincerà il sì chiederemo che si rifacciano le elezioni dei rappresentanti di fabbrica e firmeremo solo se saremo in maggioranza nel consiglio di fabbrica". 
La Juventus ha frustrato i sogni di Champions della Roma. Un grande Storari che in extremis ha sostituito il febbricitante Buffon, ha impedito ai giallorossi di passare: le bombe di De Rossi e Totti sono state neutralizzate dal portiere bianconero (tifoso romanista). Nella ripresa la Juve è cresciuta ed è andata a segno con un gran gol di Krasic su cross di Grosso, autore del passaggio a Matri pure sul secondo gol bianconero. Vucinic e Menez hanno inciso poco, nella Roma e così tutto è diventato difficile: dopo aver sfiorato il gol parecchie volte nel primo tempo, la squadra di Montella (primo ko in campionato) ha ceduto nella ripresa. La Roma si è così presentata al nuovo patron DiBenedetto con una sconfitta poco beneaugurante: l'Europa-bis resta raggiungibile, la Champions un po' meno. Montella ha perso la propria imbattibilità e questo non costituisce un buon biglietto di presentazione, in vista della conferma alla guida giallorossa. La Juventus, che sembrava quasi una vittima sacrificale, ha invece ottenuto una vittoria  corroborante dopo aver navigato fra polemiche e infortuni. E' tornato il sorriso, in casa bianconera, insomma. Clamoroso il febbrone di Buffon che ha lasciato in extremis il posto a Storari (grandissimo), gravi - ma ininfluenti, visto il risultato - anche le defezioni di Chiellini e Del Piero, che hanno portato, da parte di Del Neri, a un ulteriore cambio di schema e formazione: 4-3-3 con i rientri di Motta (poi Grygera), Barzagli e Grosso (decisivo) in difesa; a centrocampo ha ripreso proprio posto Felipe Melo (sicuro); Krasic (gran serata) e Pepe hanno fatto esterni d'attacco e Matri (ancora un gol, il 17. mo, ma sesto in banconero) unica, vera punta. Montella ha confermato la difesa con Nicolas Burdisso sulla destra. Il rientro di Vucinic è stata l'unica novità (non decisiva) nel settore avanzato giallorosso. Si è giocato a ritmi elevatissimi e per gran parte del primo tempo è stata la Roma a tenere in mano il pallino della gara, con qualche concessione alla Juve sul finire. La bella partita di Motta (poi infortunatosi) ha impedito a Vucinic di imperversare. Molto spesso il centrocampo giallorosso ha preso il sopravvento, con i lanci di Pizarro e le iniziative di De Rossi, mentre Totti ha cercato sovente il tiro. Sul fronte juventino, partita di contenimento di Melo, percussioni pericolose di Grosso sulla sinistra, gran lavoro di raccordo di Marchisio e scatti di Krasic, spesso in posizione centrale. La Roma ha avuto quattro palle gol nel primo tempo: al 9' Vucinic dopo una bella giocata ha cercato il tiro, parato da Storari in serata veramente eccezionale. De Rossi al 12' ha trovato Totti solo sul centro sinistra, ma il capitano non è riuscito a controllare bene. Poi al 30' una clamorosa occasione per la Roma. Vucinic da sinistra per Totti: destro-bomba che Storari è riuscito a deviare col corpo, ma la palla si è avviata verso la porta e Bonucci ha salvato spazzando via. Al 46' Totti da sinistra ha dato a De Rossi che ha sparato un destro terrificante che Storari (da nove in pagella) ha deviato alla grande. La vera occassione della Juve in contropiede, poco dopo: Marchisio da sinistra ha servito Matri che ha tirato, ma non bene, e Doni ha deviato. Più Roma che Juve, come si è visto, e altra defezione in campo bianconero: Motta si è fatto male all'inguine ed è entrato Grygera. Un'iniziativa di Krasic -molto egoista nel non dare a Pepe, libero- ha dato il via alla ripresa. Poi Mexes ha dato forfeit ed è stato sostituito da Cassetti: al centro è andato Burdisso. E' calata la Roma e la Juve ha tentato di approfittarne: Matri ha tentato la rovesciata su traversone di Krasic da destra, ma non ha trovato la palla all'11'. Ed è arrivato così anche il gol bianconero: Marchisio sulla sinistra ha dato in profondità a Grosso che dal fondo ha messo al centro e Krasic al volo di destro ha fulminato Doni. Grande rete. Poi Pepe al 20' ha tirato su Doni, che bracolava in area: lo juventino non ha saputo calibrare il pallone dopo una bella iniziativa di Matri sulla sinistra. La Roma ha reagito, ma le è mancata la lucidità per pareggiare. E Pepe ha cercato ancora di sorprendere Doni. Invano. Una grande azione Totti-Menez (sulla destra) al 28' si è infranta sulla traversa. Poi Doni salva su Krasic. Montella ha tentato con Borriello e Taddei al posto di Vucinic e Perrotta. Ma ha preso, in contropiede, il gol del raddoppio al 29': Matri, in posizione regolare, su passaggio di Grosso se n'è andato sulla sinistra ed è andato a trafiggere Doni fra le gambe. Roma distrutta moralmente. De Rossi e Totti si sono mangiati il gol che avrebbe riaperto la partita al 41', anche se Rocchi ha fischiato un fuori gioco dubbio. Così la partita è scivolata verso la fine: ora la Juve spera di acchiappare l'Europa. Troppo tardi? 
