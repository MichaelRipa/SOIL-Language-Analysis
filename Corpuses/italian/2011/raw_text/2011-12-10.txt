QUEBEC CITY (Canada) - Trionfo di Carolina Kostner alle Finali del Grand Prix Isu a Quebec City, in Canada. Dopo uno Short senza alcuna sbavatura, salti perfetti e fluidità, l'azzurra è stata la migliore anche nel programma libero, ottenendo il miglior punteggio di 121.05 che le ha permesso di raggiungere un totale di 187.48 (suo nuovo primato). Al secondo posto ancora la giapponese Akiko Suzuki (179.76); terza la russa Alena Leonova (176.42). Al quarto posto la giovanissima russa Elizaveta Tuktamisheva (174.51) che ha scavalcato la statunitense Alyssa Czisny (156.97). FOTO: Il trionfo di Carolina La Kostner ha dimostrato di essere una numero uno, il Grand Prix Isu è infatti la manifestazione di pattinaggio di figura paragonabile alla Coppa del mondo negli altri sport. Al termine di una perfetta prestazione nel programma libero, la 24enne di Ortisei è stata capace di migliorare di 2,80 punti il suo precedente primato portandolo a 187,48. Partite le note del concerto No.23 di piano e orchestra di Mozart, Carolina ha centrato subito un ottimo triplo loop. Sul successivo elemento tecnico, il triplo flip, l'unico errore della gara, una mano che ha toccato il ghiaccio. La Kostner ha però lottato con grinta per ottenere la vittoria. Bellissimo il finale con le trottole combinate di livello quattro. Leggi i commenti I commenti dei lettori 
Serve una rivoluzione. Nel cuore e sul mercato. La prima è la più difficile. E’ chiaro che l’assenza di Jovetic ha pesato parecchio. Ma oltre a non vedere il gioco non abbiamo visto neanche una reazione.  Solo Behrami e Salifu. Il resto da cestinare, anche se Gilardino (che pure è ancora lontano da se stesso)  qualche attenuante ce l’ha, considerata l’assenza di una manovra offensiva degna di questo nome.  E poi? Poi bisogna cercare giocatori che abbiano fame e voglia. Questo viaggio a Milano è stato imbarazzante. Più che la resurrezione dell’Inter questa è stata la resa incondizionata  della Fiorentina.  E questo, sinceramente, è ciò che fa più male. 
Sulla vicenda dell'assalto al campo rom per vendicare uno stupro che non c'è mai stato è intervenuto anche il sindaco quando i contorni della vicenda non erano ancora chiari, ma l'accampamento era ormai un terreno fumante. Piero Fassino si è affidasto a un comunicato: "è compito della magistratura accertare cosa sia effettivamente avvenuto nella vicenda" della ragazza di Torino. "E' assolutamente inaccettabile - ha detto Fassino - che si dia luogo a manifestazioni di linciaggio nei confronti di persone estranee ai fatti per la sola ragione che sono cittadini stranieri". "Torino - ha aggiunto - è una città civile che ha saputo sempre rispettare ogni persona quale che sia il luogo in cui è nata, la lingua che parla, la religione che pratica. E' dovere della nostra comunità - ha concluso Fassino - respingere chi vorrebbe precipitare la vita della nostra città nell'intolleranza, nell'odio e nella violenza". 
KIBUYE (RUANDA) - Per un giorno, hanno dimenticato di vivere in un campo di rifugiati e si sono trasformati in veri e propri astronauti in viaggio nello spazio attraverso il sole, la luna, le stelle e i pianeti.  Sono gli studenti della scuola media di Kiziba, un campo di rifugiati nell’ovest del Ruanda, ai quali, nell’ambito di un progetto del JRS (il Servizio dei Gesuiti per i Rifugiati ) è stata data la possibilità di cimentarsi con la matematica e le scienze in modo creativo e divertente, utilizzando quelle tecnologie che per i loro coetanei occidentali fanno parte della vita quotidiana. Una lezione…stellare. Al posto della solita lezione a base di numeri, diagrammi e rappresentazioni del sistema solare disegnate alla lavagna, per i 18 alunni rifugiati, infatti, i banchi di scuola sono diventati le postazioni di una navicella spaziale, mentre al posto del solito professore c’era un’insegnante della Wheeling Jesuit University della West Virginia vestito da astronauta, in collegamento video via Skype dall’altra parte del mondo. Imparare divertendosi. Scopo della lezione/missione, per i ragazzi, era quello di aiutare il loro capo astronauta americano a salvare i suoi compagni i quali, a bordo delle loro navicelle, si erano dispersi nei meandri dello spazio. Per far ciò, i giovani rifugiati, dalla loro aula sabbiosa nel campo di Kiziba, dovevano risolvere dei quesiti a base di nozioni di scienze e matematica. “I ragazzi erano a dir poco entusiasti. Si sono divertiti tantissimo e, allo stesso tempo, stavano praticando le scienze e la matematica – afferma Erin McDonald, direttrice di JRS Ruanda - .  L’esperimento è stato utile sotto vari punti di vista: i ragazzi hanno utilizzato delle tecnologie come Skype a cui non sono abituati, hanno usufruito di tecniche di apprendimento creative e hanno avuto modo di praticare l’inglese con un insegnante madrelingua”. Rinchiusi in un campo. “Nel mondo occidentale – prosegue McDonald – i ragazzi, già da giovanissimi, sono abituati a usare internet e il computer, a guardare video, andare in un negozio e acquistare libri, film o musica. La loro creatività è alimentata in infinti modi. Per i ragazzi di Kiziba, invece, tutto questo non esiste. Con le loro famiglie, vivono ‘rinchiusi’ in un campo di rifugiati lontani da ogni stimolo proveniente dal mondo esterno, dal quale non possono uscire a causa delle perenni condizioni di guerra e insicurezza  nei loro villaggi di origine”. In fuga dal Congo. Il campo di rifugiati di Kiziba ospita 18 mila rifugiati congolesi che sono fuggiti dall’allora Zaire nel 1996 a causa del conflitto che portò alla caduta del regime di Mobuto Sese Seko. Da quel momento, tuttavia, la Repubblica Democratica del Congo non ha ancora conosciuto la pace e la stabilità, a causa dei numerosi gruppi armati attivi soprattutto nei due Kivu. Il Servizio dei Gesuiti per i Rifugiati è attivo in Ruanda dal 1995 dove porta avanti, in due dei tre campi di rifugiati presenti nel piccolo paese dell’Africa dei Grandi laghi, progetti di istruzione formale e informale, assistenza agli individui più vulnerabili, servizi di accesso alle tecnologie e accompagnamento spirituale e pastorale. La speranza di ripetere l’esperimento. L’idea di insegnare le scienze e la matematica agli studenti attraverso Skype e le nuove tecnologie fa parte di una collaborazione tra il JRS e il Challenger Learning Center  della Wheeling Jesuit University. “L’esperimento è andato molto bene e, in futuro, speriamo di avere le risorse economiche necessarie per poterlo ripetere, visto che una lezione del genere ha dei costi importanti. Per l’istruzione dei nostri studenti rifugiati sarebbe davvero una grande opportunità”, dice ancora la direttrice di JRS Ruanda. 
LECCE - La Lazio conquista i tre punti a Lecce ma il tecnico Edy Reja ammette che la sua squadra non ha giocato benissimo e che alla fine i padroni di casa avrebbero meritato il pareggio. "NESSUNO SOPRA LA SUFFICIENZA" - "Non c'è un giocatore al di sopra della sufficienza oggi, se una squadra come la Lazio gioca così, viene qui soffre ma vince, non è solo fortuna, c'è il desiderio di lottare, però non abbiamo giocato bene, un pari il Lecce lo avrebbe meritato ampiamente" ha dichiarato a Sky del tecnico biancoceleste che sul tema scudetto si è messo a ridere. "Se continuiamo così... Ma sappiamo bene che Juve e Milan sono di un'altra categoria, c'è l'Udinese che non sbaglia un colpo... Mi auguro che la squadra mantenga questi risultati, sarà difficile ma credo fortemente in questo gruppo" ha detto Reja. "KLOSE? PER FORTUNA GIOCA CON NOI" - Solo lodi per Klose. "Sappiano la forza e la classe che ha, per fortuna gioca con noi e ci ha risolto più di qualche problema. Il Lecce meritava forse di più, ha giocato meglio di noi, noi siamo stati baciati dalla buona sorte e da questa gente che abbiamo davanti. Mi aspettavo una prestazione diversa, abbiamo solo finalizzato con le qualità che ci ritroviamo". Reja lamenta anche qualche problema fisico di alcuni giocatori in alcuni settori e spera di arrivare presto e con ancora buoni risultati alla pausa natalizia. "Fisicamente abbiamo qualche problema, oggi anche il portiere si è fatto male, adesso vediamo di arrivare allo scorcio finale, di recuperare qualcuno almeno dei centrocampisti, lì soffriamo terribilmente". Tra tutte le immagini, è stata quella dell'abbraccio finale con Cissè ad aver maggiormente attirato l'attenzione e Reja la spiega così:"L'unione è sempre stata la nostra forza, se conseguiamo questi risultati significa che c'è un rapporto straordinario, di sincerità, di spirito di sacrificio, c'è un rapporto corretto tra noi, d'altra parte quando parli chiaramente e usi correttezza nei loro confronti il rapporto si salda ed in ed in giornate come oggi vai in campo, non meriti ma vinci". CISSE: "IL MIO MOMENTO ARRIVERA'" - Djibril Cisse ancora non è tornato al gol, ma dai suoi piedi è partito il cross perfetto per il colpo di testa decisivo di Klose a tre minuti dalla fine. Il francese ha poi espresso le sue sensazioni ancora su twitter, in italiano, inglese e francese (proprio alcuni suoi post sul social network appena finita la partita con il Vaslui avevano suscitato molte polemiche): "Grazie per il sostegno, è stata una vittoria importante. Ho fatto un buon cross, ma il colpo di testa di Miro è stato incredibile, lui è un vero bomber". Poi ha parlato ancora del suo difficile momento: "Il mio tempo arriverà, la pazienza è una virtù". Leggi i commenti I commenti dei lettori 
"Non ci siamo proposti. Siamo mancati proprio nella fase di servizio agli attaccanti" commenta Delio Rossi su Sky Quanto ci vorrà per vedere la Fiorentina di Delio Rossi? "Stiamo lavorando, i ragazzi si stanno impegnando, nel secondo tempo siamo andati meglio. Dobbiamo recuperare giocatori importanti". Su Ljajic? "E’ una seconda punta, deve saper fare la fase offensiva e quella di non possesso. Era però la prima partita che faceva, abbiamo cambiato molti giocatori. E l’abbiamo un po’ pagata". Nella prima mezzora la Fiorentina era più squadra ma poi... "Soprattutto nel passaggio tra recupero palla e le punte, lì siamo mancati, nella fase diciamo così di transizione" Cosa possono sperare i tifosi viola? "I tifosi devono sperare in una squadra che giochi meglio di così, poi degli obbiettivi sarà meglio parlarne a marzo, inutile parlarne ora con una classifica deficitaria". 
