I precari della scuola sono tornati a presidiare piazza Montecitorio, come avevano fatto lo scorso autunno, per chiedere "ritiro dei tagli iniziati con la legge 133 del 2008" e "l'immissione in ruolo di tutti i precari nel rispetto della normativa europea che impone l'assunzione dopo tre anni di contratto a tempo determinato". Ad unirli e rappresentarli, la sigla "Precari uniti contro i tagli" e un preciso timore: quello di non poter raggiungere, in futuro, l'agognato contratto a tempo indeterminato. IL PRESIDIO DEI PRECARI È questo che ha spinto Monja Marconi, docente di Storia e Filosofia di 42 anni, a cominciare oggi pomeriggio lo sciopero della fame: "Il decreto Sviluppo, che verrà votato la settimana prossima, minaccia di colpire duramente i precari della scuola, escludendoli dall'ambito di applicazione della normativa europea che impone la loro assunzione dopo tre anni di lavoro". Monja, originaria di Rimini, è precaria dal 1999 e dal 2005 lavora a Roma con incarichi annuali. Quest'anno ha insegnato nei licei classici Augusto e Benedetto da Norcia, ma il suo contratto scadrà il 30 giugno: "Io ormai dovrei essere vicina al ruolo. Sono dodicesima in graduatoria nella provincia di Roma e ho anche i titoli per il sostegno, ma ora vedo il mio obiettivo allontanarsi, proprio quando stavo per raggiungerlo dopo anni di sacrifici". Dalla prossima settimana, Monja sarà impegnata con gli esami di maturità come commissaria esterna al liceo De Santis, ma continuerà a digiunare. Le prossime nottate, invece, le passerà in presidio a Montecitorio, insieme ad altri colleghi che hanno stabilito di continuare a oltranza la protesta. Domani (domenica) alle 17 i docenti hanno convocato un'assemblea pubblica, in occasione della "giornata dell'indignazione precaria" indetta da associazioni e comitati a Roma e Milano. "Manifestiamo la parte migliore di questo Paese" 
Musica IL PRIMO Dalle 21 al teatro Il Primo, viale del Capricorno 4, serata finale di "Destinazione Talenti", un happening di musica con Renato Maggio in concerto per presentare in versione acustica un estratto del suo nuovo progetto discografico. Ingresso libero. Info 081 592 1898. Libri FELTRINELLI STORE Dalle 18 al Feltrinelli megastore, via Santa Caterina a Chiaia 23 (piazza dei Martiri), presentazione del libro "L'eclisse della democrazia" (Feltrinelli): Vittorio Agnoletto, all'epoca portavoce del Genoa social forum, e Lorenzo Guadagnucci, testimone e vittima del blitz alla Diaz, raccontano tutte le verità sul G8 di Genova. Intervengono Luigi de Magistris, Andrea Morniroli, Ciro Pesacane e Alex Zanotelli. Info 081 240 5411. LOFFREDO Dalle 18, alla libreria Loffredo, via Kerbaker 19/21, presentazione del libro di Mauro Giancaspro "Elogio di un incontro". Intervengono Armando De Stefano, pittore, Maria Roccasalva, critico d'arte e scrittrice. Durante la serata sarà proiettato un video realizzato da Tony Stefanucci. FELTRINELLI CASERTA Dalle 18 alla Feltrinelli di Caserta, corso Trieste 154, presentazione di "Gesù è più forte della camorra  -  Don Aniello Manganiello" di Andrea Manzi (Rizzoli editore). La testimonianza del prete di strada che ha combattuto la camorra e portato speranza nell'inferno di Scampia. Info 0823 279 090. 
ROMA - Concita De Gregorio lascia la direzione l'Unità . "L'Editore e il Direttore dell' Unità comunicano che dal primo luglio Concita De Gregorio lascia la guida del giornale a seguito di una decisione condivisa, assunta in autonomia e nel pieno rispetto reciproco riconoscendo l'importante lavoro svolto e i risultati raggiunti", si legge in un comunicato firmato da Renato Soru e dalla stessa De Gregorio. "Entrambe le parti hanno rispettato l'impegno inizialmente preso di dare a questo lavoro almeno tre anni di stabilità (la nomina era avvenuta nell'agosto 2008, ndr ). Tre anni di lavoro esaltante e faticoso, tra difficoltà economiche e continui attacchi, che si sono dipanati a partire dal mandato iniziale di fare dell'Unità un giornale in equilibrio economico e un luogo d'incontro e di discussione libera e allargata all'intero centrosinistra". Dopo giorni di rumors crescenti sull'imminente rottura tra De Gregorio e Soru, proprio questa mattina la direttrice ha pubblicato un duro editoriale contro i siti produttori di fango che avevano parlato del suo "licenziamento": "Il mio contratto non è 'in scadenza', come direttore non ho ricevuto comunicazione alcuna, l'unico titolato a darmi indicazioni in questo senso è il mio editore esattamente come è avvenuto all'atto della mia nomina. Lui e non altri", scriveva. Aggiungendo però anche un messaggio finale ai lettori in cui si augura che il giornale "resti un luogo di confronto " e concludendo: "Il tempo dei diktat è finito, ci sarà sempre un luogo dove trovarsi". "Entrambi gli obiettivi - prosegue la nota di commiato - possono dirsi colti. E' stato perseguito il risanamento economico raggiungendo il sostanziale equilibrio di bilancio del giornale, pur in un momento difficile per l'intero mercato e in presenza di nuovi concorrenti".  "Abbiamo lavorato in questi anni - ricorda ancora il comunicato - in sintonia e in piena libertà, condividendo difficoltà e risultati, in autonomia dal Partito democratico che in alcune occasioni non ci ha fatto mancare le sue critiche ma non ha neppure mai preteso di imporre una linea, l'Unità essendo uno spazio di dibattito libero. Un ciclo positivo che, di comune accordo, pensiamo possa concludersi qui". Stando a quanto affermato nella nota congiunta "il Direttore continuerà ad esercitare il suo impegno professionale in altre forme, l'Editore si impegnerà a fare in modo che il giornale resti luogo aperto alla discussione allargata all'intero centrosinistra e alle diverse forze vitali che vogliono assumersi l'impegno della ricostruzione del Paese dopo la troppo lunga stagione del berlusconismo. L'augurio sincero è reciproco, così come il ringraziamento a tutti i lavoratori dell'Unità che hanno condiviso e reso possibile questa felice stagione". Nessuna indicazione invece sul nome del successore alla guida del giornale fondato da Antonio Gramsci. Le indiscrezioni che si rincorrono da diversi giorni continuano a dare in pole position Claudio Sardo, giornalista del Messaggero e curatore dell'ultimo libro di Pier Luigi Bersani. Leggi i commenti I commenti dei lettori 
E' partita con la regata in notturna da Sanremo a Saint Tropez la Giraglia Rolex Cup, l'ormai storico appuntamento velico nato nel 1952 per volere di Beppe Croce, l'allora presidente dello Yacht Club Italiano e di René Levainville, presidente dello Yacht Club de France. Oltre 200 le barche iscritte che, dopo l'arrivo francese, da domenica 19 a martedì 21 giugno saranno impegnate nelle tradizionali regate costiere nel golfo. Mercoledì 22 partirà la regata d'altura conclusiva lunga 245 miglia sul percorso Saint Tropez - La Fourmigue - Giraglia  - Genova. Tempo da battere, le 18 ore impiegate da Alfa Romeo nel 2008, in pratica una planata lunga poco meno di 500 chilometri sul mare Quindici le nazioni presenti, e vasta ed eterogenea la flotta dei partecipanti: c'è ad esempio la Esimit Europa 2 di Igor Simcic, vincitrice in tempo reale della prova d'altura dello scorso anno, che ha a bordo come skipper la leggenda della vela Jochen Schümann: 5 volte campione del Mondo nella classe Soling, due volte vincitore dell'America's Cup e vincitore di tre medaglie d'oro alle Olimpiadi (due nella Classe Finn, una nella classe Soling). Tra le barche più grandi corrono anche il Mills 68 Alegre di Andres Soriano, Edimetra di Ernesto Gismondi, il Baltic 65 Stig di Alessandro Rombelli, il 23 metri Aegir di Brian Benjamin. Nutrita la flotta di Nautor's Swan: 17 imbarcazioni che vanno dai Club Swan 42 e dagli Swan 45 agli Swan 90 rappresentati da DSK di Danilo Salsi e Solleone di Leonardo Ferragamo, oltre allo Swan 601 Arobas di Gerard Logel. E corre anche il Gp42 "Roma" di Filippo Faruffini, già campione del mondo 2009, ora ottimizzata per le regate offshore: timoniere Furio Monaco, tattico Francesco Cruciani. Tra le "piccole" occhi puntati su Aurora di Roberto Bruno (vincitrice in overall della Giraglia Rolex Cup 2009) e Midva Hi-Fun di Besana/Crispiatico/Sirena (vincitrice della prova d'altura 2010 nella Classe ORC) che avrà in equipaggio Chiara Calligaris, due volte campionessa mondiale e una volta campionessa europea nella Classe Europa. In mare anche il Team K9 composto da giovani velisti della Sta-Italia, del Bocconi Sailing Team, dell'Associazione Sportiva Dilettantistica FFR  e dell'Y2K Sailing Team. Il primo a tagliare il traguardo a Saint Tropez è stato Dralion, il Ker 53 cruiser-racer di Finis Pit ma la classifica finale dovrà tenere conto dei tempi compensati. Leggi i commenti I commenti dei lettori 
"Spero di poter continuare a lavorare a lungo nella Fiorentina, in un ambiente di persone competenti". Lo afferma il tecnico dei viola, Sinisa Mihajlovic, in un comunicato ufficiale diffuso dalla società. L'allenatore serbo nei giorni scorsi aveva rivelato di essere stato contattato dall'Inter per sondare la sua disponibilità a sostituire Leonardo. Nel comunicato Sinisa Mihajlovic scrive: "La scorsa stagione sportiva l'ACF Fiorentina mi ha scelto ed anch'io ho scelto la Fiorentina, nonostante avessi altre opportunità di lavoro. Sono felice della decisione assunta, che mi ha permesso e mi permetterà di poter lavorare insieme ad una Società composta da persone serie e competenti e dove spero di continuare ad esercitare la mia professione per tanti anni ancora". Parole che lasciano intendere che alla fine Mihajlovic sarà l'allenatore della Fiorentina anche per la prossima stagione. Il comunicato è arrivato dopo che Diego Della Valle, intervistato da Sky, aveva detto: "La Fiorentina non ha bisogno di cercare un allenatore perchè ne ha già uno. E' chiaro però, come ha ribadito mio fratello Andrea che è il patron della società mentre io sono solo un semplice tifoso, che alla Fiorentina vogliamo solo gente motivata e attaccata alla maglia, che quando scende in campo non lo fa solo perchè è un mestiere molto remunerativo. Alla Fiorentina chi ama questa maglia sarà sempre trattato bene". 
Nel 1993 Bill Hicks avrebbe dovuto comparire al "Late Show with David Letterman", ma quella volta la sua performance venne tagliata (affrontava temi sensibili come aborto, gay, fumo, feste religiose). Era la prima volta che accadeva a registrazione già avvenuta. Letterman, 15 anni dopo la morte di Hicks (per cancro a 32 anni nel 1994), ne invitò la madre e trasmise il brano. Una vicenda, narrata in libri e riviste, ripresa nel film "American: the Bill Hicks Story" di Paul Thomas e Matt Halrock, prodotto dalla Bbc nel 2010 e ora premiato a Bologna "per l'importanza di preservare la libertà di parola": Bill Hicks "riesce a dare voce, in maniera brillante e corrosiva, alle sue opinioni e al suo disaccordo contro il sistema" e lo stile del film rafforza la "comprensione della sua storia". Tra gli altri premi, il Best Life Award è andato a "Marwencol" di Jeff Malmberg, storia di Mark Hogancamp, che ha perso la memoria per i danni cerebrali avuti nel pestaggio subito da cinque uomini e si è ricreato un mondo tutto suo: il filmato celebra "la capacità autoguaritrice dell'animo umano", è la motivazione di questo premio, l'ennesimo vinto da Marwencol. Il pubblico ha premiato, tra l'altro, "Ingrid Betancourt, 6 Years in the Jungle", di Angus Macqueen e "Sono stato Dio" in Bosnia di Erion Kadilli. Poi, premio Lancia Celebration of Lives a Diane Disney Miller per la costruzione del Walt Disney Family Museum e Saverio Tutino per aver fondato l'Archivio diaristico nazionale di Pieve Santo Stefano (Arezzo). 
Con emozione e un po' di orgoglio. Così Vittoria De Lutiis e Giulia Colombo hanno incontrato ieri sera Bernardo Valli, il grande inviato del giornalismo italiano. Il rendez-vuos tra le due studentesse, vincitrici del concorso  organizzato insieme a Repubblica@Scuola , e il famoso reporter di Repubblica è avvenuto sul palco della sala Concordia del palazzo dei Congressi di Riccione durante la terza serata del Premio Ilaria Alpi. Di fronte a una sala piena, Bernardo Valli, che questa sera riceverà il premio alla carriera nel gran finale della manifestazione ha parlato di giornalismo, di internet e televisione. Ha chiesto alle due studentesse qual è la forma di narrazione a cui ambiscono di più. Ha stretto le mani, le ha carezzate affettuosamente e ha consegnato le targhe. Nella sua posa elegante e apparentemente impassibile, di chi ha osservato guerre e atrocità, sommovimenti e lotte di potere, ha lasciato trasparire un po' di emozione per gli sguardi così entusiasti delle ragazze. A presentarle Lucia Goracci, inviata Rai del Tg3, che ha condotto la serata e sollecitato gli ospiti. Tra gli altri c'erano anche Marc Innaro, corrispondente Rai da Il Cairo, Waleed Zwaei di Lybian Appeal Team e Rapahel Brigandi portavoce Aiuti Umanitari Commissione Europea. Vittoria e Giulia hanno raccolto gli applausi del pubblico, composto da giovani, appassionati di reportage e addetti ai lavori. Giulia, con il suo abitino da tredicenne, ha stupito tutti quando, dopo un attimo di imbarazzo di fronte all'inviata della Rai che le rivolgeva una domanda e le avvicinava il microfono, ha detto la sua sulla Libia e ha auspicato che presto si esca da questa impasse dolorosa e sanguinosa. Anche Vittoria nel suo testo si è immedesimata in un giovane travolto da quel che sta accadendo in Libia "perché li c'è una guerra e una rivolta che sono molto vicine a tutti noi". E mentre parlava, gli spettatori in sala gettavano un'occhiata incuriosita alla copia del suo articolo "Odore di riso Jollof". Poi Vittoria e Giulia sono scese dal palco e hanno ascoltato gli ospiti interrogarsi su quel che sta accadendo in quell'area così delicata del mondo. Hanno ascoltato Bernardo Valli dire che "queste rivolte non assomigliano tanto a quel che è accaduto dopo la caduta del muro di Berlino, quanto piuttosto ricordano i fatti del 1848. Insurrezioni autentiche, movimenti travolgenti i cui esiti sono piuttosto difficili da predire". E a Gian Micalessin, giornalista del Giornale , che ha quasi difeso gli assetti precedenti di quest'area rispetto dall'incertezza di oggi, Valli ha ricordato come per questi popoli sia invece, in ogni caso, un bene "liberarsi da questi rais" e accedere a forme di partecipazione e libertà mai avute prima. "La Palestina occupata per quarant'anni, il dominio sfacciato di questi rais. Era questo il mondo ideale?". Si è discusso del ruolo del web e dell'uso che ne hanno fatto gli insorti. Delle informazioni che sono arrivate come prima non era mai accaduto. Della capacità di aggregazione. Seppure con sfumature diverse, quasi tutti hanno concordato sulla centralità di questo strumento. Valli ha ricordato come per tutta la carriera, quando si trovava in questi luoghi, "ha sentito sulle spalle il peso della censura". Scrivere da questi luoghi è sempre stato difficile. Le storie di reporter e fotografi che hanno perduto e perdono la vita ce lo ricordano ogni giorno. "Internet ha spaccato tutti i confini e ha rotto le censure  -  ha ribadito Valli -. La polizia non è stata in grado di controllare quello che accadeva in Rete. E così le piazze si sono riempite. Il web è una cosa giovane e le insurrezioni nel mondo arabo hanno visto la partecipazione di classi di giovani finalmente scolarizzate." Rapahel Brigandi portavoce Aiuti Umanitari Commissione Europea ha raccontato gli interventi dell'Unione per tutti quelli che ne avevano bisogno. Bernardo Valli ha colto l'occasione per dire come "l'Europa sia stata vergognosa con i profughi. La piccola Tunisia, con pochi milioni di abitanti e una ricchezza procapite misera, ha accolto quattrocentomila profughi. Quando è avvenuta la crisi di Lampedusa, con 25 mila profughi, ne ha abbiamo fatto un caso nazionale". I processi verso una maggiore democratizzazione dell'area saranno lunghi. Valli ha ribadito che "ci vorranno decenni e è impossibile avere subito una 'Westminster'". D'altronde l'Europa, ha ricordato, ha percorso un viaggio lunghissimo, fatto milioni di vittime, prima di arrivare alla democrazia come la intendiamo e rivendichiamo in questi giorni. Alla fine la sala ha fatto difficoltà a svuotarsi. Molti sono rimasti a parlare ancora. Dei dubbi e delle perplessità. Delle energie e delle rabbie che arrivano da quei luoghi e che ci interrogano in molti modi. Anche Vittoria e Giulia. Non sono state le sole però, prima di uscire, a gettare uno sguardo alla gigantografia di Ilaria Alpi sul palco. Il giacchetto rosso, il microfono impugnato con la destra e il bloc-notes. I capelli tirati in dietro in una coda. E lo sguardo rivolto lontano da cui traspare, ancora oggi, un po' di malinconia e fierezza. Per tutto quello che è avvenuto e per tutte le lotte fatte in nome della libertà. Leggi i commenti I commenti dei lettori 
