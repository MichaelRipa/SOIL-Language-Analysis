ROMA - L'inconsueto clou della decima giornata è andato in scena ad Avellino, dove i 'guerrieri' di Vitucci provavano a mettersi di traverso alla Montepaschi che, a causa del successo di Biella su Bologna nell'anticipo di sabato sera, era stata agguantata al primo posto; e con il sudatissimo successo di Avellino, dopo un overtime, Siena ha appunto "rimesso le cose a posto" tornando prima da sola. Altro risultato pesante è stato il successo nel posticipo serale dell'Emporio Armani a Venezia con l'Umana in una sfida assai in bilico. Poi, ancora, quello atteso da Cantù, dove Teramo ha provato (inutilmente) a rimontare la Bennet. Più o mano stesso discorso a Sassari, dove s'e consumata la vittoria della Dinamo su Varese, mentre s'è ripetuto il 'solito' blitz di Montegranaro a Pesaro. SIENA SOFFRE MA ESPUGNA AVELLINO - Come sempre indomabile, ma non è stato sufficiente. La Sidigas Avellino trascina Siena all'overtime ma poi è costretta alla resa 77-83. Avellino si tira fuori dal letargo iniziale con con un siluro di Golemac, per trovare poi il primo vantaggio con Johnson (7 a 6). Dal giovanissimo irpino Gaddefors, viene fuori un 3+2 che regala agli irpini il massimo vantaggio (16-10), conservato a denti stretti fino alla fine del periodo. Si riprende ed Avellino sembra tenere nonostante il grande ritorno di Rakocevic, grazie a due triple di Taquan Dean. Il fortino irpino regge e si va al riposo con la Sidigas ancora sopra di uno. Alla ripresa Siena sembra trovare la dritta via con Aradori e Rakocevic, ma deve far i conti con l'orgoglio e l'ostinazione dei padroni di casa. Johnson e Stonerook non se le mandano a dire e intanto anche il terzo quarto si chiude in perfetta parità. Gran finale ad altissima tensione. Due triple di Slay e Lauwers restituiscono rinnovata fiducia alla troppa di Vitucci che comincia a crederci sul serio. Johnson cresce in misura esponenziale. Recupera palle in quantità industriale e si conferma autentica macchina da canestri. Titoli di coda in una bolgia infernale. Arbitri contestatissimi per le decisioni su Lauwers e Golemac  che si vedono assegnata la quinta penalizzazione. Rakocevic con freddezza e mestiere si aggiudica i due tiri dalla lunetta mentre Slay pasticcia. Ferrara va alla lunetta, azzecca il primo tiro, incoccia il ferro sul secondo, la palla si inarca per poi finire dentro ad opera del solito Johnson. Sul 72 pari si va all'overtime. Una conclusione dalla distanza di Ferrara rimbalza sul ferro, e altrettanto sfortunata è una conclusione di Dean: Siena trova il canestro con Andersen, Moss e Zisis e stavolta per Avellino davvero finita. MILANO, VITTORIA SOFFERTA - Venezia-Milano, con l'Armani 'orfana' di Gallinari ritornato in Nba, la classica del basket di un tempo, che torna dopo quasi un ventennio e prima dell'inizio omaggia Brant Darby. La Reyer infatti gioca con il lutto sulla maglia per la morte improvvisa, a soli 30 anni, del suo ex giocatore, Darby appunto, per le complicazioni dopo un intervento al cuore. Parte forte la squadra lagunare con Bryan che va subito a segno forzando la difesa meneghina.  Scariolo si affida a Mancinelli. Milano gioca di tecnica, Venezia di cuore. Fantoni butta tutto sulla velocità per arginare Bourousis mentre Rosselli, ala piccola in grande evidenza, se la gioca con Mancinelli. Scende sul parquet Rocca che sblocca la situazione con un paio di assist per Giachetti, ma Milano soffre il gioco dinamico di Venezia. Fotsis limita i danni e Milano esce dall'angolo dove si era infilata. La difesa della Reyer non spinge abbastanza su Bowers e Milano ha gioco facile. Al rientro dalla pausa la squadra veneta diventa aggressiva, Clark è infallibile nel tiro, Slay gli fa da spalla e Milano si deconcentra. Young, Slay e Szewczyk ripartono con grinta e determinazione, ma Fotsis li limita d'autorità. Milano esce alla distanza grazie all'esperienza e stacca la Reyer di un +9. I veneziani non cedono, lottano allo stremo, non si concedono errori. Ad un minuto e mezzo dalla fine Venezia è a -4: sembra un'eternità, la Reyer vuole questa vittoria. E' un testa a testa ai liberi, e l'EA7 la spunta a fatica. CANTU' IN SCIOLTEZZA CON TERAMO - Il Pianella non si espugna e Cantù vince in scioltezza contro Teramo. Gli abruzzesi riescono a contenere gli avversari solo fino al 15'. Com'è andata: partenza sprint per Cantù che piazza un parziale di 7-2 nei primi 3' di gioco. Il primo quarto Cantù resta avanti ma di una sola lunghezza e subisce la fluidità dell'attacco abruzzese. Anche il secondo quarto parte con il bel gioco di Teramo che fa girare bene la palla e non spreca nulla. Cantù si distrae spreca due giocate e Teramo le è subito addosso. Il sorpasso esterno arriva al 12' (20-22). Cantù torna avanti con un parziale di 15-2 in 5' e una tripla di Mazzarino il vantaggio casalingo arriva a +13. Nel secondo tempoTeramo ci prova a rientrare in partita ma la panchina è corta e la superiorità fisica di Cantù si fa sentire. A tenere in piedi le speranze di rimonta abruzzesi c'è solo Dee Brown che segna due triple e infila un contropiede. Il terzo quarto finisce sul 62-46. Sembra fatta ma le 4 triple di Cantù non bastano. Teramo risponde a tono sulla lunga distanza e piazza 5 bombe che rosicchiano punti agli avversari. A 2' minuti dalla fine lo svantaggio si riduce a - 6 (76-70). Cantù però tiene i nervi saldi e amministra il vantaggio fino al fischio finale. I CUGINI DIENER TRASCINANO SASSARI - Trascinata dai cugini Diener e da Hosley in giornata di grazia la Dinamo si sbarazza del Varese (90-79 il risultato finale) e si allontana dalla zona calda della classifica. Al Pala Serradimigni si parte con un minuto di raccoglimento in memoria di Brent Darby, playmaker americano, tre anni fa a Sassari in Legadue, recentemente scomparso. Varese parte bene e mette paura ai sassaresi in avvio con Diawara che manda Varese a +5 (2-7). Sassari resta in scia con Drake Diener. Sassari si riporta sotto e prova la fuga con la tripla di Travis Diener e con i punti di Hosley. La gara rimane in equlibrio e all'intervallo lungo Sassari è avanti 51-45. Stipcevic è un muro difensivo, ma i cugini Travis (21 punti) e Drake (26 punti) Diener hanno una marcia in più. A 2'30" dalla fine la fuga decisiva di Sassari: il sigillo vittoria è di Travis Diener (80-74), prima che capitano Vanuzzo scriva la parola fine dal perimetro sul 90-79, con il pubblico di Sassari in delirio. CREMONA ROMPE GHIACCIO, KAKIOUZIS SUPER IN GARA ADDIO - La Vanoli Braga Cremona rompe il ghiaccio in casa e lo fa al termine di una partita piena di emozioni contro la Pepsi Caserta. Il risultato finale di 77-70 non fa una piega, con i padroni di casa avanti per quasi tutta la gara, messa a repentaglio solamente a causa di un doppio tecnico (con espulsione) fischiato a Daniele Cinciarini che a fine terzo quarto regala sei tiri liberi alla squadra ospite, che porta la squadra di Sacripanti dal 52-48 al 52-56. Cremona però è molto carica e nell'ultimo quarto (25-14) riesce a ricucire lo svantaggio e a chiudere la partita grazie a una prestazione maiuscola di Kakiouzis, che saluta Cremona con la tripla decisiva del +5 nel finale. Il greco, infatti, oggi chiuderà il suo gettone con la Vanoli Braga e al suo posto arriverà Marko Tusek che proprio un paio di giorni fa ha rescisso il suo contratto con Caserta. Caserta dopo la bomba di Kakiouzis non riesce a reagire ed è proprio il greco a mettere a segno gli ultimi due tiri liberi che valgono il 77-70 finale. PESARO SPRECA, MONTEGRANARO RESTA 'BESTIA NERA' - La tradizione più strana continua e Montegranaro resta la 'bestia nera' della Scavolini, aggiudicandosi in rimonta nel finale il nono derby fra le due squadre (71-68) e proseguendo nella serie positiva che la vede sempre vittoriosa in casa di Pesaro. Questa volta a buttare via la vittoria è stata proprio la Scavolini, che ha condotto la gara per tre quarti facendosi poi incredibilmente rimontare da una Fabi Montegranaro che è stata brava soprattutto nel restare agganciata agli avversari, anche quando il divario rischiava di essere pesante. Gli ospiti hanno costruito il successo sulle paure e sulle insicurezze della Scavolini, lottando in difesa e sotto i canestri (44 rimbalzi contro 36 di Pesaro) con Brunner e Ivanov sugli scudi e andando al tiro senza timore (68 volte contro le 57 della Scavolini). Karl e in particolare Mc Neal nel finale sono stati micidiali. Nella Scavolini sono mancati gli americani Jones, Hickman e White, nonostante i tabellini personali, incapaci di assumersi le responsabilità nei momenti decisivi del match; ma soprattutto sono mancati Cavaliero, disastroso in regia, e un nervoso Hackett, che è rimasto addirittura all'asciutto. L'unico a salvarsi dal disastro generale è stato Cusin. Troppo poco per pensare di vincere, anche contro una Fabi che ha giocato con l'acqua alla gola e con il coltello fra i denti, riuscendo alla fine nell'impresa. Umana Venezia - EA7 Milano 66-72 (23-18, 35-34, 53-53) UMANA VENEZIA: Clark 8, Allegretti ne, Magro ne, Tomassini ne, Slay 8, Szewczyk 10, Meini 1, Young 8, Fantoni 9, Bowers 18, Rosselli 1, Bryan 3. Allenatore: Mazzon. EA7 EMPORIO ARMANI MILANO: Giachetti 4, Hairston 9, Mancinelli 10, Fotsis 22, Cook 1, Nicholas 9, Rocca 4, Filloy ne, Bourousis 11, Melli ne, Viggiano ne, Radosevic 2. Allenatore: Scariolo. ARBITRI: Taurino-Chiari-Provini. NOTE: parziali 23-18, 35-34, 53-53. Tiri liberi: Venezia 7/10, Milano 13/20. Usciti per 5 falli: nessuno. Vanoli Braga Cremona - Pepsi Caserta 77-70 (19-22, 41-34, 52-56). CREMONA: Lighty 18, Cinciarini, Lottici ne, Antonelli, Tabu 9, D'Ercole, Perkovic 4, Milic 16, Mazic ne, Belloni ne, Kakiouzis 14, Roderick 16. All. Caja. CASERTA: Rose 6, Maresca 2, Righetti 11, Marzaioli, Collins 14, Smith 15, Stipanovic 2, Cefarelli ne, Di Monaco ne, Doornekamp 9, Fletcher 11, parrino ne. All. Sacripanti. ARBITRI: Sabetta, Duranti e Vicino. NORE: Tiri da 2: Cremona 17/37, Caserta 18/37; tiri da 3: Cremona 11/23, Caserta 6/20; tiri liberi: Cremona 10/20, Caserta 16/18. Rimbalzi: Cremona 34, Caserta 37. Falli: Cremona 24, Caserta 23. Usciti per 5 falli: nessuno. Spettatori: 3.200. Sidigas Avellino - Montepaschi Siena 77-83 dts (23-18, 39-38, 55-55, 72-72) SIDIGAS AVELLINO: Green 4, Gaddefors 8, Ferrara 1, Alborea ne, Spinelli 6, Lauwers 5, Golemac 18, Sapienza ne, Soloperto, Slay 10, Johnson 17, Dean 8. Allenatore: Vitucci. MONTEPASCHI SIENA: Zisis 6, Andersen 13, Rakocevic 26, Carraretto 3, Ress 3, Michelori 2, Monaldi ne, Lechthaler ne, Stonerook 8, Aradori 11, Moss 11. Allenatore: Pianigiani. ARBITRI: Sahin-Pozzana-Capurro. NOTE: Tiri liberi: Avellino 13/17, Siena 20/24. Usciti per 5 falli: Gaddefors, Lauwers, Golemac, Johnson. Bennet Cantù - Banca Teras Teramo  84-76 (20-18; 39-26; 62-46). CANTU': Micov 9, Ortner 8, Markoishvili 11, Leunen 9, Marconato 16, Mazzarino 6, Abass ne, Diviach ne, Shermadini 6, Cinciarini 8, Bolzonella 0, Basile 1. Allenatore: Andrea Trinchieri TERAMO: Ricci 0, B. Brown 12, Di Giuseppe ne, Amoroso 3, Cerella 0, D. Brown 34, Fultz 8, Lulli ne, Green 9, Borisov 7, Polonara 3. Allenatore: Alessandro Ramagli Arbitri: Mattioli, Ramilli, Aronne. Note: Tiri liberi: Cantù 6/6; Teramo 5/7; tiri da due: Cantù 24/44; Teramo 19/37; tiri da tre: Cantù10 /17; Teramo 11/28; Rimbalzi: Cantù 31; Teramo 30. Usciti per 5 falli: nessuno. Dinamo Sassari - Cimberio Varese 90-79 (27-21, 51-45, 72-66) SASSARI: Metreveli 3, Binetti ne, Samoggia ne, Hosley 15, Devecchi ne, Diener T. 21 , Sacchetti 2, Plisnic 7, Diener D. 26, Vanuzzo 8, Hunter 8. All.: Sacchetti. VARESE: Bertogio ne, Hurtt 11, Garri 5, Diawara 20, Talts ne, Rannikko 13, Demartini ne, Fajardo 9, Kangur 19, Reati ne, Stipcevic 2, Ganeto. All.: Recalcati. Arbitri: Facchini, Barni, Terreni. Note - Tiri da due: Sassari 30/47, Varese 22/42. Tiri da tre: Sassari 8/19, Varese 9/24. Totale tiri: Sassari 38/66  Varese 31/66. Tiri liberi Sassari 6/13 Varese 8/9. Rimbalzi: Sassari 31 - Varese 37. Usciti per falli: nessuno Spettatori: 4087 Incasso: 64.010 (compresi abbonati). Fabi Shoes Montegranaro-Scavolini Siviglia 71-68 (12-15, 24-34, 47-51) SCAVOLINI SIVIGLIA: White 16, Cavaliero 3, Hickman 15, Cusin 18, Flamini, Hackett, Lydeka, Jones 16. Non entrati: Traini, Alibegovic e Tortù. Allenatore: Dalmonte. Fabi Shoes Montegranaro: Karl 14, Zoroski 8, Antonutti, Di Bella 2, Mazzola 2, McNeal 18, Brunner 16, Ivanov 11. Non entrati: Piunti, Perini, Nicevic, Kirksay. Allenatore: Valli. Arbitri: Lamonica, Quacci, Biggi. Note - Osservato 1' di silenzio per la scomparsa di un giocatore americano. Tiri da tre punti: Pesaro 4/17, Montegranaro 6/23. Tiri da due punti: Pesaro 21/40, Montegranaro 18/45. Tiri liberi: Pesaro 14/18, Montegranaro 17/26. Rimbalzi: Pesaro 36, Montegranaro 44. Usciti per 5 falli: Karl al 38'13", Jones al 38'54". Spettatori 5.071, incasso 46.231 euro. 10^ GIORNATA - RISULTATI Angelico Biella    -    Canadian Solar Bologna              83-78 Benetton Treviso    -    Acea Roma                         93-79 Banco di Sardegna Sassari    -    Cimberio Varese          90-79 Vanoli Braga Cremona    -    Pepsi Caserta                77-70 Bennet Cantù    -    Banca Tercas Teramo                 84-76 Sidigas Avellino    -    Montepaschi Siena               77-83 dts Scavolini Siviglia Pesaro - Fabi Shoes Montegranaro   68-71 Umana Venezia    -    EA7 Emporio Armani Milano          ore 66-72 Riposa: Novipiù Casale Monferrato CLASSIFICA Siena 16; Biella 14; Milano, Cantù 12; Venezia, Varese, Avellino, Bologna, Caserta, Sassari 10; Pesaro, Roma, Treviso 8; Cremona, Montegranaro 6; Casale Monferrato, Teramo 4. PROSSIMO TURNO (18 dicembre) Benetton Treviso    -    Banco di Sardegna Sassari (17/12) EA7 Emporio Armani Milano    -    Fabi Shoes Montegranaro (17/12) Acea Roma    -    Sidigas Avellino Vanoli Braga Cremona    -    Scavolini Siviglia Pesaro Canadian Solar Bologna     -    Umana Venezia Pepsi Caserta    -    Banca Tercas Teramo Novipiù Casale Monferrato    -    Bennet Cantù Cimberio Varese    -    Angelico Biella Riposa: Montepaschi Siena Leggi i commenti I commenti dei lettori 
ROMA - Al termine della nona giornata del girone di andata prosegue il cammino autoritario di Trento che rimane in testa alla classifica del campionato di serie A1 di volley e allunga sulle immediati inseguitrici vittoriose solo al tie break. Gli atleti allenati da Radostin Stoytchev espugnano con autorevolezza l'impianto capitolino e lasciano la M. Roma Volley a secco. Per il resto il turno regala tante emozioni con tre sfide decise al quinto set. CUNEO SEMPRE ALL'INSEGUIMENTO - La Bre Banca Cuneo conserva il secondo posto grazie al tie break vinto a Padova contro una Fidia, in lotta per non retrocedere, che mette paura alla squadra di Flavio Gulinelli. Stessa sorte tocca alla Lube Macerata, terza forza. La vittoria arriva ma vale solo due punti, Monza si comporta bene e strappa un punticino pesante che le permette di conservare la quinta piazza. Mentre il cosiddetto derby d'Italia regala due punti a Casa Modena, sempre più quarta forza del torneo, e uno ai padroni di casa della Sisley Belluno. LATINA PUNTI PESANTI - Importante passo in avanti dell'Andreoli Latina che batte Vibo Valentia, concorrente diretta nella bagarre dal quinto posto in giù valido a fine girone di andata per accedere alle finali a otto di Coppa Italia. Nelle zone basse della graduatoria la sconfitta interna di San Giustino, a favore della Marmi Lanza Verona, peggiora la posizione degli umbri. Merito, pure, del sorprendente successo pieno di Ravenna a Piacenza. Per la sfida nella capitale il tecnico bulgaro dell'Itas Diatec rimette nel sestetto di partenza i nazionali azzurro Bari e Birarelli. Positivo il rientro del centrale con 13 punti e un prezioso 71 per cento nei primi tempi. Nei numeri totali la differenza appare netta soprattutto a muro con i trentini capaci di realizzarne dieci contro i quattro di Zaytsev e soci. Anche in attacco le percentuali ospiti sono superiori: il 56 per cento per i campioni d'Italia contro il 47 degli uomini di Giani Alla fine la palma del migliore va a Juantorena. Lo schiacciatore di  origine cubana saluta Roma con 22 punti complessivi e 62 per cento in attacco. Stoytchev sorride: "Un successo che consolida il nostro primato. Rispetto a Vibo fatto un vistoso passo in avanti. Archiviamo questo secondo consecutivo impegno lontano da Trento e concentriamoci su Zaksa in Champions e poi Cuneo". E proprio la Bre Banca Cuneo sbaglia approccio alla partita e fa salire di morale la Fidia Padova. I piemontesi, trascinati da capitan Wijsmans (19 punti) e Vissotto (13 punti), per conservare la piazza d'onore devono rifugiarsi nel quinto set, dopo fasi di gioco buie ben sfruttate dall'allegra banda di coach Montagnani. A fine gara Gulinelli ammette: "Ci teniamo stretti questi due punti conquistati a Padova. Si sapeva che non sarebbe stato facile e siamo partiti con un sestetto molto diverso dal solito. Loro sono stati bravi e molto aggressivi". MACERATA VEDOVA SAVANI SOFFRE - Fatica anche Macerata priva di Cristian Savani, bloccato da un'infiammazione tendinea al gomito del braccio destro riscontrata dopo il ritorno dalla World cup. A sostenere il gruppo della Lube le prodezze di Omrcen (26 punti) e i muri (cinque totali) di Podrascanin, migliore della serata con 13 punti. Giuliani soddisfatto a metà: "Sono molto arrabbiato per il punto perso, meno per la prestazione. Siamo una squadra che ha poco tempo per allenarsi, quindi è lecito aspettarsi una prova poco brillante, ma averi voluto vedere qualcosa di più a livello caratteriale". Modena vince ancora al tie break e si conferma nei quartieri alti. Un successo maturato attraverso i 25 punti di Dennis e gli 11 di Sala. A Belluno, invece, non bastano le 24 schiacciate del solito Fei per andare oltre. L'allenatore degli emiliani Bagnoli è sincero: "Peccato avere vinto con una palla data fuori di Fei che invece era dentro, ma a parte l'episodio finale abbiamo vinto una gara eccelsa sul piano tecnico da entrambe le squadre". A pochi giorni di distanza dalla bella partita contro Trento, Vibo Valentia assiste attonita alla risalita dell'Andreoli Latina apparsa opaca contro Macerata giovedì scorso e brillante stasera nel confronto diretto con i calabresi. Tre punti pesanti per il sestetto diretto da Prandi che in classifica compie un deciso passo in avanti. Verona ritorna alla vittoria vincendo a San Giustino. La Marmi Lanza trova in Robert Kromm (18 punti) uno dei principali artefici del successo finale. Male gli umbri adesso penultimi in classifica e con parecchi problemi da risolvere. RAVENNA SORRIDE - Primo sorriso per Ravenna. I romagnoli espugnano il palazzetto di Piacenza con autorità e acuiscono il periodo critico della squadra guidata da Angelo Lorenzetti. Viceversa per coach Babini e i suoi ragazzi il campionato potrebbe avere una svolta positiva con la squadra di nuovo in piena corsa salvezza e con il morale in salita. In evidenza il solito Moro, autore di 20 punti, e il regista Corvetta, premiato pure come mvp del match. Dall'altra parte il solo Nikolov (18 punti) ha cercato di mettere una toppa, senza riuscirsi, alla debacle. Le parole del presidente della Cmc Luca Casadio sono il miglior viatico per il futuro: "Dopo aver rotto il ghiaccio su un campo così difficile come Piacenza, ora è importante continuare su questa strada. Domenica prossima contro Roma, davanti ai nostri tifosi, speriamo di vedere un sestetto di nuovo tonico e magnifico". Risultati nona giornata. Copra Elior Piacenza-Cmc Ravenna 0-3, Lube Macerata-Acqua Paradiso Monza 3-2, Andreoli Latina-Tonno Callipo Vibo Valentia 3-0, Energy Resources San Giustino-Marmi Lanza Verona 1-3, Sisley Belluno-Casa Modena 2-3, M. Roma Volley-Itas Diatec Trentino 1-3, Fidia Padova-Bre Banca Cuneo 2-3. Classifica. Itas Diatec Trentino 24 punti, Bre Banca Cuneo 22, Lube Macerata 21, Casa Modena 18, Andreoli Latina, Acqua Paradiso Monza 14, M. Roma Volley, Sisley Belluno 13, Tonno Callipo Vibo Valentia 12, Marmi Lanza Verona 11, Copra Piacenza, Fidia Padova 8, Energy Resources San Giustino 6, Cmc Ravenna 5. --------------------------------------------------------------- COPRA ELIOR PIACENZA - CMC RAVENNA 0-3 (23-25, 18-25, 17-25) - COPRA ELIOR PIACENZA: Ammerman 1, Marra (L), Kral 1, Sidibé, Papi 4, Zhekov, Nikolov 16, Massari 2, Zlatanov 10, Holt 4, Tencati 4, Penchev. Non entrati Marretta. All. Lorenzetti. CMC RAVENNA: Mengozzi 9, Corvetta 2, Sirri 4, Tabanelli (L), Verhanneman, Quiroga 13, Moro 20, Brunner 10, Gruszka. Non entrati Leonardi, Bendandi, Gallosti, Roberts. All. Babini. ARBITRI: Balboni, Genna. NOTE - Spettatori 3100, incasso 9100, durata set: 27', 25', 25'; tot: 77'. LUBE BANCA MARCHE MACERATA - ACQUA PARADISO MONZA BRIANZA 3-2 (25-23, 25-21, 21-25, 23-25, 15-10) - LUBE BANCA MARCHE MACERATA: Lampariello, Exiga (L), Parodi 12, Stankovic 12, Kovar 14, Monopoli, Van Walle 4, Travica 1, Omrcen 26, Podrascanin 13. Non entrati Pajenk, Randazzo. All. Giuliani. ACQUA PARADISO MONZA BRIANZA: Rossini (L), Nikic 19, Forni, Molteni 8, Buti 10, De Cecco 6, Gavotto 3, Shumov 12, Roumeliotis 11. Non entrati Ciabattini, Kaszap, Mor. All. Zanini. ARBITRI: Pol, Rapisarda. NOTE - Spettatori 1900, incasso 8300, durata set: 29', 28', 26', 31', 15'; tot: 129'. ANDREOLI LATINA - TONNO CALLIPO VIBO VALENTIA 3-0 (25-21, 25-22, 25-14) - ANDREOLI LATINA: Rivera Caamano 8, Hardy-dessources 5, Gitto 7, Sottile 4, Jarosz 13, De Pandis (L), Troy, Roca Borrero 16. Non entrati Guemart, Tailli, Galabinov, Cester, Fragkos. All. Prandi. TONNO CALLIPO VIBO VALENTIA: Falasca, Coscione, Cernic 11, Diaz 3, Grassano, Rak 10, Klapwijk 12, Barone 6, Fanuli (L), Nikolov. Non entrati Mignolo, Banderò, Olli. All. Blengini. ARBITRI: Puecher, La Micela. NOTE - Spettatori 610, incasso 3400, durata set: 28', 30', 24'; tot: 82'. ENERGY RESOURCES SAN GIUSTINO - MARMI LANZA VERONA 1-3 (22-25, 21-25, 25-21, 25-27) - ENERGY RESOURCES SAN GIUSTINO: Creus Larry 10, Rauwerdink 15, Mc Kibbin, Cozzi, Bartoletti 17, Finazzi 7, Petkovic, Tholse, Giovi (L), Urnaut 11. Non entrati Lo Bianco, Sammelvuo. All. De Giorgi. MARMI LANZA VERONA: Popp 15, Kosmina, Ter Horst, Meoni, Smerilli (L), Patriarca 8, Zingel 11, Kromm 18, Postiglioni, Gasparini 18. Non entrati Calderan, Bolla, Casarin. All. Bagnoli. ARBITRI: Satanassi, Longo. NOTE - Spettatori 1500, durata set: 28', 26', 25', 33'; tot: 112'. SISLEY BELLUNO - CASA MODENA 2-3 (25-23, 22-25, 25-15, 20-25, 13-15) - SISLEY BELLUNO: Abdelaziz, Szabò, Fei 24, Horstink 14, Dolfo 1, Farina (L), Kohut 9, Curti, De Togni 8, Suxho 6, Antonov, Ogurcak 11. Non entrati Sorato. All. Piazza. CASA MODENA: Manià (L), Sala 11, Diachkov, Dennis 25, Carletti, Bellei 3, Yosifov 1, Esko 4, Martino 7, Casoli 5, Anderson 9, Piscopo 9. Non entrati Catellani. All. Bagnoli. ARBITRI: Sampaolo, Ippoliti. NOTE - Spettatori 1400, incasso 15000, durata set: 26', 27', 22', 23', 17'; tot: 115'. M. ROMA VOLLEY - ITAS DIATEC TRENTINO 1-3 (13-25, 23-25, 25-22, 17-25) - M. ROMA VOLLEY: Lebl 6, Passier 3, Paolucci, Paparoni (L), Maruotti 12, Zaytsev 22, Boninfante, Bencz 2, Sabbi 12. Non entrati Antonucci, Puliti, Corsano, Cisolla. All. Giani. ITAS DIATEC TRENTINO: Kaziyski 14, Birarelli 13, Della Lunga 2, Juantorena 22, Zygadlo, Vieira De Oliveira, Sokolov 6, Djuric 8, Colaci (L), Stokr 7, Bari (L). Non entrati Brinkman, Burgsthaler. All. Stoytchev. ARBITRI: Sobrero, Santi. NOTE - Spettatori 2600, incasso 7100, durata set: 22', 28', 28', 24'; tot: 102'. FIDIA PADOVA - BRE BANCA LANNUTTI CUNEO 2-3 (25-19, 23-25, 25-18, 24-26, 9-15) - FIDIA PADOVA: Garghella (L), Schwarz 15, Gonzalez 4, Tiberti, Cricca 8, Koshikawa 1, Rosso 1, De Marchi 13, Simeonov 24, Semenzato 10, Suljagic 1, Zingaro (L). Non entrati Giannotti. All. Montagnani. BRE BANCA LANNUTTI CUNEO: Henno, Ngapeth 10, Fortunato 2, Van Lankvelt, Wijsmans 19, Vissotto Neves 13, Grbic 5, Caceres 14, Vesely 4, Rossi 2, Pieri (L), Baranowicz. Non entrati Mastrangelo, Patriarca. All. Gulinelli. ARBITRI: Prandi, Vagni. NOTE - Spettatori 2324, incasso 7730, durata set: 25', 30', 26', 32', 14'; tot: 127'. Leggi i commenti I commenti dei lettori 
Male il Napoli. Anche se il gran gol di Radovanovic - un tiro secco alla sinistra di De Sanctis - è scaturito da una punizione "contestata", i piemontesi si sono guadagnati il vantaggio per il grande impegno profuso nella gara, cui il Napoli non ha saputo rispondere adeguatamente sino a pochi minuti dal termine quando Dzemaili ha strappato il pareggio con un gran tiro, su assist di Lavezzi mancato da Hamsik. Il ritmo del Novara, la voglia di reagire dopo la brutta prova sul campo della Lazio e (probabilmente) la stanchezza del Napoli dopo la prova di Champions, hanno determinato nel primo tempo una maggior pericolosità della squadra di Tesser. Il Napoli ha fronteggiato la situazione con il mestiere nel primo tempo e poi nella ripresa non è riuscito a forzare la situazione e il gol di Radovanovic gli ha quasi tagliato le gambe. Una delle difese più battute del campionato (ora 25 gol subiti: almeno uno ogni partita) ha resistito bene al Napoli a quattro punte sino a a sei minuti dal termine, quando Dzemaili ha pareggiato. La squadra di Tesser in casa si è fatta spesso rispettare: dopo aver battuto l'Inter, ha strappato un punto al Napoli, reduce dal trionfo in Champions. Per il Novara, un punto di vitale importanza sulla strada della salvezza; per la squadra di Mazzarri la constatazione della perdita di mordente dopo le partite europee: stanchezza, rilassamento, problemi psicologici che hanno allontanato ancora una volta la vetta della classifica. 
"Voglio stare con lui, voglio stare con lui". Mamma Michela urla e piange, si piega sulle ginocchia sorretta dal marito Stefano quando vede suo figlio Simone, ormai morto, avvolto in un telo bianco, portato via dalla stazione di primo soccorso di Fiumicin o. Il corpo del ragazzo adesso è a disposizione dei medici e dei magistrati per l'autopsia. "Non ci posso credere che me lo hanno ammazzato. Ridatemi Mimì. Dov'è Mimì", urla di disperazione di fronte a quel dramma improvviso, irreversibile. Dalle risate al dolore. Erano stati a pranzo tutti insieme: Simone, i genitori, la sorellina più piccola Elisa, 13 anni, lo zio Vittorio. "A un certo punto, come sempre - ricorda lo zio Vittorio, capelli brizzolati - Simone ci ha detto che andava al centro commerciale. Noi eravamo tranquilli. Sapevamo che si incontrava sempre lì con i suoi compagni". Con Cesare, prima di tutto, il suo miglior amico, quello che lo ha ucciso. Una domenica uguale a tante altre, così come i sabati, tutti passati al Parco Leonardo, perché a Fiumicino non c'è nient'altro da fare, la desolazione dell'hinterland è una condanna. Al centro commerciale i ragazzi passano il tempo nella sala dei videogiochi, al cinema multisala, nei bar delle piazzette artificiali, guardando le vetrine. Le ragazzine hanno il viso mascherato da massicce dosi di trucco pesante. Come Francesca, capelli ricci, biondi, la prima ad aver soccorso Simone. "Ero nella sala dei videogiochi - ricorda - ho sentito urlare. Sono uscita fuori ed ho visto Simone disteso per terra. Gli ho buttato l'acqua in faccia, gli ho tamponato il naso dal quale usciva il sangue. Non ci posso credere che sia morto, non aveva altre ferite". Anche lo zio Vittorio è sotto choc, come tutti. "Ancora non ci credo", dice. Andrea, il compagno delle scuole medie, è corso subito appena lo hanno chiamato al cellulare. "Non ci posso credere che lo abbia ammazzato il suo miglior amico, non ci posso credere.... Simone era solare, sereno, generoso. Ci conosciamo da quando eravamo piccoli. L'estate la passavamo in spiaggia, allo stabilimento Papaia, tutti insieme, la solita comitiva. Non ci posso credere...". 
Uffici postali e di smistamento della corrispondenza, commissariati e caserme, carceri, sedi di istituti bancari: a tre giorni dall'esplosione del pacco bomba che ha ferito il direttore generale di Equitalia Marco Cuccagna, intelligence e antiterrorismo hanno focalizzato i controlli su questi obiettivi, nella duplice convinzione che possano essere i 'target' individuati dagli anarco-insurrezionalisti e che sia già a destinazione il terzo plico annunciato nella lettere con cui sono stati rivendicati i due precedenti ordigni, ovvero quello alla Deutsche Bank di Francoforte e quello che ha ferito a Roma il direttore generale di Equitalia, Marco Cuccagna . Alla ripresa dell'attività lavorativa dopo il lungo ponte dell'Immacolata, dunque, l'attenzione degli investigatori è massima. L'obiettivo primario è infatti quello di evitare che qualcuno possa essere colpito e per questo sono state diramate dalle forze di polizia una serie di indicazioni precise agli addetti allo smistamento della posta di aziende, banche, istituzioni economiche e strutture delle forze dell'ordine e militari. Ma c'è anche un secondo aspetto di non trascurabile importanza: intercettare il pacco prima che esploda consentirebbe agli investigatori di raccogliere parecchie informazioni sulla composizione e sul metodo di confezionamento dell'ordigno, che potrebbero tornare utili alle indagini. La speranza, seppur remota, è anche quella di riuscire ad individuare qualche traccia lasciata dai bombaroli sui pacchi, anche se finora chi li ha preparati non ha commesso errori. In ogni caso gli analisti d'intelligence e antiterrorismo hanno inviato ai reparti sul territorio un lungo elenco di possibili obiettivi: saranno i primi ad essere controllati dagli uomini della Digos e dei reparti territoriali dei carabinieri. Oltre a questi, viene però fatto notare da fonti investigative, c'è particolare attenzione anche su due avvenimenti in programma e che potrebbero esser stati scelti dagli anarchici come obiettivi-simbolo. Il primo è a Milano - città da dove sono stati spediti gli ordigni - ed è il 42esimo anniversario della strage di piazza Fontana, con una serie di manifestazioni in Comune e in piazza. Il secondo, quello che preoccupa di più, è l'apertura a Bologna del processo contro gli anarchici del 'Centro di documentazione Fuoriluogo', accusati di associazione a delinquere finalizzata all'eversione dell'ordine democratico. "Orchestrata dalla collaborazione tra ministero degli Interni, Eni e Procura di Bologna nella persona del pm Morena Plazzi e messa in atto dalla digos bolognese, l'operazione repressiva scattata nello scorso aprile contro 27 persone arriva all'udienza di rinvio a giudizio" si legge sul web. Non è dunque affatto escluso, ragionano gli investigatori, che il terzo pacco bomba possa essere diretto proprio a qualcuno o a qualche istituzione che abbia avuto a che fare con l'indagine bolognese. 
NEW YORK - Uno scandalo senza precedenti scuote la comunità ebraica ortodossa di Brooklyn: negli ultimi tre anni sono state arrestate 85 persone accusate di aver molestato almeno 117 bambini. L'ufficio del procuratore distrettuale del quartiere newyorkese, Charles  Hynes, ha confermato ai mezzi di informazione le voci che circolavano  da tempo sulla scabrosa vicenda.  E la polizia continua a indagare, perché lo scandalo potrebbe essere di dimensioni ancor più grandi. Quasi tutte le persone fermate sono uomini e la metà delle piccole vittime sono maschi. L'inchiesta è stata denominata 'Kol Tzedek' ('Voce della giustizia') e fin dall'inizio gli investigatori hanno puntato a convincere i ragazzini che hanno subito gli abusi a farsi avanti, a denunciare i responsabili, vincendo la paura e i pregiudizi, la vergogna e l'omertà. Le regole della comunità ebraica obbligano infatti le vittime ad attendere l'approvazione dei leader religiosi prima di portare i casi di abuso davanti alle autorità giudiziarie. L'ultimo in ordine di tempo a finire nel carcere di Rikers Island è Andrew Goodman, 27 anni, un giovane con il volto da star di Hollywood, ma che nella comunità kosher di Brooklyn in molti definiscono un "mostro". L'ex dipendente di un'agenzia del servizio sociale ebraico ha abusato sessualmente per anni di due ragazzini ortodossi a Flatbush: uno di loro è stato costretto a prestazioni sessuali dagli 11 ai 15 anni, l'altro dai 13 ai 16. Secondo i documenti presentati in tribunale, Goodman era solito filmare con una webcam le sue vittime durante i festini a base di superalcolici e sesso che teneva nel suo appartamento, dove gli investigatori hanno trovato di tutto: lubrificanti, bottiglie di liquore vuote, vestiti da teenager su cui sono stati rinvenuti diversi campioni di Dna e anche un coltello da macellaio, con cui secondo alcune fonti avrebbe minacciato uno dei bambini che aveva trovato il coraggio di segnalarlo alle autorità. Goodman, per il quale è stata fissata una cauzione da un milione di dollari in contanti, viene da una famiglia di ebrei praticanti e ha frequentato la sinagoga sino a qualche anno fa. Continua a proclamarsi innocente, anche se attraverso il suo avvocato ha ammesso i rapporti sessuali, dichiarando che "nessuno ha avuto luogo contro la volontà" delle vittime. Peccato che le vittime fossero bambini o adolescenti. A smascherare Goodman è stato un ragazzo, esortato dal rabbino Shea Hecht della comunità chassidica Lubavitch a raccontare tutto alla polizia. Gli investigatori sinora hanno chiuso 38 casi di pedofilia riguardanti componenti della comunità ebraica di Brooklyn, ma continuano a indagare per assicurare alla giustizia tutti i colpevoli . 
"Ormai non posso fare più nulla, posso solo chiedere scusa". Sandra, la ragazza di 16 anni di Torino che si è inventata uno stupro per coprire la sua prima volta per non provocare la rabbia dei genitori, dando la colpa a due rom, ora è a casa, rannicchiata nel suo letto. Continua a piangere. Si vegogna. Non sa cosa fare. Ma vuole chiedere a tutti, ai genitori, agli amici, alla gente del quartiere scusa per quella bugia che ha provocato la rabbia della Vallette e un raid violento contro il campo nomadi della Continassa. Ecco cosa scrive: "Scusatemi. Ho visto in tv le immagini delle fiamme al campo nomadi e mi sono  sentita male. Mi vergogno da morire: mi sono resa conto solo ora di quello che è  successo. Ho raccontato quella storia per paura. Vorrei sentire i miei genitori  vicini perché ho capito di aver sbagliato. Mi sono inventata quella storia, che  erano stati due rom, appena ho visto mio fratello passare per la strada. In quel  momento non ho pensato alle conseguenze. Chiedo scusa a tutti e soprattutto a  quei bambini del campo. Chiedo scusa a tutta la gente del quartiere per la  rabbia che ha suscitato la mia bugia. La colpa è solo mia. Chiedo scusa anche al  ragazzo che ho coinvolto in questa storia. Vorrei soltanto poter  dimenticare Scusa anche a Melania e Francesca, due amiche particolari che mi  sono venute a prendere a casa per farmi svagare. Due amiche particolari alle  quali ho continuato a raccontare bugie quando invece avrei potuto fidarmi di  loro. Mi ha fatto star male non le volevo tradire spero che continuino ad avere  fiducia in me. ho bisogno del loro affetto. Sono pronta ad affrontare le  conseguenze di quello che ho fatto" 
"Forse ci siamo svegliati un pò tardi. Dopo il gol subito, infatti, abbiamo dato il meglio. Siamo riusciti a pareggiare ed abbiamo avuto anche la possibilità di vincere". Così, ai microfoni di Sky, al termine del posticipo Novara-Napoli, Ezequiel Lavezzi. Sul gap che divide il Napoli dalle prime quattro della classe, poi, l'asso argentino si è detto fiducioso di una possibile rimonta degli azzurri. "Il campionato è ancora lungo. Siamo lontani dalle prime in classifica - ha puntualizzato Lavezzi - ma possiamo rimontare. Ci servirebbero tre vittorie consecutive". "Credo che dopo il loro gol abbiamo cercato di fare del nostro meglio, volevamo vincere la partita ma siamo riusciti solo a pareggiare. Abbiamo sbagliato un paio di reti che potevamo segnare". "Manca ancora tanto alla fine del campionato - sottolinea l'argentino - e se vinciamo tre o quattro gare di seguito riusciamo a tornare avanti. Io ho ancora fiducia. Oggi la squadra è venuta qui a fare la partita in un campo un pò strano per un calciatore. Abbiamo fatto di tutto per vincerla ma siamo riusciti solo a pareggiare". 
Scusatemi. Ho visto in tv le immagini delle fiamme al campo nomadi e mi sono sentita male. Mi vergogno da morire: mi sono resa conto solo ora di quello che è successo. Ho raccontato quella storia per paura. Vorrei sentire i miei genitori vicini perché ho capito di aver sbagliato. Mi sono inventata quella storia, che erano stati due rom, appena ho visto mio fratello passare per la strada. In quel momento non ho pensato alle conseguenze. Chiedo scusa a tutti e soprattutto a quei bambini del campo. Chiedo scusa a tutta la gente del quartiere per la rabbia che ha suscitato la mia bugia. La colpa è solo mia. Chiedo scusa anche al ragazzo che ho coinvolto in questa storia. Vorrei soltanto poter dimenticare. Scusa anche a Melania e Francesca, due amiche particolari che mi sono venute a prendere a casa per farmi svagare. Due amiche particolari alle quali ho continuato a raccontare bugie quando invece avrei potuto fidarmi di loro. Mi ha fatto star male non le volevo tradire spero che continuino ad avere fiducia in me. ho bisogno del loro affetto. Sono pronta ad affrontare le conseguenze di quello che ho fatto 
