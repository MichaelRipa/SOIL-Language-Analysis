Si è dimesso Sauro Fontanesi, comandante ad interim della Polizia municipale. I vigili di nuovo senza capo. Il commissario resterà nel Corpo col suo ruolo originario ma non farà più le veci di Giovanni Maria Jacobazzi. "E adesso? Siamo punto e a capo, ancora una volta senza una persona che prenda decisioni" sussurrano in via Del Taglio, sede dei vigili senza pace. La decisione è stata comunicata direttamente al Municipio: "L'intento è di sollecitare  -  come spiegano dal Comando - l'attuale Amministrazione cittadina a indicare un percorso preciso che conduca alla nomina del nuovo responsabile dopo l'arresto di Jacobazzi". Nessuna polemica ma un poco di premura sì. "Il problema della guida c'è e va risolto". La notizia arriva proprio il giorno dopo la nuova buriana sulla Municipale, che ormai rischia di diventare un marchio: lo scandalo dei furbetti della multa LEGGI Classe 1957, originario di Castelnovo Monti e milanese d'adozione, Fontanesi lavora a Parma dal 2009 come Capo divisione dei nuclei operativi Sicurezza urbana, Cinofilo, Decoro e Polizia di prossimità. La sua è diventata subito una figura di riferimento dopo l'arresto di Jacobazzi. Nelle scorse settimane più volte si era incontrato con Michele Pinzuti, il segretario comunale incaricato  -  nella fase di vacanza precedente l'arrivo del Commissario straordinario  -  di guidare la Municipale. Con l'insediamento di Anna Maria Cancellieri prima e di Mario Ciclosi dopo il responsabile della politica per la Sicurezza, referente dei vigili urbani, è diventato invece il sub commissario Sergio Pomponio. Ancora Fiamme gialle - E intanto in via Del Taglio le visite della Guardia di finanza proseguono. Tra martedì e mercoledì le Fiamme gialle sono state di nuovo al Comando, per accertamenti e verifiche. Arrestato (e scarcerato) Jacobazzi forse i guai non sono finiti. "Per quel che ne sappiano  -  spiega però qualcuno  -  si tratta semplicemente della prosecuzione degli accertamenti avviati nei mesi scorsi". I funzionari della finanza si sarebbero presentati in borghese. In ogni caso il barometro degli umori continua a segnare tempesta in via Del Taglio: "Da alcune settimane  -  fa sapere più d'uno  -  non ci vengono pagati gli straordinari e le ore in più di lavoro continuano ad accumularsi". Anche sul concorso per il nuovo comandante non esistono certezze: l'ex sindaco Vignali parlò addirittura di un bando di da pubblicare entro lo scorso agosto. Poi Fabio Fecci rinviò tutto a novembre. Ora la nuova data limite pare essere gennaio. Bisbigli e congetture si affollano al Comando. L'ultimo tormentone ha riguardato il parcheggio interno di via Del Taglio, una struttura in cemento sopraelevata. Per circa un mese il posteggio, utilizzato dagli agenti per le auto private, è rimasto chiuso "fino a nuovo ordine" come si leggeva su un cartello. Transennata la rampa di accesso. Secondo le voci "ci sono problemi di sicurezza che hanno indotto il Comando a prendere il provvedimento". Falso secondo il Comune, che proprio nelle ultime ore ha riaperto il parcheggio: "Nessun pericolo  -  spiegano dai Portici del grano - il parcheggio non è masi stato chiuso, semplicemente stavamo predisponendo gli stalli per la sosta". Al momento, però, sulla superficie della struttura non risultano segni o sistemi di delimitazione per le auto. LA NOTA DEL COMUNE - Sono state 98 le domande presentate per partecipare al concorso pubblico per soli esami per la copertura di un posto a tempo indeterminato con profilo dirigenziale in qualità di Comandante del Corpo di Polizia Municipale. I termini per partecipare alla selezione del bando, pubblicato il 27 ottobre, si sono chiusi mercoledì 30 novembre. I concorrenti dovranno sostenere due prove scritte ed una orale. Le conclusione delle procedura concorsuali è prevista entro mercoledì 29 febbraio 2012. 
ROMA - Tre italiane in campo stasera in Eurolega: è stata la consueta serata double face, giacché il successo più importante e atteso, quello dell'Armani in casa col Real Madrid, non è arrivato. Hanno infatti vinto solo Siena e Cantù, kappaò invece Milano che è virtualmente out dalle top 16. Ha aperto Siena che a Lubiana con l'Olimpia ha ritrovato il successo europeo dopo la brutta sconfitta della scorsa settimana in casa con l'Unics Kazan, battendo 63-57 Lubiana e consolidando il secondo posto nel gruppo D dietro al Barcellona, grazie al bilancio di 5 vittorie e 2 sconfitte. La squadra senese, senza Kaukenas e Lavrinovic, è partita fortissimo, 10-0, grazie a Moss, ma pian piano gli sloveni hanno rimontato chiudendo il primo periodo sotto 21-15. SIENA SEMPRE IN TESTA - Il match sarà tutto così, con la Montepaschi a guidare praticamente sempre, e Lubiana a fare l'elastico, ovvero tesa nel tentativo di limitare lo scarto entro i sette-otto punti. All'intervallo era 37-33 per i senesi, mentre al 30' McCalebb e compagni erano ancora davanti 53-49. ULTIMO QUARTO - L'inizio dell'ultimo periodo era il momento peggiore difficile per la Montepaschi: Lubiana infatti, sulle ali di Green e Markota, metteva persino la testa avanti 55-53 a 5' dalla fine. Però lì si fermava, giacché Siena la metteva sul mestiere. Teneva palla al limite, ogni attacco era pensato mille volte. E  quando ci mette la testa la Montepaschi non la tiene nessuno. Una volta tornata a guidare, era un canestro sporco segnato da Carraretto a  2'43'' dalla sirena a diventare pesantissimo: raccattava palla dai 'rifiuti' sotto canestro in attacco e la metteva dentro beffandosi di tutti i lungagnoni dai quali era circondato: 55-59. CONTROL GAME FINALE - Il resto era "già scritto", con Siena che nei giri finali del cronometro non faceva chissà quali sconquassi ma semplicemente controllava e si portava a casa il successo sbancando un parquet nient'affatto facile: 57-63 il punteggio finale. Quattro gli uomini in doppia cifra per Siena: McCalebb, 16 punti, e Rakocevic, 14, i migliori. Con questo successo il team biancoverde si qualifica per le top 16, sale infatti al secondo posto nel girone con 10 punti e aggancia l'Unics Kazan, a due lunghezze dalla capolista Barcellona ------------------------------------------- BASILE SPINGE CANTU' - La Bennet Cantù si aggiudica gara 71-68 battendo, con brivido finale, il Caja Laboral Vitoria nel girone A di Eurolega. Dopo un avvio disastroso con un parziale di 4-13 Cantù riprende in mano la partita. Una crescita lenta, ma costante nel secondo quarto con la difesa casalinga riesce ad arginare San Emetrio e uno scatenato Teletovic. Il sorpasso canturino arriva al 18' con la tripla di Mazzarino e Basile e con i rimbalzi di Shermadini. Capovolgimento di fronte nel terzo quarto con Cantù avanti di 10 a 3 minuti dalla ripresa. Markoishvili guida la riscossa casalinga e Cantù passa a +14 (29'). Ultimo quarto Cantù è avanti di 18 punti ma a 3' dalla fine subisce l'ultimo assalto del Caja Laboral che infila quattro triple consecutive, e Cantù vince sul filo di lana. --------------------------------------- ARMANI ADDIO TOP 16 E GALLINARI - In chiusura di serata invece è arrivata la terza sconfitta consecutiva per Milano in Eurolega. Al Forum di Assago nella seconda giornata di ritorno del gruppo C, l'Emporio Armani, reduce dai ko contro Partizan e Maccabi Electa, cede 72-65 anche al Real Madrid. Ultima partita a Milano di Danilo Gallinari che mette a referto 13 punti e con ora tornerà nell'Nba che riparte. Bene anche Mancinelli (12). Determinante nelle fila della squadra madrilena la prestazione di Rodriguez (19 punti). Certo, la matematica lascia ancora chance alla formazione di Scariolo, ma è probabile che per agguantare la qualificazione alle top 16 servano tre successi nelle ultime tre partite. GIRONE C 1^ GIORNATA (and. 20 ottobre, rit. 23-24 novembre) Partizan              - Anadolu Efes          73-84     58-67 Belgacom Spirou       - Real Madrid           76-100    89-93 Emporio Armani Milano - Maccabi Electra       89-82     76-85 2^ GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80     66-62 Maccabi Electra       - Partizan              70-66     71-74 Real Madrid           - Emporio Armani Milano 85-78     72-65 CLASSIFICA: Anadolu Efes, Maccabi Electra, Real Madrid 10; Partizan 8; EA7 Milano 4; Belgacom Spirou 2. 3^ GIORNATA (and. 3 novembre, rit. 8 dicembre) Partizan              - Belgacom Spirou       91-81 Emporio Armani Milano - Anadolu Efes          54-62 Maccabi Electra       - Real Madrid           88-82 4^ GIORNATA (and. 10 novembre, rit. 14 dicembre) Anadolu Efes          - Maccabi Electra       72-79 Partizan              - Real Madrid           80-79 Belgacom Spirou       - Emporio Armani Milano 76-81 5^ GIORNATA (and. 17 novembre, rit. dicembre) Maccabi Electra       - Belgacom Spirou       69-59 Emporio Armani Milano - Partizan              65-69 Real Madrid           - Anadolu Efes         104-84 ------------------------------------------------------ GIRONE A 1^ GIORNATA (and. 19-21 ottobre, rit. 23-24 novembre) Fenerbahce     - Caja Laboral            66-69     85-90 dts Bennet Cantù   - Sluc Nancy              80-69     75-76 Bizkaia Bilbao - Olympiacos              76-61     81-88 2^ GIORNATA (and. 26-27 ottobre, rit. 30 novembre-1 dicembre) Caja Laboral   - Bennet Cantù            81-69     68-71 Olympiacos     - Fenerbahce              81-74     70-86 Sluc Nancy     - Bizkaia Bilbao          87-73     75-97 CLASSIFICA: Caja Laboral, Cantù, Fenerbahce 8 punti, Nancy, Olympiacos, Bilbao 6. 3^ GIORNATA (and. 2-3 novembre, rit. 7 dicembre) Caja Laboral   - Olympiacos              81-79 Fenerbahce     - Sluc Nancy              90-86 Bennet Cantù   - Bizkaia Bilbao          78-69 4^ GIORNATA (and. 9-10 novembre, rit. 14-15 dicembre) Bennet Cantù   - Olympiacos              64-63 Bizkaia Bilbao - Fenerbahce              70-73 Sluc Nancy     - Caja Laboral            90-85 5^ GIORNATA (and. 16-17 novembre, rit. dicembre) Fenerbahce     - Bennet Cantù            85-83 dts Caja Laboral   - Bizkaia Bilbao          84-89 Olympiacos     - Sluc Nancy              91-78 --------------------------------------------------------- GIRONE D 1^ GIORNATA (and. 19-20 ottobre, rit. 23-24 novembre) Unics Kazan       - Montepaschi Siena      71-79     79-73 Asseco Prokom     - Galatasaray            72-76     76-78 dts Union Olimpija    - Barcellona             64-86     46-72 2^ GIORNATA (and. 27 ottobre, rit. 1 dicembre) Galatasaray       - Unics Kazan            64-68     61-72 Montepaschi Siena - Union Olimpija         79-57     63-57 Barcellona        - Asseco Prokom          88-61     76-45 CLASSIFICA: Barcellona 14; Unics Kazan, Montepaschi Siena 10; Galatasaray 6; Union Olimpija 2; Asseco Prokom 0. 3^ GIORNATA (and. 2-3 novembre, rit. 7 dicembre) Montepaschi Siena - Galatasaray           103-77 Union Olimpija    - Asseco Prokom          70-62 nics Kazan       - Barcellona             65-93 4^ GIORNATA (and. 9 novembre, rit. 15 dicembre) Union Olimpija    - Galatasaray            70-79 Asseco Prokom     - Unics Kazan            68-72 Barcellona        - Montepaschi Siena      92-75 5^ GIORNATA (and. 17 novembre, rit. dicembre) Unics Kazan       - Union Olimpija         81-51 Galatasaray       - Barcellona             66-70 Montepaschi Siena - Asseco Prokom          84-73 Leggi i commenti I commenti dei lettori 

Lo stabilimento Fiat di Termini Imerese passa alla Dr Motor di Massimo Di Risio. E' quanto sanciscono i due accordi firmati oggi al ministero dello Sviluppo economico tra tutti le parti coinvolte. Così, dopo 41 anni il Lingotto lascia il sito siciliano, avviando come ultimo atto la cassa integrazione straordinaria per tutti i 1.566 dipendenti. E a Termini arriva la molisana Dr, che diventa il "secondo produttore italiano di automobili". Con oggi si chiude una partita complessa, iniziata nel 2009 quando l'ad della Fiat aveva annunciato la chiusura dello stabilimento, e proseguita con una lunga serie di incontri, di proteste da parte dei lavoratori, fino a raggiungere oggi la formalizzazione delle intese messe a punto nelle ultime settimane. LEGGI / Il ritratto di Di Risio, nuovo "gigante" italiano dell'auto Oltre sette ore di riunioni per mettere nero su bianco sia l'abbandono di Fiat sia l'insediamento di Dr. La giornata si è divisa in due round. Il primo tavolo ha visto protagonista il Lingotto, con la definizione dell'intesa è passata per il superamento di due nodi: uno formale, l'attribuzione della responsabilità ai sindacati di quelli che venivano definiti licenziamenti e non mobilità incentivate finalizzate ai pensionamenti; e l'altro sostanziale, impedire, attraverso una clausola di salvaguardia, che le nuove regole sulle pensioni potessero compromettere l'accordo. Il resto dell'intesa non ha fatto altro che ribadire quanto sancito sabato scorso, ovvero l'accompagnamento alla pensione per 640 lavoratori (22.850 euro l'incentivo previsto per ciascuno nei quattro anni di mobilità). Il pomeriggio, invece, è stato dedicato al Dr, con i metalmeccanici della Cgil che hanno sciolto la riserva e sottoscritto il testo insieme alle altre organizzazioni sindacali, gli enti locali e il ministero. Di Risio si è impegnato a riassumere da Fiat tutti i 926 lavoratori rimasti della Fiat entro la fine del 2013, ovvero del periodo coperto dalla cassa. In cambio l'impianto finora del Lingotto diventerà proprietà di Di Risio. Il combinato disposto delle due intese chiude così la vertenza aperta al ministero dello Sviluppo economico su Termini Imerese e seguita da Invitalia. Anche se adesso, spiega lo stesso advisor del ministero, inizieranno gli incontri con le altre quattro aziende che sono impegnate nella riqualificazione del polo industriale palermitano (Biogen, Lima group, Newcoop e Medstudios) I sindacati sono usciti dal dicastero di via Veneto piuttosto soddisfatti. Il segretario generale della Fiom, Maurizio Landini, ha sottolineato come il risultato di oggi sia il frutto "dell'impegno e delle lotte dei lavoratori". Secondo il segretario generale della Uil, Rocco Palombella, lo stabilimento ha dopo stasera l'opportunità di "rivivere". Sulla stessa linea il segretario nazionale della Fim, Bruno Vitali, che ha definito "buono l'accordo raggiunto" e ha spiegato come il congelamento dei requisiti pensionistici varrà per tutti i lavoratori interessati da accordi sulla mobilità firmati prima dell'arrivo della riforma. Il segretario nazionale dell'Ugl Metalmeccanici, Antonio D'Analfo, ha voluto ricordare il faticoso percorso compiuto: "Oggi abbiamo trovato la quadra di una trattativa complessa, raggiungendo un obiettivo non scontato", ovvero, ha sottolineato il leader della Fismic, Roberto Di Maulo, "la salvaguardia dei lavoratori". Positivi anche i commenti dei numeri uno di Cgil, Susanna Camusso, Cisl, Raffaele Bonanni, del governatore della Sicilia, Raffaele Lombardo, mentre più scettico è sembrato il segretario generale della Uil, Luigi Anegeletti: "Non è stata una vittoria. Lo sarebbe stata solo se avessimo fatto un accordo simile a quello di Pomigliano". Un grazie a tutti arriva da Di Risio che sottolinea come sia nata "una nuova Dr", ora non più "assemblatore" ma "costruttore di automobili totalmente Made in Italy, di fatto il secondo costruttore italiano di automobili in grado di dare nuovo impulso al mondo del lavoro in Italia" Argomenti fiat 
