ROMA - Il barcone carico di disperati ribaltatosi al largo della costa brindisina è destinato inevitabilmente ad aggiornare il conto dei morti in mare per immigrazione. Un bilancio pesantissimo: nei primi nove mesi del 2011, sono più di 2mila le persone scomparse tra i flutti nel tentativo di raggiungere l'Europa. Ampliando il lugubre conteggio all'ultimo ventennio, si scopre che nel Mediterraneo hanno trovato la morte almeno 17.856 persone. Numero che potrebbe essere inferiore a quello reale, considerando la possibilità di naufragi fantasma di cui potrebbe non essere mai avuta notizia. I dati sono tratti dal blog Fortress Europe , che li raccoglie analizzando le notizie riportate dalla stampa internazionale degli ultimi 23 anni. Questo l'elenco dei principali naufragi, vittime e dispersi segnalati nel 2011. 11 FEBBRAIO - Nella notte naufraga un vecchio motopesca partito dal porto di Zarzis, in Tunisia: circa 40 gli immigrati dispersi, quasi tutti presumibilmente morti. 14 FEBBRAIO - Sempre di notte, cinque persone morte ed altre 17 disperse, dopo un naufragio avvenuto avvenuto ancora al largo di Zarzis. 4 MARZO - Due dispersi nella carretta rimasta per quattro giorni in balia del mare in tempesta dopo essere partita dal porto di Biserta, nell'estremo nord della Tunisia. La barca è stata soccorsa da un motopesca di Mazara del Vallo al largo delle coste trapanesi. 14 MARZO - Almeno 60 i 'fantasmi' che erano a bordo di un barcone naufragato non lontano dalle coste della Tunisia dopo essere partito da Zarzis. Il fatto è stato raccontato  dai superstiti che sono riusciti a mettersi in salvo, raccolti da altri barconi. 19 MARZO - Tre persone sono risultate disperse dopo il naufragio di un'imbarcazione partita da Zarzis. 28 MARZO - Dodici migranti che, a bordo di un barcone, stavano tentando di entrare in Tunisia, sono annegati nel naufragio del natante, a largo delle coste di Kerkennah. 30 MARZO - Altro naufragio nel Canale di Sicilia e sette persone morte, tra le quali una donna incinta e un bambino, figlio della migrante. 22 MARZO - Un barcone con 335 somali ed eritrei è partito dalla Libia, ma nessuno dei passeggeri si è da allora fatto vivo. 25 MARZO - Nessuna notizia anche di un barcone, salpato sempre dalle coste libiche, con 68 persone a bordo. 1 APRILE - I cadaveri di 27 tunisini, di età compresa tra i 19 e i 23 anni, morti in due naufragi di barche dirette in Italia, sono stati scoperti sulle coste dell'isola di Kerkennah. 3 APRILE - Settanta corpi sono stati recuperati dopo un naufragio davanti alle coste di Tripoli. 6 APRILE - Un barcone si rovescia nella notte in acque maltesi. Salvati in 51, ma a bordo erano circa 300 secondo alcune testimonianze. Decine di cadaveri sono stati avvistati da un elicottero della Guardia di finanza. 13 APRILE - Due donne sono morte durante lo sbarco di migranti avvenuto a Pantelleria. Erano a bordo di un barcone con circa 250 persone. 28 APRILE - Un peschereccio sovraccarico nel porto di Tunisi si rovescia al molo prima ancora di salpare per Lampedusa, decine le vittime. 6 MAGGIO - Un barcone con oltre 600 migranti è naufragato all'alba davanti alle coste libiche, nei pressi di Tripoli. Centinaia i dispersi. 2 GIUGNO - Almeno 270 dispersi dopo che una nave, partita dalla Tunisia con a bordo 700 persone provenienti dalla Libia, è andata in avaria. 1 AGOSTO - 25 cadaveri vengono trovati in un barcone arrivato a Lampedusa. Erano nella stiva, uccisi probabilmente dai fumi del motore e dal caldo. Il 26esimo morto è un migrante che durante la traversata è stato gettato in acqua dopo una lite. 8 AGOSTO - I passeggeri di un vecchio peschereccio soccorso alla deriva al largo di Lampedusa riferiscono di una trentina di morti in mare durante una traversata. 14 AGOSTO - Un gommone si capovolge a largo dell'isola di Marettimo: 3 dispersi in mare. 19 AGOSTO - Due ragazzi tunisini cadono in acqua durante la traversata verso Lampedusa. 2 SETTEMBRE - Dispersi in mare 14 ragazzi di età tra i 18 e 25 anni. Erano partiti da una spiaggia di Aïn Témouchent, in Algeria ,diretti verso le coste spagnole. 3 SETTEMBRE - 4 morti e 15 dispersi in un naufragio nello Ionio sulla rotta per la Calabria, al largo dell'isola di Cefalonia. 13 SETTEMBRE - Dispersi 17 ragazzi partiti da una spiaggia di Benazzouz, a Skikda, in Algeria, diretti in Sardegna. La loro barca viene ritrovata vuota. 21 SETTEMBRE - I corpi senza vita di 4 uomini affiorano dal mare lungo le coste di Izmir, a Seferihisar, in Turchia, sulla rotta per l'isola greca di Samos. 23 SETTEMBRE - Naufragio nello Ionio sulla rotta per la Calabria, al largo dell'isola di Zakynthos (Grecia), 3 morti. 
NOVARA - Franco Colomba dopo la sconfitta patita dal Parma sul campo del Novara appare molto deluso: "Dovevamo chiudere la partita nel primo tempo. Dopo quanto fatto vedere nel primo tempo ci stava un risultato più ampio e questo rende deludente la ripresa. Dopo il vantaggio abbiamo avuto la palla del due a zero ma non l'abbiamo realizzato, il Novara poi ha pareggiato cercando e trovando nel finale la vittoria". "CHE INGENUITA'" - "Noi siamo stati ingenui e questo dispiace, e quando nel finale abbiamo preso il palo (con Giovinco) ho pensato che avremmo dovuto provarci sino alla fine ma che la partita era ormai segnata". Il tecnico dei Ducali poi conclude: "Ora dobbiamo continuare a fare buone prestazioni ma cercando di concretizzare di più". Leggi i commenti I commenti dei lettori 
ROMA - Il primo esame di maturità, in vista della trasferta di Napoli, la Juve lo supera a pieni voti. La squadra di Conte trasferisce, come forse non aveva mai fatto, la carica arrembante tipica delle sue gare interne anche in quelle lontano da casa. Solo così poteva arrivare il successo (0-1) su una Lazio che comunque, pur nella giustezza del risultato, non ha demeritato. I bianconeri sono piaciuti soprattutto dal punto di vista della personalità: sono entrati in campo per fare la partita, una volta trovato il vantaggio lo hanno gestito non rinunciando mai al gioco ma mostrando anche di saper soffrire nei momenti migliori dei capitolini. RODAGGIO ULTIMATO - I meccanismi voluti da Conte hanno ultimato il rodaggio. Una volta recuperato Pirlo, la Juve del resto è bella che fatta: undici titolare da snocciolare in filastrocca, imparata nelle ultime partite che non hanno mai originato cambi. Matri è il punto di riferimento offensivo, Pepe e Vucinic i sostegni dall'esterno. Più criptica invece la settimana di Reja, che infatti gioca la carta Rocchi accanto a Klose, decretando la prima panchina di Cisse. Da sottolineare la coppia centrale difensiva inedita, con Diakitè e Stankevicius. TREDICI SECONDI DECISIVI - Se vogliamo dare una valenza agli episodi, basta citare tredici secondi. Tanti ne passano dalla prodigiosa uscita bassa di Buffon, che sbaglia la strada al lanciatissimo Rocchi, al contropiede micidiale che porta al vantaggio della Juve: Vucinic lancia Matri sul versante sinistro, perfetto il cross basso come perfetto è il taglio al centro di Pepe, che fulmina Marchetti con un destro ravvicinato. LA JUVE HA PIU' OCCASIONI - Ma anche spostando la valutazione sul gioco, il primo tempo della Juve è nettamente migliore. Se la Lazio sfrutta benino la spinta a sinistra con Lulic, la squadra di Conte va forte su entrambe le fasce ed in generale dà il ritmo alla partita esibendo grande personalità. Basta citare un colpo di testa ravvicinato ma impreciso di Marchisio su invito di Lichtsteiner, una punizione di Pirlo domata col brivido da Marchetti, un rimpallo tra Pepe e il portiere biancoceleste che per poco non genera la più beffarda delle carambole. E nel frenetico susseguirsi di situazioni, c'è anche spazio per il dubbio: sull'altra buona occasione per la Lazio  - Rocchi arriva al cospetto di Buffon -, la provvidenziale uscita del portiere fa carambolare palla sul braccio di Barzagli, anche se è roba da moviolisti professionisti. UN PALO PER PARTE, E RIDE LA JUVE  - I primi venti minuti della ripresa rappresentano la migliore fase della Lazio. Tatticamente non si vedono grossi cambi, ma c'è più pressione. La migliore chance capita sul sinistro di Hernanes che fa traballare il palo, a seguire Buffon è acrobatico su un destro a rientrare di Klose. Quindi la Juve esce di nuovo. Matri fa in tempo a cogliere il palo esterno prima di lasciare il posto a Quagliarella, quindi Marchetti è straordinario su una conclusione ravvicinata di Giaccherini. Lazio-Juventus 0-1 (0-1) Lazio (4-3-1-2): Marchetti 7, Konko 6, Diakitè 6, Stankevicius 6, Radu 5.5, Brocchi 6 (1' st Gonzalez 5.5), Ledesma 5, Lulic 6 (27' st Sculli 5), Hernanes 6.5, Rocchi 6 (20' st Cisse 5.5), Klose 6.5 (84 Carrizo, 5 Scaloni, 20 Biava, 27 Cana). All.: Reja 6 Juventus (4-3-3): Buffon 6.5, Lichtsteiner 7, Bonucci 6.5, Barzagli 6.5, Chiellini 6.5, Vidal 6, Pirlo 6.5, Marchisio 6.5, Pepe 7.5 (36' st Estigarribia sv), Matri 6.5 (39' st Quagliarella sv), Vucinic 6 (21' st Giaccherini 6). (30 Storari, 11 De Ceglie, 5 Pazienza, 10 Del Piero). All.: Conte 7 Arbitro: Rocchi di Firenze 6. Rete : nel pt 34' Pepe. Angoli : 5-4 per la Lazio. Recupero : 1' e 4'. Ammoniti : Marchisio, Ledesma e Sculli per gioco falloso. Spettatori : 60.000. Leggi i commenti I commenti dei lettori 
Una strage di ovini a Cervinara, nell'avellinese dove nel omeriggio un treno della società 'Metrocampania Nord-Est' a circa 200 metri dalla stazione ferroviaria, lungo la tratta Benevento-Napoli ha investito 29 ovini, uccidendoli in un sol colpo. Il pastore si è dato alla fuga e non è stato al momento rintracciato. Il treno si è bloccato tra la preoccupazione del personale e dei viaggiatori: a bordo comunque nessun ferito. L'incidente ha provocato disagi nella tratta in questione con ritardi anche di due ore. Indagini sono in corso da parte dei carabinieri di Cervinara che stanno cercando il pastore e per individuare responsabilità dl grave incidente ferroviario. 
LECCE - "Dopo tante occasioni sprecate temevo la beffa nel finale, sarebbe stata drammatica, sportivamente parlando. E' una gioia particolare". Vincenzo Montella può tirare un sospiro di sollievo: il suo Catania torna a vincere in uno scontro delicato. "Abbiamo giocato bene e meritavamo di battere il Lecce, sono contento per i ragazzi perché già contro il Chievo la sconfitta era stata ingiusta". DI FRANCESCO NON HA COLPE - Il tecnico "scagiona" l'amico e collega, oggi avversario, Di Francesco. "C'è un rapporto di amicizia forte, non credo abbia colpe particolari. Giocare con tanti infortuni diventa difficile, soprattutto se scendi in campo per vincere a tutti i costi". Il Catania, intanto, vola in classifica. "Sono 17 punti belli e meritati, forse ce ne manca addirittura qualcuno che abbiamo lasciato per strada ma fa parte del processo di crescita del gruppo". POCO CINICI - Montella rimprovera ai suoi soltanto un difetto di precisione. "Abbiamo faticato nella costruzione del gioco in fase iniziale, perdendo brutti palloni. Poi siamo riusciti comunque a creare molto, nella ripresa ci è servita l'occasione di Gomez per ritrovare consapevolezza. Questi ragazzi mi fanno soffrire troppo, dobbiamo essere più cinici quando mettiamo l'uomo davanti al portiere, è impossibile creare tanto e arrivare sempre sul filo di lana". Leggi i commenti I commenti dei lettori 
BERGAMO - Edinson Cavani risponde a German Denis. Sono i due attesi bomber i protagonisti della sfida tra Atalanta e Napoli. L'uruguaino pareggia all'ultimo secondo il gol del Tanque che aveva illuso il popolo bergamasco al 19' della ripresa. Non si consuma quindi la "vendetta" degli ex azzurri Cigarini e Denis, autori comunque di una grande prestazione sotto gli occhi del loro ex allenatore Mazzarri. Impressiona soprattutto Denis al quale riesce davvero di tutto. LA FOTOSEQUENZA-Cavani salva il Napoli così NAPOLI, INIZIO SPRINT  - Mazzarri stavolta opera un mini turnover: Inler non c'è mentre Lavezzi, Aronica e Maggio vanno in panchina. In campo ci sono Fernandez in difesa, Zuniga esterno destro, Dzemaili in mezzo al campo e Pandev in attacco. Colantuono recupera dopo le squalifiche Masiello e Cigarini. Capelli resterà fuori sei mesi e allora torna al centro della difesa capitan Manfredini. Per la prima mezz'ora si vede soprattutto il Napoli; l'Atalanta appare intimorita e non riesce a costruire azione offensive. Gli errori nei passaggi fanno la differenza innescando manovre pericolose da parte degli ospiti. Chi fa ballare la retroguardia nerazzurra è soprattutto Zuniga che ingaggia un duello quasi personale con Peluso. Finché Colantuono impone al terzino di attaccare a sua volta. Le cose migliorano e l'Atalanta respira. Nei primi 45' non si vedono chiare occasioni da gol, bensì tanto agonismo. Gli unici brividi li danno Zuniga con un tiro-cross al 20' che Consigli para. E Denis che tenta una incredibile rovesciata al 40' dopo che Moralez aveva rimesso in campo dal fondo una palla che sembrava persa. Ma la mira non c'è e il Napoli si salva. IMPRESSIONANTE DENIS -  La ripresa è tutta un'altra cosa. L'Atalanta torna in campo combattiva e pressa a tutto campo il Napoli che dimostra di soffrire questo tipo di impostazione tattica. Peluso sale decisamente sulla sua corsia costringendo Zuniga a difendere. I nerazzurri vanno vicini al gol in diverse occasioni: al 2'  gran tiro dal limite di Carmona che De Sanctis nemmeno vede, ma sfera sul fondo di un soffio. Al 6' incredibile progressione sulla sinistra di Peluso, palla per Moralez che la mette in area. Dopo un rimpallo arriva Padoin che spara alto. Al 14' la chance maggiore: cross di Padoin dalla sinistra e Denis conclude al volo cogliendo una clamorosa traversa. E' il Tanque l'anima di questa Atalanta: il bomber lotta coi compagni ma resta lucidissimo in zona-gol dove cerca costantemente la porta. Mazzarri corre ai ripari pescando i campioni lasciati in panchina. In serie entrano Lavezzi per Pandev, Maggio per Fernandez e infine Santana per Dzemaili. L'Atalanta intanto segna, meritatamente: errore di Campagnaro che lascia andar via Moralez. Il piccolo argentino pesca Denis solo davanti a De Sanctis e il Tanque insacca con un preciso destro sul secondo palo. LA REAZIONE DEL NAPOLI  - Il gol scuote il Napoli che finalmente prova a costruire azioni d'attacco come nei primi 45'. Ma la difesa orobica fa muro e respinge ogni iniziativa colpendo in contropiede. Incredibile l'errore di Schelotto al 39': solissimo in area si addormenta consentendo il recupero di Dossena. Colantuono non cambierebbe una virgola nella sua formazione, ma la stanchezza lo costringe ad effettuare la prima sostituzione al 37': fuori il bravo Moralez e dentro Marilungo. A seguire entra anche Bonaventura al posto di Cigarini: gara da 7 pieno la sua. CAVANI IN EXTREMIS - Si arriva così ai tre minuti di recupero decretati dall'arbitro Orsato. E i cambi hanno il loro peso decisivo. Il tecnico nerazzurro decide di concedere una standing ovation a Denis e inserisce Gabbiadini. L'arbitro per questa sostituzione concede 60 secondi in più. Arriva proprio all'ultimo secondo l'1-1 di Cavani: Santana (subentrato) prova una conclusione dal limite, Bonaventura (subentrato) non sale con la difesa e tiene in gioco Cavani che devia tutto solo davanti a Consigli. Una prova di carattere quella azzurra. Ma onore a questa Atalanta che dà la sensazione di poter mettere in difficoltà qualsiasi squadra. Anche quella che quattro giorni fa aveva sconfitto la capolista della Premier League. Atalanta-Napoli 1-1 (0-0) Atalanta (4-4-1-1): Consigli 6, Masiello 6,5, Lucchini 6, Manfredini 6, Peluso 7; Schelotto 5,5, Cigarini 7 (39' st Bonaventura 5), Carmona 6,5, Padoin 6; Moralez 7 (34' st Marilungo sv); Denis 8 (45' st Gabbiadini sv). (78 Frezzolini, 6 Bellini, 77 Raimondi, 88 Minotti). All. Colantuono 6,5. Napoli (3-4-2-1): De Sanctis 6, Fernandez 5,5 (22' st Maggio 6), Cannavaro 6, Campagnaro 5; Zuniga 6,5, Gargano 6,5, Dzemaili 5,5 (28' st Santana 6,5), Dossena 6; Pandev 5 (16' st Lavezzi 6), Hamsik 5; Cavani 7. (83 Rosati, 2 Grava, 3 Fideleff, 6 Aronica). All. Mazzarri 6 Arbitro: Orsato di Schio 6,5. Reti: nel st 18' Denis, 49' Cavani. Recupero : 2' e 4' Angoli: 5-1 per il Napoli. Ammoniti : Dzemaili, Schelotto, Zuniga, Fernandez per gioco scorretto, Consigli per comportamento non regolamentare. Leggi i commenti I commenti dei lettori 
Edinson Cavani, ancora lui dopo i due gol contro il City in Champions, risponde a tempo praticamente scaduto a German Denis e il Napoli impatta sull'1-1 a Bergamo quando ormai l'Atalanta pensava di avercela fatta. Quando la gara era ormai compromessa, Mazzarri ha inserito Lavezzi, Maggio e Santana, la squadra ha tentato e sfiorato il pareggio fino a riuscirci in extremis. La gara, che inizia con il pensiero per Yara Gambirasio e per le vittime dell'alluvione nel messinese, mostra subito in maniera evidente la mano dei due tecnici sullo schieramento tattico. Dzemaili (ammonito dopo 3' per aver stoppato Denis irregolarmente mentre l'argentino stava per involarsi) al 13' prova con il sinistro da fuori ma la sua conclusione è debole, al 20' l'ottimo Zuniga con un tiro cross fa venire i brividi ai tifosi orobici, ma l'ottimo Consigli non si fa sorprendere anche se deve esibirsi in un intervento all'indietro. Il colombiano sulla destra sembra non fare rimpiangere Maggio, Colantuono chiede a Peluso di difendersi attaccando la sua fascia e il match imporvvisamente si anima da una parte e dall'altra. L'Atalanta si rende pericolosa al 40' con un'azione insistita in area napoletana conclusa con una rovesciata fuori dallo specchio della porta di Denis; sul finire di tempo su un errato disimpegno di Manfredini (poco prima aveva sbagliato Moralez) Dzemaili tenta un interessante sortita centralmente ma il suo tiro non è preciso. Nella ripresa, l'Atalanta torna in campo con più vigore ed in 7' sfiora per due volte la rete: dopo 45" con Carmona ma il suo tiro con De Sanctis fermo si perde a lato e dopo 7' con Padoin il cui tiro ancora una volta termina fuori. Il match è aperto e le due squadre ci provano: Zuniga al 13' va bene fino in fondo ma Consigli è attento ed al 14' Denis fa gridare al gol ma la sua conclusione al volo si stampa sulla traversa e poi torna in campo. Quando Mazzarri opeta per Lavezzi (al 17' per Pandev) il Napoli subisce la rete di Denis (19') dopo un errato disimpegno di Campagnaro che favorisce l'argentino che si presenta davanti a De Sanctis e lo batte di piatto destro. Dentro Maggio per Fernandez (poco dopo Santana per Dzemaili), il Napoli torna ad essere più "titolare" e mette letteralmente alle corde l'Atalanta collezionando azioni pericolose e calci d'angolo fino alla rete di Cavani proprio quando l'arbitro stava per fischiare la fine. 
