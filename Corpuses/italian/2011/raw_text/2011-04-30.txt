ROMA - Terzultimo turno ma il campionato, di verità, ne ha rivelate già una. Neanche una novità: la Montepaschi ha sigillato il suo primo posto e di conseguenza nella corsa verso il suo quinto scudetto consecutivo avrà pure il supporto logistico del suo pubblico, su un campo dove quest'anno non ha vinto nessuno. Cantù gioca anche in tv domenica mattina nell'anticipo delle 11.45 contro Pesaro. Trinchieri ha varato l'"Operazione Pianella", che vuol rendere inespugnabile nei playoff a difesa del secondo posto in classifica. Dipende anche dal rendimento di Milano, ma questo non interessa la Bennet se vince le due partite che restano in casa, contro Pesaro e Varese. La Scavolini Siviglia è ancora in corsa per i playoff, ma ha il calendario più duro (dopo Cantù, va ad Avellino e poi ospita Milano). E questo la rende l'indiziata a restar fuori, tra quelle a 26. Guardando avanti, Cantù ha aggiunto al suo roster Marko Scekic (30, 2.07). L'ala serba arriva dal Buducnost Podgorica, ed ha esperienza di Eurolega. Apprezzabile rimbalzista, sa colpire da 3 punti. "Ci sarà utile non solo per aumentare la qualità degli allenamenti, ma anche per cautelarci e ampliare le possibilità tattiche a disposizione dello staff tecnico" ha detto il g. m. Arrigoni. Di fatto una polizza assicurativa ma anche tattica, perché nei playoff gli incontri ravvicinati ed un roster più limitato di quello di Milano e Siena potrebbe affievolire l'impatto di una squadra come la Bennet, più corta delle rivali e meno fresca fisicamente. Agganciata all'anticipo c'è nel pomeriggio Caserta-Milano (SkySport2). Se Cantù vince, le possibilità dell'Armani di arrivare seconda si riducono ulteriormente. Ma è altrettanto vero che Milano per consolidare il suo volto-playoff (e testimoniare se ha portato benefici il suo successo su Cantù) ha bisogno di vittorie importanti: quella del PalaMaggiò lo sarebbe. Ci trova però una Caserta ferita, reduce dalle sconfitte con Avellino e Roma, in assoluto quelle che fanno più male alla tifoseria. E pure se i playoff sono ormai quasi persi, la Pepsi non può ancora deludere il suo pubblico. Battere Milano, un'altra delle rivalità sentite, è medicina tra le più efficaci. Altri 40 minuti intensi saranno quelli di Porto San Giorgio. La Sutor è da tre giorni nelle mani di Sharon Drucker, l'allenatore israeliano che ha sostituito Pillastrini, in quello che è il primo colpo di mercato della nuova stagione. Per rendere l'accordo valido fino al 2012 serve la salvezza, basta una vittoria e la si vuole subito contro una Lottomatica che in trasferta non ha il piglio del PalaEur (dove nel ritorno è imbattuta). Se Drucker è al debutto, i suoi giocatori sono spalle al muro: "Credo molto nel rapporto con l'atleta, mi interessa tutto di lui perché devo farlo rendere al massimo. E affinché ciò avvenga la relazione deve diventare molto franca. I suoi problemi sono i miei, quelli della squadra e il mio impegno è quello di risolverli" è lo slogan di Drucker. Rimosso Pillastrini, che era in rotta con l'ambiente, la Fabi avrà dalla sua un palasport compatto per spingerla al successo. Sulla strada della salvezza, sono legate da un filo unico le vicende di tre campi: Bologna, Cremona e Brindisi. Questo fa già capire che tra le tre messe peggio l'Enel è l'unica a giocare in casa, pure se ospita la Benetton. Treviso viene dal recupero di Siena, che s'è aiutata a perdere con un atteggiamento ha fatto infuriare Repesa. Le ultime chance di agganciare quarto posto e fattore campo nel primo turno di playoff passano da una vittoria in Puglia, anche perché il calendario poi non aiuta (Cantù e trasferta a Caserta). Se Treviso non ha alternative, figurarsi Brindisi. Che in casa viaggia con una media che l'ha riportata a galla. Battere la Benetton potrebbe significare salire poi a Biella a pari punti (se l'Angelico cade a Bologna), in uno scontro diretto e decisivo già vissuto nell'ultima giornata dell'anno scorso: Biella battè Ferrara e sulla sua panchina sedeva Luca Bechi, oggi guida tecnica di Brindisi. L'Angelico ha il compito più complesso, a Bologna. Perché la Virtus in casa non vince da tre turni (infilzata da Varese, Sassari e Siena) e per proteggere il suo playoff non può perdere ancora. Il suo uomo più caldo è KC Rivers, 11 partite, sempre in doppia cifra, con un clamoroso 63% da 3. Ma ha bisogno del vero Koponen, smarrito da un po'. A Biella invece il crollo di AJ Slaughter ha forzato la decisione di andare sul mercato ed ingaggiare per le ultime tre partite Aubrey Gene Coleman, guardia 24enne di 1.93 centimetri. Ha chiuso la carriera universitaria a Houston da miglior realizzatore dell'intera NCAA, a oltre 25 punti. Si è meritato un invito alla Summer League dagli Hornets (11 punti e 3 rimbalzi di media), ha messo il naso nel professionismo europeo in Turchia all'Aliaga Petkim (16 punti e 4 rimbalzi) per poi tornare in America a giocare da gennaio in D-League con gli Austin Toros (13 punti e 4,5 rimbalzi). "E' un giocatore molto fisico, un realizzatore che ama attaccare il ferro con il palleggio. In queste ultime 3 sfide contiamo molto nelle sue qualità, dovrà essere un realizzatore continuo, oltre che il giocatore che ci permette di fare canestro nei momenti decisivi" è il profilo del g. m. Giuliani. Buone notizie da Bologna se le attende anche la Banca Tercas, in trasferta a Cremona dove può godere del piccolo vantaggio di una Vanoli Braga già salva e fuori dai playoff. Se contano le motivazioni, Teramo in confronto ne ha in quantità industriale. Dopo aver strapazzato la Fabi, la squadra di Ramagli insegue continuità per agganciare il terzultimo posto. Ce l'avrebbe, confidando in Benetton e Canadian Solar, a patto di espugnare Cremona. In stagione però l'ultima vittoria in trasferta di Teramo risale a dicembre, ed il tarlo s'è trasformato in una mezza voragine. Serve l'impresa per salvare, forse, anche il futuro del club. Leggi i commenti I commenti dei lettori 
SIENA - Sorpresona nella A di basket: la Montepaschi perde la prima partita casalinga della stagione, 82-77 per mano di Avellino nell'ultimo impegno prima delle Final Four di Eurolega della settimana prossima. Per i toscani, campioni d'Italia negli ultimi quattro anni, è la terza sconfitta stagionale in campionato, dopo quelle di Varese e Caserta. L'ultima sconfitta casalinga, unica in stagione regolare da quando c'è Pianigiani in panchina, era arrivata il 25 aprile 2010 contro Treviso. Con questo successo la Air, che da mesi deve fare i conti con l'assenza di due americani, Taquan Dean e Chevon Troutman, è almeno per qualche ora da sola al quarto posto in classifica, in attesa delle partite di Treviso e Varese. I campani sono comunque ormai praticamente certi della qualificazione ai playoff. A trascinare gli irpini è uno strepitoso Omar Thomas con 23 punti, affiancato nel primo tempo da Szymon Szewczyk, che chiude con 17 punti, ma per l'intera gara dall'ispirazione in regia di Marques Green, 16 punti, e dal lavoro in difesa di Linton Johnson, 13 punti. Proprio Thomas e Green, con il loro 6 su 6 ai tiri liberi negli ultimi secondi, hanno condotto al successo la Air dopo che la Montepaschi con un ultimo disperato colpo di reni aveva tentato la rimonta con un 10-2 dal 63-73 a 1'21" dal termine fino al 73-75 a 39" dalla fine. Qui però i toscani hanno sbagliato una rimessa con Moss e Kaukenas, finendo puniti al termine di una gara in cui hanno inseguito fin dall'inizio. Avellino è scappata 7-18 dopo sette minuti e 16-30 al 12'. La Montepaschi (Jaric e Rakovic fuori per turnover) è rientrata al massimo fino al 47-50 al 27' grazie ai 13 punti nel terzo periodo di un ispirato Lavrinovic, ma prima del brivido finale la Air ha condotto il successo in porto nonostante una rotazione di solo otto uomini. MONTEPASCHI SIENA-AIR AVELLINO 77-82 (16-28, 33-43, 51-57) Siena: McCalebb 8, Zisis 11, Hairston 6, Carraretto 2, Lavrinovic 24, Kaukenas 11, Ress, Michelori, Mascagni ne, Stonerook 4, Aradori 8, Moss 3. All.: Pianigiani. Avellino: Green 16, Barbaro ne, Cortese 8, Spinelli 3, Lauwers, Casoli 2, Infanti ne, Iannicelli ne, Bokoshvili ne, Szewczyk 17, Thomas 23, Johnson 13. All.: Vitucci. Arbitri: Cicoria, Filippini, Martolini. Note - Tiri liberi: Siena 22/25, Avellino 14/19. Tiri da tre: Siena 5/19, Avellino 10/21. Fallo antisportivo: 12'17" panchina Avellino. Usciti per falli: 39'55" Kaukenas (Siena). Rimbalzi: Siena 29, Avellino 35. Spettatori: 3600 circa. Leggi i commenti I commenti dei lettori 
CESENA - "Il nostro obiettivo di oggi era la Champions e per questo è stato importantissimo vincere". Il tecnico dell'Inter, Leonardo, festeggia al termine del match con il Cesena, vinto in rimonta dai nerazzurri per 2-1. Il brasiliano si dice soddisfatto e scherza. "Era tutto calcolato, perfetto così - ironizza il tecnico brasiliano a Sky -. Scherzi a parte, abbiamo avuto difficoltà sia nel primo che nel secondo tempo perché il Cesena ha chiuso bene e noi avevamo una manovra lenta. A livello mentale si sente la stanchezza per tutte le partite disputate in questa stagione". Il successo è dunque vitale per il vero obiettivo dei nerazzurri, l'accesso alla Champions: "Questa partita era decisiva per le nostre possibilità di Champions. Era importante fare i tre punti: abbiamo subito il gol nel momento in cui il Cesena non creava tanto, poi abbiamo reagito e Pazzini è stato bravo a mettere dentro una doppietta". NOI PENSIAMO SOLO ALL'INTER - Leonardo non pensa ad aver fatto un dispetto ai suoi ex amici rossoneri: "Noi pensiamo solo all'Inter, volevamo chiudere il discorso della Champions e mantenere il secondo posto. Abbiamo avuto tanti problemi in questa stagione, però la squadra ha vinto la Supercoppa Italiana ed è campione del mondo, in più siamo ancora in corsa in Coppa Italia. Sono soddisfatto della mia squadra, che oggi ha sofferto ma ha saputo vincere in rimonta, cosa che era già capitata". Ora, in attesa di Milan-Bologna, il gap dal primo posto si è ridotto a sole 5 lunghezze: "E' molto difficile, ma può succedere di tutto".Lo scudetto al Milan? "Non dobbiamo pensarci, era importante aumentare il vantaggio sulla quarta, e cioè la Lazio, che lunedì sera affronterà la Juventus". Con Leonardo in panchina, l'Inter ha conquistato 46 punti in 20 partite. "C'è un po' di rammarico per quella settimana maledetta tra derby e Champions. Continuo a considerare l'eliminazione europea una grande fatalità. Perdere 5-2 (in casa contro lo Schalke, ndr) è una di quelle cose cha capitano in un momento nel quale, forse, vieni penalizzato al massimo. La squadra è stata brava a chiudere una sequenza di risultati negativi ed essere presente come oggi, anche se non giochi benissimo. L'Inter c'è, sono felice del lavoro fatto". Anche parlare di campagna acquisti è prematuro: "Non è il momento. Ci sarà tempo per pensarci, però anche questa rosa è molto competitiva". PAZZINI: "NOI NON LASCIAMO LO SCUDETTO" - Giampaolo Pazzini è stato il protagonista del successo nerazzurro: "Non volevamo che gli altri vincessero perché glielo lasciavamo noi e poi ho fatto anche un regalo agli amici della Samp. Noi vogliamo vincere per noi, poi vedremo dove saremo arrivati. I gol sono una risposta a me, si diceva che da 40 giorni non segnavo, mi sono divertito a leggerlo, ma mi diverto di più a far gol". Leggi i commenti I commenti dei lettori 
ROMA - Al Circo Massimo in duecentomila, come in un concerto, per ricordare Wojtyla (dossier: la vita) , nella prima grande cerimonia in vista della beatificazione. Il grande spazio invaso dalla gente, in un'atmosfera serena, in una Roma insolitamente deserta, quasi avesse voluto lasciare ai pellegrini tutto lo spazio. Due luoghi fanno eccezione. San Pietro, in molti hanno trascorso la notte in attesa che aprisse la piazza. Il Circo Massimo, il posto della musica e degli scudetti: strapiena, in un'atmosfera allegra, dove le bandiere polacche si mischiano a quelle delle parrocchie romane, agli striscioni dei movimenti cattolici: spicca quel "Santo Subito" che fu quasi uno slogan, dal giorno che il Papa polacco morì. Dove le candele dei fedeli fanno luce, dove i maxischermi rimandano le voci e gli interventi. Poco prima delle undici di sera, il Papa, collegato dal Vaticano, conclude la cerimonia. L'appuntamento, ora è per le 10 in San Pietro, per chi riuscirà ad entrare. Nella notte la piazza si è già riempita. L'ARRIVO DEI PELLEGRINI AL CIRCO MASSIMO - IL FOTORACCONTO - DALL'ALTO Il suo uomo-ombra. Sul palco, quasi a sorpresa, non è un porporato a scaldare subito i cuori. Ma è particolarmente sentita la testimonianza di Joaquin Navarro Valls, il portavoce di Giovanni Paolo II, l'uomo a lui forse più vicino. Un testimone del tempo di Papa Wojtyla, l'uomo che gli è stato vicino fino all'ultimo. LEGGI L'INTERVISTA A JOAQUIN NAVARRO VALLS DI VITTORIO ZUCCONI La conduttrice Safiria Leccese, giornalista Mediaset, lo intervista. "Di fronte alla beatificazione di Giovanni Paolo II -dice - ho gli stessi sentimenti che ho provato immediatamente dopo la sua morte: un grande senso di ringraziamento a questa persona, a questo Papa che aveva detto di sì a Dio in tutta la sua vita". "Ai santi si dà del tu, - ha aggiunto - per questo dico 'grazie Giovanni Paolo II per quel capolavoro che con l'aiuto di Dio hai fatto nella tua vita". "La Chiesa non fa i santi  ma riconosce che la vita di quella persona era santa, Giovanni Paolo II era già santo". Durante il racconto, Navarro si è più volte commosso. IL VIDEO La suora. Poi il racconto di suor Marie Simon-Pierre, che ha ripercorso le tappe di una storia incredibile, una guarigione inspiegabile dal morbo di Parkinson. O, per i credenti, un miracolo. Anzi "il" miracolo, quello che ha permesso di beatificare Papa Wojtyla. "Sono colpita - ha detto la suora - dal fatto che la mia esperienza ha partecipato della beatificazione di Giovanni Paolo II, e di poterlo testimoniare qui. La mia famiglia religiosa e umana dicono 'grazie, Santo Padre'!. Quando mi è stato diagnosticato il morbo di Parkinson avevo molta difficoltà a guardare il Papa in televisione, rivedevo in lui l'immagine della mia malattia. Ma ho sempre ammirato la sua umiltà, la sua forza, il suo coraggio. Quando la malattia mi è stata diagnosticata, nel 2001 - ha raccontato, non senza commozione - avevo solo 40 anni. Il Papa era per me un pastore. Era vicino a tutti, ha sempre operato per la famiglia, per la vita e per la pace. Al suo decesso ho sentito un gran vuoto". "Il 2 giugno sono andata a parlare con la mia madre superiora, per dire che non avevo la forza di continuare il mio lavoro, ero sfinita, volevo farmi sostituire. Ma lei mi ha detto 'aspetta'. Quella notte ho scritto al Santo Padre, poi mi sono addormentata, e mi sono svegliata alle 4.30 di mattina dopo aver dormito bene, contrariamente al solito quando il dolore e l'insonnia erano sempre presenti. Mi sono svegliata e ho sentito che qualcosa era cambiato in me, sono andata a pregare i misteri luminosi di Giovanni Paolo II. Poi sono andata nella cappella per le laudi e l'eucarestia, e nel corso dell'eucarestia ho capito che ero guarita". Il cardinale polacco. "All'inizio tutti dicevano 'il Papa polacco', poi hanno cambiato, e hanno cominciato a dire il nostro Papa. Ora tutto il mondo cristiano e non cristiano, perché era amico di tutti, lo chiamerà 'Giovanni Paolo II beato'". Il cardinale Stanislaw Dziwisz per 40 anni è stato il segretario di Karol Wojtyla. "Il Papa ritorna a noi, è ritornato anche oggi qui a Circo Massimo". "Nel mio cuore -ha detto- "ho un tumulto di sentimenti. Quando è mancato, abbiamo cantato il Te Deum, perché sapevamo che era morto un santo. Dopo tanta sofferenza vissuta e testimoniata, con la sua morte ha ridato dignità alla morte". Il vicario di Roma. "Giovanni Paolo II è stato difensore strenuo e credibile dell'uomo presso gli Stati e le Istituzioni internazionali, che lo hanno rispettato e gli hanno reso omaggio riconoscendolo messaggero di giustizia e di pace". Il vicario di Roma, cardinale Agostino Vallini, ha pronunciato l'omelia al Circo Massimo. "Testimone dell'epoca tragica delle grandi ideologie, dei regimi totalitari e del loro tramonto, Giovanni Paolo II, ha colto con anticipo il forte travaglio, segnato da tensioni e contraddizioni, della transizione dell'epoca moderna verso una nuova fase della storia, mostrando costante premura perchè la persona umana ne fosse protagonista". I collegamenti con cinque santuari. In diretta video, cinque santuari mariani: Lagniwniki a Cracovia; Kawekamo di Bugando, in Tanzania; Nostra Signora del Libano, ad Harissa; Santa Maria di Guadalupe a Città del Messico, Fatima, in Portogallo. VIDEO: FRA I FEDELI La preghiera del Papa. Benedetto XVI conclude con una preghiera trasmessa in collegamento tv dal Vaticano la veglia. "Insegnaci - ha chiesto alla Vergine - a stare con te presso la Croce di Cristo, a riconoscere il suo volto nei poveri e negli emarginati, a confidare nell'amore di Dio e dell'uomo creato a sua immagine". Poi il Pontefice - che si trovava nella Cappella Paolina, dove aveva partecipato spiritualmente al rosario con i cinque santuari - ha impartito la benedizione apostolica alla folla presente al Circo Massimo. Ha risposto un grido spontaneo della folla: "Viva il Papa". A San Pietro... Migliaia di pellegrini in fila. A loro si sono aggiunti quelli arrivati dal Circo Massimo. Una spontanea processione ha percorso il Lungotevere. La piazza, sgomberata non senza difficoltà in serata, doveva riaprire alle 5, ma l'operazione è stata anticipata di tre ore, visto l'enorme afflusso di gente "per motivi di ordine pubblico". Alle 10 la cerimonia. 
NEW YORK - Barack Obama non rinnega il padre. Nel giorno in cui i media americani rivelano i trascorsi burrascosi del genitore, cacciato dall'Università di Harvard e dagli Stati Uniti per poligamia e uno stile di vita "preoccupante", il presidente Usa difende il papà in un accorato discorso agli studenti del Miami Dade College. "Mio padre - dice Obama intervenendo alla cerimonia per il conseguimento di un diploma ad honorem - ha avuto una vita tormentata. Ma cercava quello che cercate tutti voi, inseguiva il sogno americano". Un gesto di affetto che si trasforma anche in un invito ai ragazzi a "tenere duro, perché se ci provate, ce la fate". "Io - ha ricordato - non ho conosciuto mio padre molto bene, ha avuto una vita tormentata, ma io so che quando lui aveva più o meno la  vostra età, sognava qualcosa in più per la sua vita. Sognava di un  posto magico, sognava di venire a studiare in America". Un sogno che secondo quanto riportato dalla stampa Usa si è interrotto bruscamente nel 1964, quando, stando ai vecchi documenti scovati dai giornalisti nell'archivio del prestigioso ateneo del New England, fu costretto a lasciare l'università "perché la scuola  era preoccupata circa il suo stile di vita personale e le sue finanze". Nel rapporto, finora segreto, si legge: "Non sappiamo quante mogli abbia". Barack Hussein senior era stato, nel 1959, uno dei primi studenti africani a  frequentare un'università americana. Studiò prima all'università delle  Hawaii (dove conobbe Ann Stanley Dunham, la madre del presidente, che  sposò nel 1961), poi ad Harvard, dove conseguì un PhD. Ma nel 1964  divorziò e tornò in patria. Sino ad oggi si pensava per sua volonta, ma ora si è scoperto che non fu un obbligo bensì una scelta imposta dal mancato rinnovo del visto. Una macchia che l'illustre figlio sembra aver perdonato, soprattutto se può servire ad insegnare agli studenti di oggi che l'America è la terra dove "tutto è possibile", e "l'importante è  credere nei propri sogni e cercare di realizzarli". Obama ha continuato quindi a  raccontare ai ragazzi del college di Miami del padre, e di come lui dal Kenya avesse scritto, da  ragazzo, decine di lettere: "Me le ha date la sua matrigna, che vive  ancora in Kenya. Sono tutte indirizzate a college e a università  americane, e non sono diverse da quelle che io stesso ho scritto quando  ho cercato di andare al college, o da quelle che avete scritto voi  quando speravate di venire qui". Sono lettere - ha ricordato ancora il presidente - da cui "sale la voce di una persona  che cerca disperatamente di avere un'opportunità, che cerca  disperatamente di vivere il suo sogno". 
Se non è un caso unico, quanto meno è raro. La campagna elettorale qui è iniziata almeno un anno prima. Niente sorprese o colpi di scena dell'ultimo minuto, tutto deciso dall'estate scorsa. Nella città dei due parlamentari (Amoruso del Pdl e Boccia del Pd) e dei tre santi (Mauro, Sergio e Pantaleo), la partita se la giocano in tre. Il sindaco uscente Francesco Spina, alla guida di una coalizione di centrodestra, si ripresenta dopo aver sbancato al primo turno 5 anni fa con il 57,5 per cento dei consensi, appoggiato da ben 18 liste (Popolo della Libertà, la Puglia prima di tutto, Unione di centro, Bisceglie d' Amare, Forza giovani, Movimento politico Alfonso Russo, Biscegliesi, Democrazia cristiana, Futuro e Libertà, Nuovo Psi, Progresso e Libertà, Cristiano democratici per Bisceglie, Fuori dal Comune, Io amo l'Italia, Ambiente e socialità, Bisceglie che vogliamo, Per Bisceglie, Movimento per Schittulli). Così come torna sulle scene il suo avversario di sempre, l'ex primo cittadino, ex onorevole dei comunisti italiani Franco Napoletano, a capo invece di una coalizione di centro sinistra che gode del sostengo di 7 liste (Napoletano sindaco, Partito democratico, Federazione della Sinistra, Sinistra Ecologia e Libertà, Alleanza per l'Italia, Italia dei Valori, I love Bisceglie). L'unica novità, la più recente, la decisione di scendere in campo del farmacista Pasquale Musci, vice presidente dell'Andria calcio, espressione di un terzo polo di matrice centrista sostenuto da Moderati popolari e Io sud. In tutto 27 le liste presentate per un totale di 625 candidati, solo 24 quelli che otterranno un seggio in consiglio comunale. Ha fatto un passo indietro, invece, Iva Zanicchi, che all'inizio di aprile aveva annunciato di essere pronta per un posto in consiglio comunale e magari in giunta. "Il mio amico onorevole Silvestris mi vorrebbe candidata: potrei fare l'assessore", aveva rivelato l'eurodeputata Pdl in radio durante la trasmissione La Zanzara. Poi il dietrofront. La sfida in città è aperta, i toni non sono ancora esasperati ma la sensazione è che non tarderanno ad inasprirsi, tra i motivi del contendere anche il numero delle liste della coalizione di centro destra. "Un'enormità - dice Franco Napoletano - segno di grande debolezza del mio avversario". Gli ha fatto eco nei giorni scorsi anche l'onorevole del Pd Walter Veltroni che ha aperto la campagna elettorale dell'ex sindaco. "Diciotto liste in un comune come questo significa prendere in giro i cittadini. Semmai tutte raggiungessero il quorum, ed è praticamente impossibile, voglio vedere come questa maggioranza riusciràa governare" ha dichiarato Veltroni. Napoletano, che si ripresenta alla città per la quarta volta senza mai portare a termine il mandato (l'ultima consigliatura era stata sciolta in anticipo perché aveva deciso di candidarsi al Senato), spiega di voler riprendere laddove si era fermato. I più maligni parlano di frizioni all'interno del Pd, ritenuto comunque asse portante della coalizione, tre dei consiglieri uscenti (Bartolo Cozzoli, Mauro Di Pierro e Carlo Rocco) non si ripresentano ma garantiscono "il massimo appoggio" a Napoletano e negano l'esistenza di frizioni. "Queste sono altrove - dicono - tant' è che per la prima volta un vice sindaco (il senatore Francesco Amoruso) non si ricandida, così come non lo farà l'europarlamentare Sergio Silvestris, qualcosa vorrà pur dire". Non replica invece l'avvocato Francesco Spina, al termine e del suo mandato durato 5 anni, e in pubblico definisce "provocazioni" quelle degli avversarsi politici. Ribadisce come le 18 liste che lo sostengono "sono espressione di un grande progetto di area moderata" e utilizza i termini "trasparenza" e "partecipazione". Intanto il terzo incomodo, Pasquale Musci, chiama sé gli scontenti dall'una e dall'altra parte, pronto a diventare ago della bilancia in caso di ballottaggio. 
CAGLIARI - Roberto Donadoni non vuol sentir parlare di squadra con la testa in vacanza. La tentazione di critici e osservatori è però grande giacché i sardi hanno raccolto due soli punti nelle ultime tre partite. Insomma non è  un gran momento per il Cagliari, complice anche una classifica che permette ai rossoblu di entrare in campo senza alcuna tensione. "E' innegabile che nelle ultime gare abbiamo perso qualche punto. Speriamo di ripartire con maggior fortuna - ha dichiarato l'ex ct azzurro alla vigilia del match di domani in casa del Catania -. Ho visto i ragazzi brillanti in allenamento. Nessuno ha mollato. Mi auguro di avere una risposta sul campo anche domani. A Catania faremo la nostra partita, come sempre". Il rischio (e la paura) sarda fa riferimento alla possibilità (quasi una certezza, vista la chiamata 'alle armi' di Simeone, tecnico-guerriero dei catanesi. "Ambiente infuocato? - continua Donadoni -. Dobbiamo pensare che sul terreno di gioco saremo undici contro undici e non farci condizionare all'ambiente. La mia squadra ha i mezzi tecnici per imporsi, l'aspetto mentale a volte fa la differenza. Il Catania è una squadra temibile. Non ci sono solo Maxi Lopez e Lodi: è tutto il gruppo ad avere buona qualita'". Donadoni non crede che questa sia la più dura tra tutte le partite che aspettano il Cagliari da qui alla fine del torneo. "Dipenderà dagli altri risultati. Se il Cesena non dovesse far punti oggi (e i romagnoli hanno perso in casa in extremis con l'Inter, ndr ), domenica giocheremo contro una squadra con l'acqua alla gola; se il Milan non dovesse ottenere la certezza dello scudetto in queste due giornate, allora la gara piu' difficile diventerebbe quella di San Siro. Il nostro atteggiamento non deve cambiare: andremo in campo con lo spirito giusto e l'obiettivo di migliorare la nostra classifica". Leggi i commenti I commenti dei lettori 
