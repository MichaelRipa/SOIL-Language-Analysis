ROMA - Una richiesta che farà discutere, quella della Lega di esporre il crocifisso nell'aula di Montecitorio. L'iniziativa è di alcuni deputati del Carroccio, primi firmatari Maurizio Fugatti e Giovanna Negro, in una lettera al presidente della Camera Gianfranco Fini e al segretario generale. "Con sentenza definitiva del 18 marzo 2011 -spiega Fugatti- la Corte europea dei diritti dell'uomo, riguardo all'esposizione del crocifisso negli edifici pubblici, ha accolto il ricorso dell'Italia stabilendo con estrema chiarezza che l'esposizione del crocifisso non costituisce alcuna violazione alla libertà religiosa, ma è il riflesso della cultura cattolica, maggioritaria nel Paese". E il Consiglio di Stato, aggiunge Fugatti, ha rilevato che la Costituzione repubblicana, "pur assicurando pari libertà a tutte le confessioni religiose, non prescrive alcun divieto all'esposizione nei pubblici uffici di un simbolo che, come quello del Crocifisso, per i principi che evoca" e che "fa parte del patrimonio storico". "Sarebbe quindi un errore imperdonabile per il nostro Paese ignorare da dove deriva la sua stessa democrazia. E' infatti innegabile -conclude Fugatti- che sia proprio la tradizione cristiana ad aver consegnato alla storia il moderno concetto di persona, cioè dell'individuo che in quanto tale, prima ancora di essere cittadino, è portatore di dignità e di diritti". Immediate le repliche: "Con una mano votano leggi disumane che allungano fino a 18 mesi la detenzione di chi fugge da guerra e miseria. Con l'altra appendono il Crocifisso nell'aula di Montecitorio". Così la vicepresidente dei deputati Pd, Rosa Villecco Calipari, commenta la lettera della Lega. Leggi i commenti I commenti dei lettori 
PORTANO il cane a lavare e se lo trovano morto. Chanel, un incrocio fra un Barboncino nano e uno Yorkshire, di appena cinque anni ha iniziato a sentirsi male mentre lo stavano asciugando in negozio di toelettatura per animali. "Non muoveva più la parte sinistra del corpo  -  spiega Elena Ceria, figlia dei proprietari  -  e respirava a fatica. L'abbiamo subito portato dal nostro veterinario di fiducia. Pensavamo che si fosse sentito male per chissà quale motivo. Certo non potevamo immaginare fosse stato picchiato". La famiglia è molto affezionata a Chanel: dopo tre giorni di cure in clinica il cagnolino non ce la fa più. Per capire cosa sia successo i proprietari dispongono l'autopsia sul corpicino dell'animale. "Siamo rimasti allibiti  -  racconta ancora la figlia  -  dal responso. Chanel era stata picchiata selvaggiamente. Già durante le cure, alla clinica veterinaria della Colletta, il veterinario ci aveva segnalato la possibilità di maltrattamenti: tosando il pelo del cane per provare a nutrirlo con un sondino, è stato infatti riscontrato un ematoma sul lato sinistro del collo. E l'autopsia ha poi confermato i nostri timori: il cranio di Chanel era infatti palesemente rotto sul lato sinistro, presentando anche un distaccamento osseo". I proprietari sono convinti che i maltrattamenti siano avvenuti all'interno del negozio dove avevano portato il cane a lavare. "Prima Chanel stava bene  -  conclude la famiglia  -  per questo non riusciamo a farcene una ragione. Siamo distrutti dal dolore: abbiamo presentato denuncia di quanto accaduto al commissariato Mirafiori. Speriamo che quanto successo a Chanel non si ripeta più". Il negozio chiamato in causa, "My dog" di piazza Galimberti, respinge però ogni accusa. "Ci siamo limitati a lavare il cane  -  replicano  -  e non era la prima volta che i proprietari portavano Chanel qui da noi. Mai avuto problemi in dieci anni di attività. Certo, appena entrata nella vasca era agitatissima, ma niente di più. L'abbiamo lavata, legandola, come tutti gli altri cani, con un collare semistrozzo". Il barboncino stava ancora bene quando è stato spostato sul tavolino per essere asciugato. "Proprio perché si trattava di un esemplare di piccola taglia  -  spiegano ancora dal negozio  -  il phon è stato tarato a una temperatura bassissima. Quando Chanel si è sentita male abbiamo subito avvisato il proprietario: volevamo portarla dal veterinario. Loro ci hanno detto di aspettare, che sarebbero arrivati di persona, e intanto di sollevarle le zampe posteriori, che così le sarebbe passato tutto, visto che aveva già avuto altre crisi simili, ma non ha funzionato. Da quando se la sono portata via abbiamo provato più volte a contattarli, non perché ci sentissimo in colpa, ma perché eravamo preoccupati per il cane. Nella maniera più assoluta non abbiamo mai usato violenza su di lei: né l'abbiamo colpita con oggetti o a mani nude, né tantomeno strangolata". 
NEW YORK - Ecco la dichiarazione orale della Piattaforma italiana "30 anni CEDAW  -  Lavori in corsa" Al Comitato per l'Eliminazione di ogni Forma di Discriminazione nei confronti delle Donne riguardo il VI Rapporto periodico del Governo italiano di Barbara Spinelli (Giuristi Democratici), Simona Lanzoni e Claudia Signoretti (Fondazione Pangea onlus) Gentile Presidente, Sono Simona Lanzoni e parlo a nome della Piattaforma italiana "30 anni CEDAW  -  Lavori in corsa". Accanto a me ci sono le colleghe Claudia Signoretti e Barbara Spinelli . Il Rapporto Ombra è stato redatto in collaborazione con 8 organizzazioni e abbiamo raccolto l'adesione di oltre 100 diverse realtà della società civile nonché molte adesioni individuali. Vorremmo portare alla vostra attenzione questi temi critici: 2) - Lavoro e welfare? 3) - Partecipazione politica delle donne 4) -? Diritti sessuali e riproduttivi 5) - Protezione delle donne dalla violenza maschile 6) - Tratta e prostituzione. 1) - L'implementazione della CEDAW e la promozione dei diritti delle donne - Il Governo italiano non ha rispettato gli obblighi previsti dalla Convenzione: nessuna strategia è stata adottata per diffondere la Convenzione, il Protocollo Opzionale e le Osservazioni Conclusive. Il processo di consultazione con la società civile è stato poco chiaro in termini di finalità, tempistica e soggetti coinvolti. Non vi è stata alcuna discussione sulle Osservazioni Conclusive né in Parlamento né nelle Assemblee Legislative regionali e nelle amministrazioni locali. Non è stato fatto alcun progresso per l'istituzione di un organismo indipendente per la tutela e la promozione dei diritti delle donne. Il disegno di legge per l'istituzione di un organismo indipendente per i diritti umani risulta inadeguato rispetto ai criteri previsti dai Principi di Parigi e determina un notevole regresso rispetto al precedente disegno di legge, sul quale aveva già espresso parere tecnico l'Ufficio dell'Alto Commissario delle Nazioni Unite per i diritti umani. - L'approccio del Governo basato sull'uguaglianza formale tra uomini e donne rende impossibile l'adozione di una strategia onnicomprensiva e di lungo termine di contrasto alle discriminazioni strutturali basate sul genere e l'orientamento sessuale. Gli atteggiamenti maschilisti sono ampiamente tollerati. I mass media e il dibattito politico li hanno rinforzati, date le frequenti allusioni sessuali, le espressioni stereotipate e la rappresentazione degradante del corpo e del ruolo delle donne nella società. Tale approccio si riflette nell'adozione di leggi e politiche che legittimano questi pregiudizi. Sebbene i discorsi e gli atti di violenza commessi per motivi razziali, etnici o religiosi costituiscano reato, il Parlamento nega il riconoscimento della discriminazione di genere, bocciando ogni disegno di legge mirante ad eliminare la discriminazione basata sul genere e sull'orientamento sessuale. 2) - Lavoro e welfare - Il sistema di welfare sta peggiorando. Il federalismo e il taglio dei fondi discriminano le donne, soprattutto in tema di conciliazione tra lavoro e famiglia e occupazione femminile (per esempio carenza di asili nidi pubblici e servizi di assistenza, scuole a tempo pieno ecc.). Le donne hanno una maggior incidenza di lavoro sottopagato e non qualificato, di contratti part-time e precari e ricevono salari più bassi degli uomini, nonostante siano più istruite. Manca una protezione sociale per le lavoratrici precarie e questo ha un impatto significativo sul calcolo delle pensioni. Le donne sono scoraggiate nella ricerca e nel mantenimento del lavoro a causa del crescente sovraccarico del lavoro di cura in casa. Ciò implica una femminilizzazione della povertà. Inoltre, a livello municipale, i sindaci hanno spesso utilizzato il potere di ordinanza per escludere le famiglie migranti dai benefici assistenziali e dall'accesso ai servizi. - Partecipazione politica delle donne. Nonostante la riforma dell'art.51 della Costituzione, non è stata adottata alcuna misura per incrementare ilnumero delle donne in politica, ai sensi della raccomandazione del Comitato CEDAW. A causa della diversità tra le leggi regionali, non è garantito ovunque alle donne un pari accesso alle cariche politiche. In Parlamento c'è una tacita coalizione tra maschi di maggioranza e di opposizione che ostacola l'approvazione di leggi per l'introduzione di misure temporanee speciali. - Violazione dei diritti sessuali e riproduttivi. A livello nazionale e regionale sono state adottate politiche conservatrici, che mirano a promuovere i valori tradizionali e la protezione della vita dall'embrione. Il diritto all'autodeterminazione della donna nella sfera sessuale e riproduttiva è sistematicamente violato. - La promozione di politiche pro-vita ha ridotto o reso impossibile l'accesso alla salute sessuale e riproduttiva sebbene previsto dalla legge. - Circa il 60% dei ginecologi negli ospedali pubblici è obiettore di coscienza, in Basilicata il 92,6% dei dottori si rifiuta di praticare aborti. Il Governo non ha preso alcuna misura per garantire l'accesso all'aborto ad ogni donna, nonostante sia garantito dalla legge. - Le linee-guida del Ministero della Salute restringono l'accesso alla contraccezione di emergenza e all'aborto medico. - Infine, la legge sulla procreazione assistita vieta esplicitamente la diagnosi pre-impianto e il congelamento degli embrioni e consente solo l'impianto simultaneo di tre embrioni. La Corte Costituzionale ha dichiarato illegittima questa previsione, poiché comporta un'eccessiva tutela per l'embrione a scapito del diritto alla salute della donna. - Esprimiamo inoltre la nostra preoccupazione poiché il federalismo nel sistema sanitario ha comportato differenze nei livelli di accesso ai servizi da regione a regione. - Protezione delle donne dalla violenza maschile. La concezione tradizionale della famiglia discrimina le donne nell'ambito della separazione e del divorzio perché la violenza da parte dell'ex-partner non è considerata una causa che esclude l'affido condiviso. - La proposta di legge, attualmente in discussione, obbligherebbe la donna che ha subito violenza a sedersi a un tavolo con il proprio aggressore e contrattare con lui le condizioni dell'affido, rendendo obbligatoria la mediazione familiare. - Ci sono poche case rifugio e inoltre molte sono a rischio chiusura perché non godono di finanziamenti pubblici stabili. - La mancanza di armonizzazione tra le misure di protezione civile e penale rende difficile per le donne ottenere un'adeguata protezione dalla violenza domestica. - Le donne migranti senza documenti non denunciano gli episodi di violenza perché temono l'espulsione. 3) Tratta e prostituzione - Sebbene la legislazione nazionale garantisca alle donne vittime di tratta il permesso di soggiorno e la protezione sociale, un emendamento del 2009 alla stessa legge ora riduce questa possibilità alle donne vittime di tratta presenti irregolarmente sul territorio italiano. - Il disegno di legge (n.1079) renderebbe illegale la prostituzione su strada e costringerebbe le donne ad esercitarla al chiuso, rendendole così più vulnerabili alla tratta. - Il disegno di legge è fortemente criticato dal "Comitato per i diritti civili delle prostitute", dalle organizzazioni che lavorano contro la tratta e dalla magistratura, dal momento che la norma non riconosce il diritto all'autodeterminazione nella sfera sessuale delle prostitute, attualmente garantito dalla legge. 
Via dei Condotti: 85mila euro al mese per una boutique. Piazza San Lorenzo in Lucina: 35mila euro al mese per l'affitto di un negozio di media grandezza. E 18mila euro per accaparrarsi una settantina di metri quadrati in via del Corso. Numeri da capogiro. Cifre da "Paperoni" del commercio. Il costo degli affitti, nel centro storico, sta schizzando alle stelle. Una girandola di migliaia di euro per avere a disposizione un locale nel cuore della città. Il prezzo, certo, lo fa il mercato: una gara tra domanda e offerta che sta sballando ogni equilibro. Così sempre più botteghe sono costrette ad abbassare le saracinesche. Gli artigiani non riescono a firmare il rinnovo dei contratti d'affitto che aumentano di anno in anno. E sempre più boutique vengono risucchiate dalle grandi catene internazionali di moda. "Il centro storico si sta depauperando  racconta Stefano Mencarini, dell'associazione che raccoglie residenti e commercianti del Tridente  E la nostra è una lotta quotidiana per non fargli perdere la sua identità, ma soprattutto per non consegnare nelle mani della malavita la gestione del commercio del cuore della città". Il costo degli affitti sta diventando l'incubo di ogni esercente. Ecco una mappa del centro storico. In via dei Condotti all'angolo con piazza di Spagna per circa cento metri quadrati si chiedono 85mila euro al mese. E c'è chi assicura che, nella "5th Avenue" romana, le maison del lusso arrivano a sborsare fino a 200mila euro al mese per un negozio su due piani. Insomma la zona è ormai offlimits, se non per le marche più note. In piazza San Lorenzo in Lucina, negli ultimi anni, i costi sono balzati alle stelle. Da quando ha chiuso Materozzoli, la casa delle fragranze apprezzate da Luchino Visconti e Franco Zeffirelli, i costi sono lievitati in modo esponenziale e senza più controllo. Tanto che ora tutta l'area è invasa da note griffe dell'alta moda. E qui il costo si aggira tra i 35 e i 45mila euro al mese. "Sono prezzi inaccessibili per qualsiasi artigiano  continua l'associazione Tridente  E i locali finiscono nelle maglie delle griffe industriali o in altre meno legali". Si scende di appena diecimila euro in via Frattina dove la media è di 25mila euro al mese. E anche qui chiusure e nuove aperture sono all'ordine del giorno. Confesercenti stima che nel centro storico ci sia un turn over di negozi del 2025%. Insomma un quarto delle boutique chiude i battenti ogni anno per lasciare il posto ad altre. "Il Tridente è sempre più anonimo  sottolinea Cesare Tirabasso della Confesercenti di Roma  Il tessuto sociale si sta impoverendo perché spariscono le attività storiche che non possono permettersi certi affitti". Schostal, dopo 140 anni aveva chiuso la sua attività in via del Corso ed è proprio qui che ora i prezzi sfiorano i 20mila euro al mese tanto che le multinazionali di scarpe e vestiti continuano ad aprire punti vendita. È defilata, rispetto alle famose strade dello shopping, ma anche in via della Croce i costi sono cresciuti nell'ultimo anno, balzando a 12mila euro per circa settanta metri quadrati. Più nascosti, ma non meno cari tutti i vicoli che si diramano da piazza San Lorenzo in Lucina come piazza di Fontanella Borghese o via di Campo Marzio: si va dai 5 agli 8mila euro al mese. Un lusso ormai avere un negozio in centro. Un lusso che sta strozzando i piccoli commercianti costretti a cercare rifugio al di là del Tevere o in vie meno ambite. Cambia così l'identità del Tridente. 
"Il centro storico? Sta diventando una grande "lavanderia" di soldi". È un'espressione che corre sulla bocca della gran parte dei commercianti romani che quasi bisbigliando stanno cercando di sopravvivere all'ormai impazzito mercato immobiliare degli affitti. E ora lanciano un appello, che è un grido d'allarme, alle principali istituzioni della città come Comune, Provincia e Regione affinché intervengano per salvare il cuore di Roma. "Stiamo con l'acqua alla gola spiega Adriano Angelini, presidente dell'associazione Tridente Roma ha dei parametri ormai completamente sballati. La proprietà decide e fa i prezzi senza alcuna regola. Il problema sono i grandi marchi che stanno invadendo il centro storico e poi c'è un tema di riciclaggio che sta uccidendo giorno dopo giorno il sano commercio perché possono permettersi di pagare qualsiasi cifra". Sì, perché i più bei ristoranti, bar e locali hanno prezzi fuori dal mercato. Il risultato? "Ormai le principali vie sono solo una vetrina e hanno perso qualsiasi identità  sottolinea Valter Giammaria, presidente della Confesercenti Lazio  Basti guardare via del Tritone dove la metà dei negozi sono ormai chiusi perché il costo dell'affitto è troppo alto. E nessuno può permettersi di pagare tanto". I canoni però non sembrano scendere, anzi. Lievitano di anno in anno. "Evidentemente ci sono dei forti interessi, ma se non si sta attenti il centro di Roma può diventare il fulcro del riciclaggio perché attira gli appetiti della malavita". Non è un caso se tremila imprese nel 2010 hanno serrato i battenti. E solo 250 aziende nella parte storica. "La chiusura di molti negozi che vantavano cinquant'anni d'attività è ormai uno scempio al quale bisogna porre fine  attacca Antonella Calfapietro, presidente del comitato esercenti di Testaccio  Chiediamo al Comune di mettere in campo speciali formule di equocanone o di contenimento degli affitti". Il rione romano è stato invaso da negozi cinesi, banche e lavanderie, mentre molte saracinesche sono abbassate da tempo. "Uno dei più noti locali si è visto duplicare l'affitto da 6.900 a 12mila euro  continua Calfapietro  E chi lo prenderà? Mi sembra chiaro che rischia di finire nella mani di società di dubbia provenienza. Il mercato è drogato. Ora basta, vogliamo delle forme di tutela". Alcune proposte sono già state fatte. E sono contenute in un dossier che il Coordinamento residenti del centro storico ha consegnato al Comune già un anno fa. "La nostra idea era di creare un'apposita normativa che tuteli le attività storiche e che riesca a calmierare il costo degli affitti  commenta il Coordinamento  E poi un divieto per il cambio di destinazione d'uso. Non si può sostituire un negozio storico con uno di somministrazione o anche con una catena dell'alta moda". 
FIRENZE - Un attacco al colonnello Auricchio ed confronto fra tutti i club prima che inizi il campionato. La Fiorentina affronta la questione Calciopoli con un lungo comunicato rilasciato dalla società viola si legge: "Ottenute le doverose spiegazioni i presidenti di tutte le società interessate, direttamente o indirettamente, dovrebbero sedersi intorno a un tavolo per confrontarsi a viso aperto. Il calcio italiano non può permettersi di ripartire senza aver preso alcuna decisione e senza aver rasserenato l'ambiente. Come Fiorentina assistiamo con viva preoccupazione agli sviluppi delle polemiche sullo scandalo che 5 anni fa ha sconvolto il calcio italiano minandone la credibilità. Si è progressivamente ricreato, nelle ultime settimane, un clima avvelenato che rischia di provocare nuove tensioni fra le tifoserie. Bisogna fermarsi e riflettere. E' arrivato il momento di ricreare le condizioni perché si possa portare a compimento, prima dell'inizio della prossima stagione, un'opera di pacificazione fra le società e fra le tifoserie, che stemperi le tensioni e aiuti a recuperare i valori di etica sportiva e sana competizione capaci di restituire al calcio la sua funzione di svago e divertimento". ATTACCO AL COLONNELLO AURICCHIO - Nella nota diffusa dalla Fiorentina si chiede al colonnello Auricchio, titolare dell'indagine, di fare chiarezza su alcune decisioni prese: "E' necessario che venga spiegato a tutti perché migliaia di telefonate, utili nel loro insieme a precisare il quadro della situazione, siano state accantonate dagli inquirenti, in particolare dal colonnello Auricchio, titolare dell'indagine. L'ACF Fiorentina chiede con determinazione che il colonnello Auricchio, principale responsabile delle lacune e delle distorsioni emerse, spieghi immediatamente perché allora vennero prese certe decisioni e chi era al corrente delle decisioni prese. E in particolare perché venne selezionato il materiale probatorio a disposizione, ignorandone una parte consistente e rinunciando ad altri approfondimenti possibili e opportuni". Leggi i commenti I commenti dei lettori 
ROMA - Quello di Antonio Rosati non sarà sicuramente l'acquisto più roboante della campagna acquisti 2011 del Napoli ma la squadra di Mazzarri, con l'arrivo dal Lecce del portiere rivelazione della scorsa stagione, ha ora un dodicesimo di grande affidabilità, che potrà tornare utile ad una squadra impegnata ad altissimo livello su tre fronti: "E' un grande orgoglio avere raggiunto questo importante traguardo quest'anno, anche se dovrò partire dalla panchina  -  ha dichiarato il 28enne di Tivoli, che ha ben chiare le gerarchie azzurre  -  davanti a me ho un ottimo portiere che è De Sanctis, che si è dimostrato tra i migliori del campionato. Da lui potrò solo imparare, cercando di farmi trovare pronto in caso di necessità". "SQUADRA RINFORZATA DAL MERCATO" - Sulla campagna di rafforzamento del club azzurro, Rosati esprime la propria soddisfazione: "La prima impressione sugli acquisti di quest'anno è che il Napoli si stia muovendo più che bene  -  dice il nuovo n.12 partenopeo ai microfoni di Radio Radio - il presidente vuole puntellare la squadra, già competitiva l'anno scorso, per essere all'altezza in tutte e tre le competizioni anche in questa stagione". "LA ROMA? SOLO DAL NAPOLI INTERESSE CONCRETO" - Date le sue origini, a Rosati non sarebbe dispiaciuto finire alla Roma e il club giallorosso sembrava aver messo gli occhi su di lui: "Ho saputo dal procuratore che ero sotto controllo dalla Roma, ma a fine stagione non ho avuto nessun contatto  -  ammette il portiere - il Napoli è stata la squadra che si è interessata subito a me con un offerta e un investimento importante. Mi piacerebbe tanto mettere in imbarazzo Mazzarri. Voglio giocarmela sino alla fine per ritagliarmi uno spazio importante in questa squadra e, chissà, un giorno diventare titolare di un grande club". Leggi i commenti I commenti dei lettori 
NEW YORK - Doppio orrore nella comunità ebraica ortodossa di New York: un bambino ebreo di 8 anni, scomparso lunedì scorso mentre tornava da scuola, è stato trovato fatto a pezzi a Brooklyn. I resti del piccolo sono stati trovati, smembrati, nel frigorifero di un attico al terzo piano di uno stabile di proprietà di un uomo di 35 anni. L'uomo, Levi Aron, ha confessato di essere lui l'assassino del piccolo Leiby Kletzky, figlio di una famiglia di stretta osservanza. L'unica immagine finora circolata del bambino lo ritrae appunto vestito di nero, con lunghe ciocche di capelli ai lati del volto, come appunto prescrive l'ebraismo ultaortososso. Il piccolo Leiby era scomparso dopo essere uscito da scuola verso le cinque del pomeriggio di lunedì scorso. I genitori hanno riferito alla polizia che era stato lui stesso a chiedere di poter fare un pezzo di strada da solo e loro, per la prima volta, gli avevano dato il permesso. Lo avrebbero atteso all'angolo di strada tra le 13th Avenue e la 44th, a breve distanza dalla Borough Park School. Ma a quell'angolo di strada il bambino non è mai arrivato. Il suo assassino ha confessato alla polizia di aver notato il bambino mentre vagava sulla 15th Avenue, apparentemente perso per le strade di Brooklyn. Gli ha offerto un passaggio sulla sua auto. Dopo di che non è ancora chiaro dove, come e perché lo abbia ucciso e fatto a pezzi. Il trentacinquenne ha confessato solo di essere stato preso dal panico dopo aver visto lo spiegamento di forze messe in campo dalla polizia e dalla comunità ebraica per ritrovare il bambino scomparso. Così lo ha ucciso. La polizia non ha ancora accertato se nei confronti del piccolo sia stata commessa o meno violenza sessuale. Ha però riferito di un altro particolare macabro: altre membra che la polizia ritiene essere del bambino sono state trovate in un bidone della spazzatura. Erano avvolte in sacchi di plastica nera, all'interno di una valigia. La comunità ebraica ortodossa di New York è sotto shock. 
Ecco i giocatori convocati per il ritiro di Cortina Portieri Boruc Artur Frey Sebastien Neto Norberto Murara Difensori Centrali Gamberini Alessandro Kroldrup Per Felipe Dalbelo Natali Cesare Nastasic Matija Esterni Difensivi De Silvestri Lorenzo Gulan Nikola Pasqual Manuel Romulo Sousa Orestes Caldeira Centrocampisti Behrami Valon Montolivo Riccardo Vargas Juan Manuel (*) Esterni Offensivi Cerci Alessio Marchionni Marco Papa Waigo Attaccanti Gilardino Alberto Jovetic Stevan Ljajic Adem (*) il calciatore si aggregherà al termine della Coppa America GIOCATORI AGGREGATI DAL SETTORE GIOVANILE (12) Portieri Lezzerini Luca Seculin Andrea Difensori Centrali Camporese Michele Esterni Difensivi Piccini Cristiano Centrocampisti Agyei Daniel Kofi Romizi Marco Salifu Amidu Esterni Offensivi Acosty Boadu Maxwell Matos Ryder Attaccanti Babacar Khouma Iemmello Pietro Seferovic Haris 
Un comitato nazionale, formato da personalità di rilievo, per celebrazioni che siano comparabili a quelle dei 150 anni dell'unità d'Italia. E' ciò che ha assicurato, in vista del bicentenario verdiano, il ministro della cultura Giancarlo Galan, rispondendo in commissione al Senato, alle domande della senatrice Pd Albertina Soliani. Ma la legge non si farà: il ministro - riferisce la deputata Pd Carmen Motta - l'ha definitavamente affossata, confermando la sua contrarietà. IL COMITATO - "Se è incerto il tempo politico di Parma e di Roma è invece molto certo l'appuntamento con il 2013 e con la figura di valore universale di Giuseppe Verdi", ha sottolineato la Soliani, aggiungendo che "la crisi gravissima del comune di Parma rischia di travolgere anche questo appuntamento che appartiene all'identità non solo della città, ma di un intero territorio". Ecco perchè, ha proseguito, "intorno a questo obiettivo occorre suscitare le energie migliori della città e della provincia perchè si facciano direttamente interpreti del valore irrinunciabile di queste celebrazioni". Dal momento, ha concluso, "che l'amministrazione comunale si trova nella impossibilità di essere, anche su questo terreno, un forte punto di riferimento". LA LEGGE NEGATA - "La legge sul Bicentenario Verdiano non si farà: definitivamente affossata dal ministro Galan - scrive la Motta - che ai capigruppo della VII Commissione Cultura, oggi, in un incontro informale, ha confermato la sua contrarietà considerandola una legge "mancia" a vantaggio di pochi territori. La decisione del ministro è stata ribadita nella seduta odierna della Commissione dal relatore del provvedimento on. Barbieri. Un governo schizofrenico che esprime sul provvedimento parere positivo in Commissione Bilancio e nega il parere favorevole in Commissione Cultura, incurante dei mesi di lavoro parlamentare che avevano portato ad un testo condiviso. Il ministro si è detto disposto solo ad accogliere una risoluzione che riprenda i contenuti della legge: ciò significa che il ministro Galan intende avere il placet parlamentare per avocare sostanzialmente a sé ogni decisione. Un ministro che scopre lo straordinario valore del Bicentenario Verdiano grazie al lavoro parlamentare ma a cui non intende riconoscere la titolarità di una legge. Resta il grande rammarico e l'amarezza per un paziente lavoro parlamentare di mesi andato in fumo, con relative grandi promesse e impegni soprattutto per il Festival Verdi. Al ministro Galan, ora, tutta la responsabilità delle scelte future per celebrare degnamente il Bicentenario Verdiano che mi auguro sarà in grado di onorare". 
