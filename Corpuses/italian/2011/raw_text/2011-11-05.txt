Sospesa in una dimensione fiabesca, tra danze di colori e leggende. Salerno brilla con le “Luci d’artista”, ventisette chilometri di luminarie a risparmio energetico che si sviluppano “en plein air” fino a gennaio 2012. Inaugurata dal sindaco Vincenzo De Luca e dall’attore Lello Arena, testimonial di questa edizione, la manifestazione esplora quest’anno il tema “Stelle cadenti, lanterne magiche e l’arcobaleno” con un itinerario popolato da cigni, creature alate, lampade, onde, vele e tante altre meraviglie. Per la prima volta alcune delle installazioni in mostra sono firmate da un artista salernitano, Nello Ferrigno. In Villa comunale risplende il “Giardino incantato”, con molte novità rispetto al 2010: è stato allestito un laghetto con alberi luminosi, cigni, farfalle e uccelli dalle mille sfumature, oltre a due tunnel che avvolgono gli spettatori con migliaia di microluci. In tutta la via dei Mercanti e nelle strade limitrofe del centro storico tornano i portali sul tema della Flora Nouveau, impreziosite quest’anno da bouquet di fiori scintillanti. Naso all’insù anche in piazza Flavio Gioia che ospita un imponente arcobaleno: 315 sfere luminose di vari diametri per creare l’arco multicolore, circondato da nuvole brillanti che volano leggiadre nel cielo. In piazza Sant’Agostino si respira aria d’Oriente passeggiando sotto un tappeto di lanterne magiche. Nell’isola pedonale di corso Vittorio Emanuele si assiste alla danza dei pianeti e delle stelle cadenti, mentre i mosaici iridescenti di Enrica Borghi animano via Velia. La zona orientale della città, inoltre, è stata trasformata in una festa del mare con vele e barche. GLI ALTRI APPUNTAMENTI Musica MODO Domani dalle 22 al Modo jazz club di Salerno, via Antonio Bandiera, serata jazz con il sassofonista e clarinettista Don Byron, che sarà accompa gnato da Edward Simon al pianoforte, Cameron Brown, al contrabbasso, John Betsch alla batteria. La serata sarà aperta dagli studenti del Conservatorio di Musica Martucci di Salerno. Info 089 303 130. Info 089 303 130. Classica CAPUA Dalle 19.30 a palazzo Fazio di Capua, di scena il Quartetto Savinio con Olaf John Laneri al pianoforte. In programma musiche di Puccini, Cherubini, Martucci. Teatro SPAZIO LIBERO Dalle 17.30 allo Spazio Libero, via del parco Margherita 28/b, lo spettacolo di Vittorio Lucariello “La questione meridionale”. Info 081 402712. IL POZZO E IL PENDOLO Dalle 18.30 a Il Pozzo e il Pendolo, piazza san Domenico Maggiore 3, il monologo “Malacrescita”, di e con Mimmo Borrelli. Info 081 542 2088. NUOVO Dalle 18 al teatro Nuovo, via Montecalvario 16, Maria Paiato in “Anna Cappelli”, uno studio di Annibale Ruccello, con la regia di Pierpaolo Sepe. Info 081 497 6267. SALA TEATRO ICHOS Dalle 19 nella sala teatro Ichos do San Giovanni a Teduccio, via Principe di Sannicandro 32/a, lo spettacolo “Villon — Il Romanzo del Peto del Diavolo”, di Andrea Saggiomo. Info 081 275 945. SANCARLUCCIO Dalle 18.30 al Sancarluccio, via San Pasquale a Chiaia 49, Stefano Bicocchi in arte Vito nello spettacolo “Se Garibaldi scende da cavallo”, di Maurizio Garuti, regia di Silvio Peroni. Info 081 405 000. ELICANTROPO Dalle 18 al teatro Elicantropo, vico Gerolomini 3, “Verso… Moby Dick” di Carlo Cerciello. Info 081 296 640. TOTò Dalle 18 al teatro Totò, via Frediano Cavara 12/e, Fabio Brescia e Rosario Verde in “Lui chi è?”, di Caterina De Santis, regia di Guglielmo Marino. Info 081 564 7525. DELLE PALME Dalle 18 al teatro Delle Palme, via Vetriera 12, Biagio Izzo in “Guardami Guardami”, di Bruno Tabacchini e Biagio Izzo. Regia di Claudio Insegno. Biglietti 20 e 30 euro. Info 081 658 1925. CASERTA CIVICO 14 Dalle 19 al teatro Civico 14 di Caserta, vicolo Della Ratta, spettacolo con Roberto de Francesco, interprete unico de “Il Cappotto”, di Gogol, per la regia di Pappi Corsicato. Info 0823 441 399. VERDI Dalle 18.30 al Verdi di Salerno, piazza Matteo Luciani 2, Lello Arena e Claudio Di Palma in “Don Chisciotte” di Ruggero Cappuccio con la regia di Nadia Baldi. Info 089 662141. GENOVESI Dalle 19 al teatro Genovesi di Salerno (via Principessa Sichelgaita), lo spettacolo “La cantatrice calva” di Eugène Ionesco, con la Compagnia Giovane del Laboratorio Permanente Ragazzi. Info 347 617 8242.GRENOBLE Domani dalle 18.30 a Le Grenoble, via Francesco Crispi 86, presentazione dello spettacolo “Giovanna d’Arco”, di Maria Luisa Spaziani, in scena dal 10 novembre al 4 dicembre al Mercadante. Interverranno il regista Luca De Fusco e l’attrice Gaia Aprea. Info 081 669 665.Cinema UBIK Dalle 18 alla libreria Ubik, via Benedetto Croce 28, per la rassegna “L’amore, il cinema, la nouvelle vague — Quattro film degli anni ‘60 di JeanLuc Godard con Anna Karina”, videoproiezione del film “La donna è donna”. Info 081 420 3308. VITTORIA Domani alle 17, 19 e 21, al Cinema Vittoria, via Piscicelli 8/12, per il cineclub, il film “Holy Water”, di Tom Reeve. Ingresso 4 euro, per i soci Fnac e Goethe 3,50 euro. ORTA DI ATELLA Da domani a Orta di Atella (Ce), “Incontri Nazionali del Cinema e Premio Fabulae Atellanae per…”. Ad aprire il Festival sarà la regista Elisabetta Rocchetti, che presenterà il suo film “Diciottanni — Il Mondo ai miei piedi”. 
PALERMO - Non è riuscito a sbancare Palermo: Stefano Pioli sognava il colpaccio alla guida del Bologna. "Sono dispiaciuto per il risultato, non per la prestazione. Abbiamo tirato tantissime volte in porta, giocando bene. Alcuni errori commessi hanno pregiudicato il risultato: penso ai primi due gol del Palermo, in cui abbiamo concesso troppo all'avversario. Dobbiamo migliorare in questo, per il resto ho visto qualità e continuità". DIFFICILE VINCERE QUI - Il tecnico riconosce la bontà degli avversari di giornata. "In casa stanno dimostrando di essere molto forti, sappiamo che un errore qui si paga sempre. Torniamo a Bologna dopo aver messo tutto in campo, siamo in crescita. Se penso alla prestazione, siamo andati meglio oggi rispetto alla prova con il Chievo, eppure in quel caso arrivarono i tre punti. Non sarà facile raggiungere 40 punti, l'obiettivo deve essere quello: ci siamo, possiamo centrare l'obiettivo". Leggi i commenti I commenti dei lettori 
È un dubbio che aleggia da mesi: la privatizzazione delle aziende del gruppo Eav (Ente autonomo Volturno). È lo spettro che agita i lavoratori ma sul quale si punta come vera occasione di rinascita. Voci che circolano da mesi e che ora indiscrezioni confermano: la liberalizzazione delle aziende su ferro della holding regionale è una certezza. Più vicina che mai. Tra maggio e giugno del prossimo anno partiranno i bandi per mettere sul mercato Cumana, Circumvesuviana e MetroCampania nord Est. La società regionale Eav, che dal primo gennaio si fonderà in un’unica azienda, conserva per sé la gestione delle infrastrutture (rete e binari) e lo sviluppo degli investimenti. Viene ceduto invece l’esercizio, vale a dire i treni e i servizi (anche la manutenzione dei mezzi). La Regione cede cioè un ramo della società Eav a privati. Partner che hanno già manifestato interesse e potrebbero partecipare alle gare del prossimo anno. Ci sono stati contatti con Nuovo Trasporto Viaggiatori (la società di Montezemolo e Gianni Punzo che proprio nei primi mesi del 2012 dovrebbe inaugurare Italo, primo treno privato sui binari dell’ alta velocità), Trenitalia (che ha già contatti con Palazzo Santa Lucia per il trasporto regionale), Ansaldo Breda (possibile candidato alla manutenzione del materiale rotabile). L’interesse è stato manifestato anche da società internazionali, soprattutto francesi (tra cui la Ratp che gestisce il trasporto pubblico a Parigi, detenuta al 100 per cento dallo Stato francese, già partner dell’azienda di trasporto di Genova Amt). È una manche tutta da giocare, all’apertura dei bandi e della gara d’appalto, si potrebbero scoprire anche altri concorrenti. La prima novità arriverà tra meno di due mesi. Dal primo gennaio l’Eav (Ente autonomo Volturno) diventerà una società unica, l’azienda aveva annunciato a settembre la fusione tra le tre società e agli inizi del 2012 diventerà operativa. Poi toccherà al cambiamento radicale, nel primo semestre del 2012 partiranno i bandi e si procederà all’appalto. Il modello è quello della Lombardia che qualche anno fa ha inaugurato la LeNord che gestisce le infrastrutture e la TreNord, che si occupa dei treni in partnership con Trenitalia. È l’Unione europea a spingere per la liberalizzazione e la distinzione in due rami delle aziende a capitale pubblico, in modo che il trasporto pubblico si apra alla concorrenza. In realtà è una strategia che può portare un vantaggio immediato in un periodo di scarsità di risorse. Anche se l’obiettivo è risanare le aziende per renderle più appetibili, qualche dubbio destano le condizioni di Circumvesuviana e Sepsa che da mesi fanno i conti con le difficoltà finanziarie ma trasportano milioni di viaggiatori ogni anno. Insomma, le incognite restano. Il rischio è la svendita di aziende portate al limite della deriva e un probabile “spezzatino” delle linee. I nuovi azionisti potrebbero scegliere, ad esempio, nel caso della Circumvesuviana, solo la linea più redditizia, quella tra Napoli e Sorrento, e lasciare in balia del disastro le altre meno frequentate. «Non accadrà», ripete con insistenza chi lavora al piano. È già partito lo studio sul rendimento possibile delle aziende, in seguito allo scorporo del ramo dell’esercizio. Intanto ieri è stato raggiunto l’accordo con le banche e l’amministratore unico Eav Nello Polese, si va verso la soluzione della vertenza. Gli stipendi arriveranno mercoledì, i treni (soprattutto Cumana e Circumflegrea) hanno viaggiato a singhiozzo, solo 4 mezzi sono risultati idonei, fanno sapere i sindacati. Per la Circumvesuviana, corse a regime soltanto nel pomeriggio. 
PALERMO - Una sconfitta e tre gol incassati. Eppure dalla gara di Palermo il Bologna porta a casa anche cose positive. Tra i rossoblù c'è la delusione per il risultato, ma moderata soddisfazione per quanto ha fatto vedere la squadra di Pioli. "Peccato, i primi due gol li abbiamo presi forse per nostra disattenzione - spiega il dg Roberto Zanzi -. Quello di Palermo è un campo difficile, loro quando passano in vantaggio sono bravi a chiudersi e a ripartire in contropiede. Di positivo c'è che non abbiamo mai mollato cercando sempre di recuperare lo svantaggio e la prestazione c'è stata. Paradossalmente abbiamo rischiato anche poco, il Palermo ha fatto quattro tiri e tre gol". Dal dirigente al centrocampista Gaby Mudingayi, le opinioni non cambiano. "Abbiamo sbagliato qualcosa in fase difensiva e siamo stai subito puniti. Contro squadre di questo calibro paghi ogni disattenzione. Non siamo certo contenti del risultato, ma secondo me la prestazione c'è stata e, anche se abbiamo mancato di concretezza arrivando al gol forse troppo tardi, dobbiamo ripartire da qui. Affronteremo queste due settimane di lavoro al meglio, vogliamo essere pronti, dopo la sosta, per una partita importante contro il Cesena". Gyorgy Garics ha visto una "gara abbastanza equilibrata: abbiamo subito tre gol per errori nostri che avremmo potuto evitare. Abbiamo fatto la nostra partita ma ci è mancato un pizzico di fortuna. Pioli finora ci ha permesso di fare punti importantissimi: siamo tutti con lui e non vediamo l'ora di raggiungere la salvezza". (ITALPRESS) 
PALERMO - Un quarto d'ora dopo la fine di Palermo-Bologna, il presidente Albano Guaraldi, molto seccato, era passato dagli spogliatoi velocemente. Poi ha raggiunto il piazzale antistante lo stadio e qui è stato colto da un lieve malore: "Non sento più una gamba", ha detto a caldo, poi si è subito ripreso ed è stato visitato in aeroporto dal medico sociale Sisca. "E' stata una sensazione poco bella", ha aggiunto Guaraldi poco dopo. 
NOVARA - Nonostante tutta la pioggia prese a Novara, in casa Roma torna il sereno: il successo del 'Silvio Piola' è importantissimo per rilanciare le sorti dei giallorossi, che venivano da due ko consecutivi. Consapevole del peso di questo successo, il secondo per la Roma lontano dall'Olimpico, è innanzitutto il tecnico Luis Enrique: "Sono contento per i ragazzi e per i tifosi - ammette l'allenatore asturiano - per me non lo sono tanto, più per la mia famiglia che soffre dei risultati negativi, ma ora andiamo avanti per la nostra strada". "CREDO CHE BOJAN VOGLIA GIOCARE TITOLARE" - Decisivo, ancora una volta entrando a partita in corso, è quel Bojan Krkic che  Luis Enrique ha fortemente voluto alla sua corte: "È solo una statistica - taglia corto il tecnico giallorosso - non credo che a Bojan piaccia entrare in campo dalla panchina. Tutti i giocatori vorrebbero giocare 90 minuti e devono guadagnarsi in settimana questa possibilità. Oggi non era facile, abbiamo affrontato un avversario molto fisico, che pressava alto, mentre a noi mancava profondità. Nella ripresa l'avversario era più stanco, faceva meno pressing e il nostro atteggiamento è stato migliore". "BRAVI GRECO E TADDEI" - "Nella ripresa abbiamo cercato la profondità - prosegue l'analisi di Luis Enrique - dopo l'ingresso di Bojan abbiamo avuto un uomo in più in area, mettendo un uomo assist come Pjanic a centrocampo e Lamela trequartista per cercare di vincere la partita. Faccio i complimenti a Greco e a Taddei che non giocavano da tanto tempo. Il cambio di passo nella ripresa? Nell'intervallo avevo chiesto ai ragazzi di fare sempre la stessa partita. Il nostro gioco deve essere sempre lo stesso indipendentemente dal risultato". OSVALDO: "SPERO CHE PRANDELLI MI CHIAMI" - "Siamo sempre stati un gruppo molto unito e siamo contenti per questa vittoria. E' un grande risultato ottenuto su un campo difficile". Così Pablo Osvaldo dopo la partita: per lui quinta rete in campionato. "Rispetto alla mia prima avventura in Italia sono più maturo, poi ci vuole sempre anche un po' di fortuna. Sto lavorando bene, con il tecnico e i miei compagni mi trovo bene e se sei tranquillo in campo puoi rendere al meglio". Prandelli lo segue con interesse e in passato lo ha definito l'attaccante del futuro: "Speriamo, io alla Nazionale ci tengo tanto". Leggi i commenti I commenti dei lettori 
