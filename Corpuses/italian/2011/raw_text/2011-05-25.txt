"Avete sentito? avete sentito quel che ha detto Berlusconi? Che non è vero che la candidatura del centrodestra a Bologna è stata data alla Lega perché non sapevamo decidere, per le incertezze o i tentennamenti di Berselli. E' andata alla Lega perché era una concessione". E' musica per le orecchie di Filippo Berselli, senatore e coordinatore regionale del Pdl, sentire il premier dire a Porta a porta che "il candidato a Bologna è stata una concessione fatta a un alleato. E per essere alleati, ogni tanto bisogna fare delle concessioni". "Il candidato - aveva aggiunto il Cavaliere - lo ha deciso la Lega ed era un candidato che non aveva nessuna possibilità". Vincere a Bologna, sottolinea ora Berselli citando ancora Berlusconi, "era comunque difficile, e quindi è stata data alla Lega la candidatura per accontentarla, alla faccia di chi diceva che abbiamo perso un'occasione storica per colpa mia". "A questo punto -ha concluso - dentro e fuori dal partito devono smettere di rompermi i c... Perché è evidentissimo che le cose stanno come ho detto io". (fonte Dire ) 
ROMA - Entro venerdì, a poche ore dal ballottaggio, dovrebbe essere convocato un Consiglio dei ministri per varare un decreto anti-demolizioni delle case abusive napoletane. Un vero e proprio blitz, secondo quanto riferisce l'agenzia Dire citando voci insistenti in ambienti della Camera, dovuto al fatto che, oltre la situazione critica a Milano, anche Napoli preoccupa non poco il Cavaliere. Nel capoluogo partenopeo il candidato dell'Idv Luigi De Magistris è avanti, e il governo deve dare una mano: la richiesta del Pdl campano, governato da Nicola Cosentino, avrebbe quindi trovato orecchie attente. LO SPECIALE ELEZIONI Tra i deputati del Pdl si parla di 11mila abitazioni per un totale di 50mila persone interessate dal provvedimento. In questo modo, nel Pdl si spera di recuperare consensi a favore del loro candidato Gianni Lettieri, in affanno. La partita in corso è molto dura, perché si tira in ballo anche il Quirinale che, in passato, ha già segnalato forte contrarietà al provvedimento in questione. E comunque, questo è quanto circolerebbe tra i deputati del centrodestra, il 'no' di Napolitano lo si è messo già in conto: l'importante è arrivare al ballottaggio con il decreto in mano, il pezzo di carta da mostrare in giro e far toccare. Si conta sul fatto che il presidente della Repubblica non potrà intervenire con i ballottaggi alle porte, e quindi anche se il suo 'no' arriverà martedì, a quel punto i giochi saranno fatti, in un senso o nell'altro. Sempre a quanto si apprende da fonti del centrodestra, anche la Lega, con il ministro Calderoli, si sarebbe alla fine convinta di tentare quest'ultima carta. Si passerà poi all'incasso, se il ribaltone avverrà, con lo spostamento dei ministeri in terra padana. Parlando a Porta a Porta , Silvio Berlusconi ha detto che il governo emanerà il decreto che ferma le demolizioni delle case abusive nel napoletano e la legge speciale per Napoli anche se al ballottaggio dovesse vincere De Magistris. "La voglia sarebbe di non farlo", continua il premier. "Napoli non si rivolga più al presidente del Consiglio per risolvere i suoi problemi se si mettono nelle mani di De Magistris", dice, per poi correggere il tiro: "lo faremo lo stesso, perché siamo fatti così, ma la voglia sarebbe di non farlo. Sarebbe così insensato rimettersi nelle mani di chi ha portato Napoli al disastro". La soluzione per Napoli, dice ancora il premier, è quella di creare nuovi quartieri sul modello di quanto fatto all'Aquila, per offrire nuove case ai proprietari di quelle che verranno abbattute. Leggi i commenti I commenti dei lettori 
Il premier Silvio Berlusconi si autoassolve dopo l'esito deludente delle amministrative. Altri sono i colpevoli, secondo il Cavaliere, che prima all'ufficio di presidenza del Pdl e poi a Porta a porta ammette che il risultato è dipeso dalle "personalità" dei candidati, da "un sistema mediatico devastante" e dalla crisi economica che ha penalizzato anche Obama. Ma al di là di come finirà al secondo turno, dove "chi voterà la sinistra è senza cervello", Berlusconi è certo che il governo "andrà avanti fino al 2013" e di fare le riforme. Tranne però la legge elettorale, visto che l'attuale "è il miglior sistema". Non ha perso le speranze di vincere a Milano e a Napoli, il premier. Che nel salotto di Bruno Vespa mena fendenti a Giuliano Pisapia, "uno che non ha mai amministrato neanche un'edicola e che ha presentato leggi a tutela dei terroristi e per l'eutanasia" e all'ex pm Luigi De Magistris, che sarà pure "un bell'uomo ma è un demagogo". Insomma per il Cavaliere "è difficile che i candidati della sinistra vincano, a meno che gli elettori vadano a votare lasciando a casa il cervello". Eppure, rispetto alle interviste della scorsa settimana, il presidente del consiglio fa un parziale mea culpa. Nella riunione dell'ufficio di presidenza il premier ammette che la caratura dei candidati, la loro debolezza, ha pesato sulla mancata vittoria e che non si doveva caricare il voto di significato politico nazione. Più tardi, a Porta a porta , pur apprezzando il lavoro fatto da Letizia Moratti, rimasta vittima della "disinformazione dei media", riconosce che quando si vota per una città "conta la personalità". Se "il Pdl è al 26,4 per cento", la colpa va in primo luogo "alla difficoltà nel sistema di voto" e non al tipo di campagna elettorale da lui condotta. Anche perché "non è vero che io ho continuato a dire 'la magistratura, la magistratura', dedicavo al massimo tre o quattro minuti , a poi giornali e tg davano spazio" solo a questi temi. E nel mirino del Cavaliere finisce "un blocco mediatico terrificante: i grandi giornali, le tv private Sky e La7, e la Rai pagata con i nostri soldi, stanno tutti con la sinistra". Poco importa al il premier che proprio la Rai sia stata multata dall'Agcom per aver violato la par condicio a suo favore. Una sanzione che "è una follia perché la par condicio è una legge liberticida" e quindi "non credo che la pagherete". In queste condizioni, l'impresa del premier è così ardua che "neanche Leonardo avrebbe terminato la Gioconda se lo avessero preso a schiaffi", come succede a lui. Che però ha "la scorza dura". E così nonostante la tentazione di lasciare, Berlusconi spiega di dover restare al governo perché è "l'unico in grado di tenere unite le coalizioni". Se ci fosse "un leader riconosciuto da tutti" alla guida del centrodestra, invece, "sarei pronto a un passo indietro". Il premier sembra  sicuro che l'esecutivo terrà anche in caso di scossoni elettorali e nega la possibilità di un nuovo ribaltone da parte della Lega o di esecutivi tecnici senza di lui. Anche perchè lui e Bossi sono, afferma, legati a doppio filo: "Lasceremo insieme". "Escludo nella maniera più assoluta trappole - dice categorico - l'alleanza tra Pdl e Lega rimane l'unica possibile e non c'è alcuna possibilità che ci siano altre soluzioni di governo". Comunque vada domenica, quindi, assicura il premier, non ci sarà crisi di governo: "Andiamo avanti fino al 2013, finalmente disponiamo di una maggioranza coesa per il piano globale delle riforme. Faremo tutto il possibile stante la situazione dei conti". 
ROMA - L'Ascoli può sorridere. Il Collegio arbitrale del Tribunale Nazionale di Arbitrato per lo Sport, nell'ambito della controversia con la Figc, ha accolto l'istanza di arbitrato presentata dalla società marchigiana e ha annullato la sanzione di un punto di penalizzazione irrogata dalla Corte Federale. STACCATI PIACENZA E ALBINOLEFFE - Pertanto cambia il quadro della lotta per evitare il play-out. L'Ascoli abbandona la scomoda compagnia di Piacenza e AlbinoLeffe, in piena zona calda a quota 46, e sale a 47, a un solo punto dalla coppia formata da Sassuolo e Cittadella. UN PUNTO CHE CAMBIA POCO LA SITUAZIONE - Sostanzialmente cambia poco visto che, comunque, i bianconeri saranno costretti a vincere domenica la sfida interna con la Triestina per tirarsi fuori da ogni possibile calcolo. In più, rispetto a prima, potranno, eventualmente, accontentarsi anche di un pari ma solo nel caso in cui Piacenza e AlbinoLeffe non vincessero le loro sfide con Varese e Siena. In caso di arrivo a pari punti, infatti, i bianconeri si salverebbero per la migliore classifica avulsa negli scontri diretti. Leggi i commenti I commenti dei lettori 
Alla guida della sua auto, è morto schiacciato da un blocco di marmo caduto da un mezzo pesante che lo precedeva. Ferita gravemente la moglie che viaggiava accanto a lui. Il terrbile incidente stradale è avvenuto nel tardo pomeriggio di oggi, intorno alle 19, a Le Badie, località nel comune di Castellina Marittima (Pisa). La vittima aveva 79 anni ed era residente ad Empoli. All'altezza di una curva, intorno al chilometro 7 della statale 206 (la 'Via Emilia') che collega Cecina a Pisa, i marmi che si trovavano sul mezzo pesante sono scivolati su un lato finendo in parte sull'asfalto e in parte sul cofano della Renault Scènic guidata dall'anziano che è deceduto sul colpo. La moglie dell'uomo, 76 anni, ha riportato svariate fratture lungo il corpo ed è stata trasportata in elicottero all'ospedale di Livorno: non sarebbe in pericolo di vita. La strada è chiusa poichè l'intera sede stradale è occupata dalle lastre di marmo (sarebbe finito sull'asfalto quasi l'intero carico). Le operazioni di sgombero della carreggiata sono in corso a cura del personale della Provincia e della Protezione civile di Livorno. 
La Virtus esce dai play-off, battuta 81-62 (e 3 a 1) da Siena, ma di nuovo  lascia il campo, in quest’ultima notte della Station, davanti a più di  quattromila persone, a testa alta, rialzandola nella ripresa dopo un primo tempo  in larga soggezione, chiuso a -21. La ripresa dei bianconeri è stata invece  veemente, con una bella rimonta ai danni di una Montepaschi che s’è vista  ridurre il margine a soli 8 punti, con 4’ da giocare. Lì però classe ed  esperienza dei toscani hanno imposto la legge del più forte. La Virtus è fuori  dai play-off, Siena troverà in semifinale Treviso, mentre dall’altra parte del  tabellone sono emerse Milano e Cantù. Parte bene la Virtus, ma Siena, che ha riattivato Jaric ed Hairston (tra i  migliori), replica con un energico, tranciante 18-0: il primo quarto è suo  (25-9) e così il secondo. Si va al riposo sul 28-49, col pubblico che rumoreggia  contro l’arbitraggio e Claudio Sabatini che deve tutelare il presidente ospite  Ferdinando Minucci e sua moglie. Al rientro non cambia granchè, il parziale del  30’ è 49-64, ma una tripla di Sanikidze in avvio di quarto quarto (-12) e il  quinto fallo di Rakovic riaccendono la Station. -9 e poi -8 di Rivers, a 4’20".  Sanikidze manca due liberi per il -6, mentre Siena, dalla linea, non perdona,  riprendendosi un largo margine. 
dal nostro inviato ANGELO AQUARO NEW YORK - Lady Gaga ha battuto tutti i record di questa terra. Ma adesso la popstar più famosa del mondo è chiamata a combattere l'unica guerra che non avrebbe mai pensato di affrontare: quella delle nuvole. Anzi, della "nuvola", l'unico "cloud" che gli appassionati di musica di ogni angolo del pianeta stanno propiziando da mesi nelle interminabili danze della pioggia fatte di rivelazioni e controrivelazioni. L'ultima è di queste ore. Apple, la mela delle meraviglie di Steve Jobs, sta per svelare cosa nasconde da mesi sotto la buccia: la versione "cloud" del suo celebre iTunes, il dipartimento virtuale del più grande negozio di dischi del mondo, lo store in cui dal prossimo mese si potrà non solo più scaricare i brani sul proprio computer ma anche comprarli per tenerli lì, sulla nuvola, senza che occupino spazio sul Mac o sul pc, ascoltabili in ogni momento e in ogni postazione: con ogni tipo di apparecchio. L'annuncio dovrebbe arrivare prestissimo: probabilmente il 6 giugno, alla conferenza mondiale degli sviluppatori di programmi, una specie di conclave annuale dei genietti del computer. Ma che c'entra Lady Gaga? C'entra, c'entra. Perché proprio sul nuovo e già vendutissimo (cioè scaricatissimo) disco della diva, "Born this Way", uscito lunedì scorso, si è scatenata la prima guerra mondiale delle nuvole. Il cloud è il futuro: e su questo sono d'accordo più o meno tutti. A partire ovviamente da quelle compagnie che sulla nuvola stanno investendo tanto. Da Google, che il 15 giugno lancerà addirittura il primo computer con la testa, cioè i suoi software, tra le nuvole, il Chromebook, dal nome del suo sistema operativo. Fino ad Amazon, il supermercato virtuale più grande del pianeta, che allo sviluppo della nuvola ha dedicato gli sforzi degli ultimi anni, costruendo quei server virtuali sempre più usati (ospitava anche WikiLeaks, prima che il sito svelasegreti fosse cacciato su pressione del governo Usa) e investendo nel progetto così tanto da permettersi un taglio dei profitti del 33 per cento. Nell'eterna guerra con Apple (che adesso, col suo bookstore, le sta mangiando nel piatto di Kindle e dei libri elettronici) anche  la compagnia di Jeff Bezos ha lanciato il mese scorso il suo "cloudstore". E quale migliore occasione dell'uscita del disco più atteso dell'anno per tentare di imporre il suo modello? Il Wall Street Journal l'ha già ribattezzata "Lady Gaga War". Da una parte Amazon, che propone il disco a un prezzo imbattibile, 6,99 dollari. Dall'altro iTunes, che continua a vendere l'mp3 al prezzo tradizionale, 9,99 dollari. Qui Amazon, che permette di ascoltare il disco senza scaricarlo. Lì iTunes, che vende il disco da scaricare. Non basta. Per lanciare l'offerta, il primo giorno Amazon ha offerto il disco all'incredibile prezzo di 99 centesimi. Provocando, prevedibilmente, la corsa al suo supermercato online: ma anche il collasso del servizio, incapace di reggere la ressa di tutti quei carrelli virtuali. Ma la guerra di Lady Gaga non si ferma qui. Come per ogni occasione musicale che si rispetti, anche la Lady offre una versione deluxe delle sue fatiche. Anche qui: la versione a 22 brani, invece di 14, viene venduta a 12,99 dollari su Amazon - contro i 15,99 di iTunes. Non è una differenza da poco: 4 dollari sono quasi la metà del costo di un altro disco. Chi vincerà? I due big per ora non offrono cifre: una prima valutazione parla di 350 mila copie vendute complessivamente nelle prime 24 ore, una delle stime più alte dell'anno, che eguaglia quello che pochissimi album riescono a vendere nella prima settimana. Ma all'ascoltatore che cosa ne viene? E davvero l'ascolto sulla nuvola sostituirà quello tradizionale, con tutte le incognite della linea che non si prende e il sito che collassa - com'è successo appunto ad Amazon? Non inganni neppure l'abbassamento dei prezzi che la guerra comporta. Il caso degli ebook dimostra che dopo aver stuzzicato il mercato con i libri virtuali a meno di 10 dollari, anche Amazon è dovuta scendere ad accordi con i colossi dell'editoria e alzare i prezzi. Insomma la guerra di Lady Gaga è sicuramente un test per capire come il mercato reagirà alla rivoluzione del cloud. Ma già Apple si appresta a sganciare la bomba atomica che potrebbe riportare tutto al ground zero. Perché la vera novità del lancio attesissimo dell'iTunes virtuale sarà quella funzione "scan and match" che né Amazon né Google, che ha lanciato dieci giorni fa il suo store in via sperimentale, hanno ancora. Riportare sulla nuvola un'intera libreria musicale costa ancora troppo: tempo. Potreste passare giorni interi a trasferire sulla piattaforma virtuale tutta la vostra collezione. Ma la funzione "scan and match" salta il problema. Non dovete ricaricare tutto sulla nuvola. Il gestore (in questo caso sarebbe Apple) legge la vostra libreria e vi permette di ascoltare la musica che avete senza scaricarla: accedendo direttamente a quella già presente nel  negozio virtuale. Per fare questo, però, Apple ha dovuto faticosamente contrattare i diritti con le case discografiche. E' quasi fatta, assicurano, le grandi major hanno detto quasi tutte sì: Emi, Warner e Sony ci starebbero già. Piccolo particolare: indovinate chi tentenna ancora? La Universal. La casa discografica di una certa Lady Gaga... 
