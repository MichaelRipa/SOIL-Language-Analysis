CATANIA - Le streghe le ha viste già altrove: Claudio Ranieri ha imparato a Torino prima e a Roma poi a non farsi turbare anche dai sintomi più preoccupanti. L'Inter di Catania mette in scena il più incredibile dei suicidi tattici, ancor più grave per l'esperienza dei suoi giocatori. Ma il tecnico sembra dire: la situazione è seria ma non grave. "Preoccupato? Non me lo posso permettere, dobbiamo restare sereni e lavorare. C'è tanto da fare. Nessuno di noi è contento, vogliamo reagire e risalire la china, i ragazzi sono dispiaciuti come lo sono io". Ranieri, come si spiega il cambiamento tattico dei suoi? "Non me lo spiego. Proprio quando dovevamo ripetere la prima parte di gara, restando compatti, senza concedere spazio all'avversario, ci siamo scoperti, cambiando il nostro atteggiamento. Non so cosa sia accaduto, ne parleremo". "LA RIPRESA? NON CAPISCO PERCHE'" - Solo 45' positivi: " Nel primo tempo ho visto un'Inter compatta e pratica attenti in ogni zona del campo. Invece nella ripresa... quei contropiedi... Non capisco perché non abbiamo continuato a svolgere il tema tattico che avevamo svoklto nella prima parte di gara". Quattro punti sono pochini: "Non dobbiamo guardare alla classifica ma metterci di buona lena e lavorare". Sul rigore, come è suo costume, Ranieri non si attarda: "Non so quanto ci fosse fallo o se il giocatore del Catania fosse già in fase di caduta - dice - ma ci può stare che in un contatto del genere l'arbitro dia rigore, era difficile vedere. Orsato ha comunque ben diretto la gara". Se c'è qualcosa che invece lo perplime è l'infortunio a Samuel. In dubbio per Lille, l'argentino. Ranieri aspetta a esprimersi: il difensore verrà sottoposto a un controllo medico dopo le canoniche 24 ore. ZANETTI: "NON POSSIAMO ATTACCARCI AL RIGORE" - Anche capitan Zanetti non cerca alibi: "Non ci dobbiamo attaccare all'episodio del rigore. Purtroppo abbiamo subito un'altra sconfitta pur facendo bene nel primo tempo. Poi nel secondo tempo è cambiato tutto in tre minuti". "Siamo qui a parlare di un'altra sconfitta e di tanti gol subiti - ha aggiunto l'argentino - non è da noi. Dobbiamo cambiare testa. Stiamo parlando di un inizio che nessuno si aspettava, siamo delusi e amareggiati come lo sono anche i tifosi, ma dobbiamo restare uniti. Cerchiamo di riprenderci perché questa squadra può dare ancora molto". Da Zanetti a Cambiasso, l'autore del gol dell'1-0 che aveva illuso l'Inter: "Se di solito metto le mie prestazioni in secondo piano, questa sera le metterei ancora più indietro visto il risultato...", spiega il centrocampista argentino. "Questa è una partenza che nessuno si sarebbe mai aspettato. Mi dispiace soprattutto perché c'era comunque stata una bella ripresa tra Bologna e Mosca e invece adesso c'è stato un passo indietro. Ma dobbiamo ritrovare la lucidità per affrontare la situazione", ha concluso Cambiasso. Leggi i commenti I commenti dei lettori 
NAPOLI  - Al San Paolo va in scena una nuova forma di turn over, quello mentale. Nonostante la corazzata Bayern stia per passare il Brennero, Mazzarri schiera i più bravi per evitare scivoloni in stile Chievo. I giocatori del Napoli però peccano di presunzione: regalano un tempo al Parma nella convinzione di poter risolvere comunque la pratica con qualche colpo di genio, finiscono però per arrendersi di fronte a una squadra perfettamente messa in campo dall'ex Colomba. La vittoria degli emiliani è ovviamente  un colpo a sorpresa, ma è anche la logica evoluzione di una netta ripresa dopo un inizio complicato. Circa il Napoli, pensiero al Bayern o no, sono le tipiche gare che non dovrebbero essere perse, anche perché mandano in fumo le carrettate di punti prese alle milanesi. L'UNDICI MIGLIORE - Miglior Napoli possibile dunque: c'è Cavani, ci sono Lavezzi ed Hamsik a sostegno, c'è una mediana propositiva sugli esterni con Dossena e Maggio. Dalla parte opposta, pur con una certa prudenza, Colomba lancia un segnale chiaro schierando in mediana l'intraprendente Biabiany, punto di riferimento importante per Giovinco nei rifornimenti per Floccari. Proprio Biabiany con il suo movimento crea problemi alla difesa partenopea, ma se De Sanctis deve effettuare solo un mezzo intervento, facilissimo, su colpo di testa di Floccari, appare chiaro come lo 0-0 maturato sia frutto del classico compitino in fase di contenimento degli emiliani. FLOCCARI REGISTA OFFENSIVO  - Il Napoli non combina comunque molto di più. Lavezzi qualche fiammata la produce (su una di queste Gobbi rischia un rigore che poteva starci), ma le altre due stelle dell'attacco non brillano. Cavani non partecipa granché al gioco attendendo il momento della zampata che non arriva, Hamsik è un po' sfasato, Inler soffre la pressione avversaria arrivando al tiro, non insidioso, in un paio di circostanze. In pratica, nonostante una partenza più determinata nella ripresa, a svegliare il Napoli ci pensa... Floccari: perfetto il gioco di sponda della punta del Parma, bravo anche nel dispensare assist importanti, come il colpo di tacco che mette Gobbi (freddo e preciso) nella condizioni di battere De Sanctis. NAPOLI SPREGIUDICATO, TROPPO... - Dopo un salvataggio di Jadid nei pressi della linea di Cavani, Mazzarri getta nella mischia Mascara per Aronica: ne esce un tridente con Hamsik leggermente arretrato. Il Napoli rischia costantemente, ma produce guizzi interessanti: il migliore, un altro colpo di tacco - stavolta di Lavezzi  -  che dà a Mascara l'occasione, concretizzata, del pareggio. Il Napoli prova ad insistere, ma il Parma non si scompone ed approfitta degli ampi spazi a disposizione: è sempre Floccari ad iniziare l'azione decisiva, Giovinco la porta avanti e Modesto, a pochi metri dalla porta, insacca. L'ingresso di Lucarelli per Inler dà agli assalti del Napoli il carattere di una lotteria: ne esce una straordinaria parata di Mirante su colpo di testa di Maggio, poi Cavani batte al volo ma centra il palo. Parma batte Napoli 2-1 (0-0) Napoli (3-4-2-1): De Sanctis 5.5, Campagnaro 5, Cannavaro 6, Aronica 5.5 (20' st Mascara 6.5), Maggio 6, Inler 5.5 (39' st C. Lucarelli sv), Gargano 6, Dossena 6 (29' st Zuniga sv), Hamsik 5.5, Lavezzi 6.5, Cavani 5 (83 Rosati, 21 Fernandez, 20 Dzemaili, 19 Santana). All: Mazzarri 5,5. Parma (4-4-2): Mirante 7, Zaccardo 6.5, A. Lucarelli 6.5, Paletta 6.5, Gobbi 6.5, Biabiany 6.5 (20' st Valiani 6), Morrone 6.5, Jadid 6 (38' st Blasi sv), Modesto 7 (41' st Santacroce sv), Giovinco 6.5, Floccari 7. (1 Pavarini, 21 Valdes, 8 Galloppa, 99 Pellè). All.: Colomba 7. Arbitro: Mazzoleni di Bergamo 6. Reti: nel st 12' Gobbi, 30' Mascara, 37'Modesto. Angoli: 8-0 per il Napoli. Recupero: 1' e 4' Spettatori: 35 mila. Ammoniti: Biabiany per scorrettezze; Lavezzi per comportamento non regolamentare. Leggi i commenti I commenti dei lettori 
ROMA - Subito una sorpresa nel primo anticipo della seconda giornata del campionato di serie A di basket. L'Emporio Armani Milano, la formazione che non ha badato a spese per cercare di porre fine al dominio di Siena in Italia e per puntare all'Europa, ha ceduto a Pesaro sul parquet della Scavolini Siviglia per 69-66. Pur priva di James White e con un Jumaine Jones autore di soli cinque punti, la squadra di Dalmonte ha guidato per tutti i 40 minuti contro Gallinari e compagni. Decisivo il terzo parziale, nel quale Milano ha messo a segno solo 4 punti. Per Pesaro 20 punti di Hickman e 17 di Hackett, nell'Emporio Armani 13 di Hairston e 12 di Fotsis. Siena invece non concede sconti nella partita che segna il ritorno di Venezia in serie A dopo tanti anni: i campioni d'Italia della Montepaschi si impongono 86-76 controllando abbastanza agevolmente (16 per Zisis e Andersen, tra i lagunari 23 per Clark). LA VITTORIA DI PESARO - La squadra di Scariolo è rientrata in gara solo negli ultimi 5' di gara, mentre i padroni di casa allenati da Dalmonte hanno tenuto un ritmo altissimo per 40'. Hackett, Hickman e Cavaliero nel finale i veri protagonisti di questo successo, mentre i lombardi devono rivedere qualcosa. Il primo quarto sembra voler regalare un match equilibrato, anche se Hickman e Hackett iniziano alla grande la loro serata. Finisce 20-17 con 7 punti a testa per i pesaresi, mentre tra i milanesi il migliore è Gallinari (5 punti), che gioca solo 4' e come già successo nella prima gara non parte nel quintetto iniziale. La sensazione si rivela sbagliata già nella seconda parte del match: Pesaro va avanti sul +12 (32-20), vantaggio con il quale chiude il primo tempo (40-32). La ripresa non consegna una Milano diversa ed infatti il divario aumenta: Jones e Cavaliero (11 alla fine) scavano il solco del +14 che Lydeka fa diventare +16 (massimo vantaggio Pesaro) sul 59-43 a 5'40" dalla sirena. Giachetti cerca di guidare Milano che arriva al -7 e sbaglia due triple consecutive con Gallinari e Nicolas. La Scavolini Siviglia tiene alla grande anche nel furioso finale della squadra di Scariolo e si fa un bel regalo infliggendo a Milano la prima sconfitta stagionale alla seconda giornata. SIENA IN CONTROLLO - Contro Venezia i campioni d'Italia di coach Pianigiani sono sempre stati padroni del match, mentre i lagunari di Andrea Mazzon hanno bagnato l'esordio nella massima serie con una buona prestazione con Clark top scorer della serata con 23 punti; per Slay 19 punti. Gli scudettati mandano cinque uomini in doppia cifra con Zisis e Andersen a quota 16. L'MPS conquista la testa della graduatoria in attesa degli altri match. I veneti, la cui ammissione in Serie A è arrivata per motivi legali solo nei giorni immediatamente precedenti all'inizio del campionato, hanno giocato una partita senza timori reverenziali, mettendo ripetutamente la testa avanti nel primo tempo, allontanati da Siena solo con un parziale di 13-2 che ha fatto toccare alla Montepaschi il 37-27 al 18', allungato fino al +14 a inizio secondo tempo. Capace di rientrare fino al 58-50 al 27' coi canestri di Slay e Clark, Venezia è rimasta attaccata alla partita, non riuscendo però a rientrare sotto i dieci punti di distacco. SCAVOLINI SIVIGLIA-EMPORIO ARMANI 69-66 (20-17, 40-32, 49-36) PESARO : Cercolani ne, Cavaliero 11, Alibegovic, Hickman 20, Cusin 8, Tortù ne, Flamini, Hackett 17, Lydeka 8, Jones 5. Allenatore: Dalmonte MILANO : Giachetti 3, Mancinelli 4, Haiston 13, Gallinari 8, Fotsis 12, Cook 8, Nicholas 8, Rocca, Filloy, Bourousis 6, Melli ne, Radosevic 4. Allenatore: Scariolo ARBITRI : Cerebuch-Tola-Capurro NOTE - Tiri liberi Scavolini Siviglia 20/28, Ea7 Emporio Armani 14/19. Usciti per cinque falli Hickman, Cusin, Cook, Bourousis. MONTEPASCHI-UMANA 86-76 (22-19, 43-33, 67-56) SIENA : Mc Calebb 13, Zisis 16, Andersen 16, Carraretto 6, Lavrinovic 10, Kaukenas 11, Ress, Michelori ne, Lechthaler ne, Stonerook 5, Aradori 6, Summers 3. Allenatore: Pianigiani. VENEZIA : Clark 23, Allegretti, Causin ne, Tomassini, Slay 19, Szewczyk 7, Meini, Young 6, Fantoni 5, Bowers 6, Rosselli, Bryan 10. Allenatore: Mazzon. ARBITRI : Filippini, Caiazza, Aronne. NOTE - Tiri liberi: Mps 23/27, Umana 14/23. Usciti per 5 falli: Kaukenas, Szewczyk, Bryan. Leggi i commenti I commenti dei lettori 
CATANIA - Vincenzo Montella strafelice dopo il match e la grande vittoria con l'Inter. E non poteva che essere così. "Avendo di fronte l'Inter e prendendo gol dopo cinque minuti diventava tutto più difficile ma la squadra è stata matura e ha continuato a giocare in base a tutto quello che avevamo preparato, alla nostra idea di gioco - dice -. Per me è un motivo di grande orgoglio riuscire a giocarcela contro una grande squadra come questa, abbiamo provato a fare la partita e credo che si possa dire che il Catania ha meritato di vincere. Anzi, se fossimo stati più cinici e concreti avremmo anche arrotondato un po' e sofferto meno, ma alla fine abbiamo concesso una sola occasione all'Inter e faccio i complimenti alla mia squadra e a questi ragazzi che si mettono a completa disposizione e che hanno ampi margini di miglioramento". "MERITO ANCHE DELLA SOCIETA'" - Dietro l'ottimo momento del Catania, però, non c'è solo Montella o la rosa. "Quando inizi un lavoro cerchi di dare tutto ciò che hai ma qui riesco a esprimermi come allenatore, alle spalle ho una società importante che pensa a tutto il resto - sottolinea -. Con 30 giocatori a disposizione sarebbe dura giustificare ogni panchina, ogni esclusione ma a questo ci pensa la società e i giocatori danno il meglio per la squadra e per se stessa". "CON RANIERI NON SOLO PAROLE FINTE" - E questo vale anche per Maxi Lopez, che continua a fare panchina. "Vero, per lui è una situazione particolare - riconosce Montella -. E' sempre stato abituato a essere l'attaccante principe ma adesso ho 3 centravanti e devo scegliere di volta in volta". Chiusura su Ranieri, che l'ex aeroplanino ha sostituito alla Roma nella passata stagione e che oggi si trova a gestire all'Inter una situazione difficile. "E' una persona che stimo molto, c'è grande rispetto tra noi, ci siamo fatti l'in bocca al lupo sia prima che dopo la partita e credo sia stato sincero". Leggi i commenti I commenti dei lettori 
Cinema FILANGIERI/AMERICAHALL/CASTEL SANT'ELMO Il regista Paolo Sorrentino incontra il pubblico del suo film "This Must Be the Place" alle 18.10 al Filangieri, via Filangieri, e alle 20.30 all'America Hall, piazzale San Martino. Alle 20.45 Sorrentino sarà ospite a Castel Sant'Elmo del Napoli Film Festival. Sempre a Castel Sant'Elmo e sempre per il Napoli Film Festival, per la sezione dedicata ad Andrei Tarkovskij aalle 18 il film "Sacrificio", alle 21.15 "Lo specchio". Dalle 16 "Il mondo di Ageroland", film documentario di Carlotta Cerquetti. Programma completo sul sito www. napolifilmfestival. com. UBIK Dalle 18 alla libreria Ubik, via Benedetto Croce 28, per la rassegna cinematografica dedicata a Ingmar Bergman, il film "L'ora del lupo". Info 081 420 3308. Ingresso libero. Musica BAIA Dalle 15 nell'agriturismo Fondi di Baia (via Fondi di Baia 3, Bacoli) si conclude "OkToNa", prima edizione dell'oktoberfest flegrea con musica e spettacoli dal vivo, oltre alla possibilità di gustare, insieme alla birra, würstel, crauti, patate e stinco di maiale o pizza. Dalle 22.45 concerto del Montmartre Quartet. Ingresso e menù tipico 10 euro. Info 081 854 5334. Classica CAPODIMONTE Dalle 11 nel salone degli Arazzi della Reggia di Capodimonte ultimo appuntamento del Maggio della Musica con un concerto-omaggio per gli abbonati alla rassegna. Protagonista della mattinata Riccardo Prencipe, musicista e storico dell'arte, direttore del progetto artistico Corde Oblique. Tra i brani in programma, uno ispirato alla Trasfigurazione di Giovanni Bellini, in esposizione permanente nella collezione Farnese. Ingresso gratuito fino ad esaurimento dei posti. Teatro ORTO BOTANICO Dalle 11 all'Orto Botanico, via Foria, per la rassegna "La Scena Sensibile ad impatto zero", lo spettacolo "L'albero del sole", dalle fiabe di Hans Christian Andersen. Info 081 033 0619. GALLERIA TOLEDO Dalle 18 alla Galleria Toledo, via Concezione a Montecalvario 34, per la rassegna "Stazioni d'emergenza", Unzip Universo presenta "Fermata Torino Palla - Un desiderio che si chiama tram", con Valentina Grancini, Alessandro Prioletti, Diego Runko. Ingesso 10 euro. Info 081 425 037. SALA ICHOS Dalle 19 nella sala teatro Ichos di San Giovanni a Teduccio, via Principe di San Nicandro 32/a, Fibreparallele nello spettacolo "Have I None (non ne ho)", di Edward Bond, traduzione di Ilaria Staino, con Licia Lanera, Maria Luisa Longo, Riccardo Spagnuolo. Info  081 275 945. ELICANTROPO Dalle 18 al teatro Elicantropo, vico Gerolomini 3, "Verso... Moby Dick": in scena la nuova creazione del regista Carlo Cerciello, che firma il progetto, l' adattamento e la regia di un originale poema in versi sparsi. Info 081 296 640. NUOVO Dalle 18 al teatro Nuovo, via Montecalvario 16, "Compleanno", di e con Enzo Moscato, dedicato ad Annoibale Ruccello nel 25esimo anniversario della scomparsa.: il lavoro, struggente, emozionante e lirico, divenuto negli anni uno  spettacolo di culto del teatro italiano, apre la stagione teatrale del Nuovo.  Info 081 497 6267. CASERTA Dalle 19 al teatro Civico 14 di Caserta, vicolo Della Ratta, Licia Maglietta porta sulla scena "Peripezie di una vedova": la paradossale storia di Silvana che appena dopo la morte del marito si ritrova al centro di un turbinio di ipotesi e congetture sulla nuova vita da single della protagonista. Info 0823 441 399. AVELLINO GESUALDO Dalle 18.30 al teatro Carlo Gesualdo di Avellino, piazza Castello, Michelle Hunziker racconterà la sua storia nello spettacolo "Mi scappa da ridere". La bella diva elvetica  si confessa ridendo. Lo fa in un one-woman-show in cui si racconta con fantasia e immaginazione. Info  0825 771 620. SALERNO GENOVESI Dalle 19 al teatro Genovesi di Salerno, via Sichelgaita, spettacolo con i personaggi pirandelliani del "Piacere dell'onestà". La regia è firmata da Marcello Andria, a calcare le tavole è la Compagnia dell'Eclissi. Info 347 617 8242. AGROPOLI Dalle 18.00 al museo Civico Archelogico di Agropoli (Salerno), letture legate al mito greco e spettacolo di Peppe Barile per la rassegna "L'Iliade. Il canto degli Eroi: letture ed incontri tematici". Per l'evento è adottato il testo in lingua italiana nella traduzione di Giovanni Cerri. Libri FELTRINELLI STORE Dalle 11.30 al Feltrinelli megastore, via Santa Caterina a Chiaia 23 (piazza dei Martiri), il Teatro nel baule legge e interpreta "L'oritteropo che non non sapeva chi era" (Feltrinelli) di Jill Tomlinson. Dai 6 anni. Domani dalle 11 incontro con Giovanni Nucci, autore del libro "E fonderai la più grande città del mondo" (Feltrinelli). Enea, Marte, Venere, Saturno... e poi Romolo, Remo, la lupa... I miti e gli eroi dell'antica Roma in un avvincente racconto per ragazzi. Per la partecipazione delle scuole è necessaria la prenotazione. Domani dalle 18 si presenta "Il tribunale delle anime" (Longanesi), il nuovo thriller di Donato Carrisi. A presentarlo con l'autore Maurizio de Giovanni. Info 081 240 5411. FNAC Dalle 11.30 alle 13 alla Fnac del Vomero, via Luca Giordano 59, "Aggiungi un posto a... Fa'volà": le Storytellers, animatrici delle attività per i più piccoli, tornano a far divertire e imparare con personaggi fantastici, lettura animata e laboratori di manualità e riciclo. Dai dai 5 ai 7 anni. Info 081 220 1000. Agenda SPACCANAPOLI Dalle 10.30 in piazza del Gesù Nuovo la prima Giornata nazionale degli Abbracci, promossa da "Umani in divenire". L'iniziativa di "Free Hugs" (Abbracci gratis) è nata a Sydney e vi partecipano persone comuni che offrono, appunto, abbracci gratis (free hugs) ai passanti, in luoghi pubblici come parchi e grandi vie pedonali. BANCHI NUOVI Dalle 11 alle 21, tra vico Pazzariello 11 e Largo Banchi Nuovi, avrà luogo la "Festa dei festival", cerimonia  di premiazione del festival artisti di strada. I premiati riceveranno buoni d'acquisto da spendere presso Festival, negozio specializzato in giocoleria, con sede in via Santa Chiara. Dalle 11.30 benedizione dell'Icona di "Mamma Schiavona". PIAZZA VANVITELLI In piazza Vanvittelli al Vomero prima edizione della "Giornata nazionale contro il dolore", con un gazebo presidiato da volontari e medici che effettueranno, a chi interessato, degli screening gratuiti. I passanti riceveranno in omaggio una mela Melinda, mentre per una shopper piena di mele Melinda occorre un contributo minimo di 5 euro. Info www. fondazioneisal. it. SAN GIORGIO A CREMANO Dalle 19 nella cappella di Villa Vannucchi di San Giorgio a Cremano, corso Roma, inaugurazione della mostra "Ars Musica et Modus: I Love Vintage". Fotografie di Daniela Persico, Martina Lombardi, Annaelettra Castellano. Musiche "The Resonantz" (Vittorio De Angelis e Umberto Paudice). Con la partecipazione di Fofò Ferriere. Fino al 30 ottobre. SORRENTO Dalle 19.30 allo Square di Sorrento, piazza Lauro 47, aperitivo letterario con Vittoria Mariani. Nel corso della serata saranno recitate alcune poesie dell'autrice. Presenta e conduce il percorso letterario Carlo Alfaro. Letture coordinate da Salvatore Veneruso. Info 081 807 4774. POMPEI In occasione della Giornata mondiale dell'alimentazione sarà riaperto al pubblico l'Orto Botanico degli Scavi di Pompei, un'area dove sono raccolte tutte le specie che vivevano già nella città antica: alberi da frutta, piante medicinali e sacre, ortaggi, piante palustri e tessili. lo spazio rimarrà accessibile al pubblico fino al 30 ottobre. BOSCOTRECASE Dalle 11 a mezzanotte presso l'associazione sportiva GrindCore di Boscotrecase, via Luigi Settembrini 156, si svolgerà la "GrindCore Fest 2.0": le attività ruoteranno attorno alle esibizioni acrobatiche sulla rampa skaters e bikers autocostruita e autofinanziata dall'associazione. Info 347 0579 043. CAVA DE' TIRRENI Dalle 19 al teatro Comunale di Cava dè Tirreni sarà inaugurata la mostra collettiva "Germania Italia due realtà a confronto", di Sarah Landenberger, Giovanni Loria, Max Gehlofen e Pascal Olders, un gruppo di giovani e promettenti artisti tedeschi e italiani. SALERNO Dalle 10 nella sala Genovesi della Camera di Commercio di Salerno, in via Roma, si terrà il convegno organizzato dalla Federazione Moda Italia sul tema "Moda: la distribuzione multimarca tra vecchie crisi e nuove opportunità" . Relatore Enrico Finzi, presidente di Astra Ricerche. SCALA Dalle 17.30 in piazza Duomo, a Scala (Salerno), si rievoca "Il Matrimonio Medievale" tra Antonio Coppola e Marinella Rufolo, avvenuto verso la metà del 1300, nell'atmosfera, i profumi, e i paesaggi della Costa d'Amalfi. Tra degustazioni e giochi medievali per la festa della castagna. 
MILANO - Il Diavolo è tornato. Aveva fatto credere al mondo di non esistere - volendo usare le parole di Kevin Spacey ne "I soliti sospetti" - in un avvio di campionato grigio che ha avuto nel ko di Torino il suo picco negativo, salvo poi ripartire da oggi e dal netto successo ottenuto contro un Palermo talmente brutto da non sembrare neanche lontano parente della squadra ammirata sin qui, anche se il dato realizzativo in trasferta inizia a diventare allarmante (zero gol in tre uscite per un punto complessivo). TRIDENTE ROSSONERO - L'emergenza sulla trequarti - Seedorf e Boateng out - apre le porte al 4-3-3: torna Robinho dall'inizio e il brasiliano regala ai suoi quella velocità che senza Pato è spesso mancata in avanti. Mangia, di fede interista ma di formazione sacchiana, chiede uno sforzo difensivo alla coppia Bertolo-Ilicic, esterni di centrocampo nel 4-4-2. La mossa non paga: la mediana del Milan stravince il match. L'unica giocata degna di nota dello sloveno è quella con cui al 14' mette ko Thiago Silva: il brasiliano viene colpito involontariamente al petto e a distanza di venti minuti dallo scontro decide di chiedere il cambio. Il primo quarto d'ora vede un solo brivido, a dir poco fortuito. Rimpallo Migliaccio-Bertolo dopo un cross di van Bommel, Cassano si ritrova davanti a Tzorvas ma spara fuori da due passi. Man mano che le lancette scorrono, la fluidità del gioco rossonero migliora. L'IMPENNATA DI IBRA - Chi sale in cattedra è Zlatan Ibrahimovic. Lo svedese inizia a leggere la difesa avversaria e decide di mettersi al servizio dei compagni. Al 36' raccoglie una gran giocata di Abate ma il suo cross viene respinto, un minuto più tardi taglia il campo da destra a sinistra servendo Robinho: il brasiliano calcia al volo trovando la risposta di Tzorvas, attento anche sul tap-in proprio dell'ex Manchester City. Sono le prove generali per il vantaggio: Ibra sa di aver individuato il punto debole e affonda al meglio. Altro cross sul palo lontano, stavolta sul pallone arriva Aquilani: colpo di testa a fare da sponda per Nocerino che di piatto destro deposita in rete il più facile dei gol dell'ex. Mangia cerca di correre ai ripari all'intervallo, richiamando Miccoli - non al meglio - per Alvarez: cambia poco o nulla. L'illusione la dà Hernandez, con un sinistro sventato da Bonera. Da lì in poi, accademia Milan. ROBINHO, CASSANO E... MODESTO - E' il 10' della ripresa, Ibrahimovic va al piccolo trotto sulla trequarti prima di illuminare in verticale: Robinho scatta sul filo del fuorigioco e a tu per tu con Tzorvas lo batte con un preciso tocco di punta in diagonale. Il Palermo si smarrisce definitivamente, lasciando campo allo svedese che poco dopo il quarto d'ora spreca da posizione comodissima. Al 19' la partita viene archiviata. Difesa rosanero immobile, Robinho può arrestarsi in area aspettando la sovrapposizione di Abate che arriva puntuale, così come il cross all'indietro dal fondo: è il turno di Cassano, destro a giro dagli 8 metri, 3-0, titoli di coda. El Shaarawy si alza dalla panchina e cerca di farsi notare - bella girata respinta da Tzorvas - mentre Ibrahimovic va vicino alla gloria su punizione, trovando l'opposizione dell'estremo greco. Ma il tifo rossonero trova comunque modo di divertirsi, grazie alle notizie che arrivano dal San Paolo: il gol di Modesto che piega il Napoli fa esplodere i sostenitori del Diavolo. Che esiste, si era solamente nascosto per un po'. Milan-Palermo 3-0 (1-0) Milan (4-3-3): Abbiati 6; Abate 6.5, Nesta 6, Thiago Silva 6 (34' pt Bonera 6.5), Antonini 6.5; Aquilani 7, van Bommel 6.5, Nocerino 7; Robinho 7 (21' st Emanuelson 6), Ibrahimovic 7, Cassano 7 (33' st El Shaarawy 6). (Amelia, Taiwo, Carmona, Valoti). All.: Allegri Palermo (4-4-2): Tzorvas 6.5; Pisano 5, Silvestre 5.5, Migliaccio 5.5, Mantovani 5; Ilicic 5, Barreto 5, Della Rocca 5, Bertolo 5.5 (29' st Acquah sv); Miccoli 5 (1' st Alvarez 5.5), Hernandez 6 (20' st Pinilla 5.5). (Benussi, Cetto, Aguirregaray, Zahavi). All.: Mangia Arbitro : Valeri di Roma Reti : 40' pt Nocerino, 10' st Robinho, 19' st Cassano Ammoniti : Nesta, Robinho e Barreto per gioco falloso Recupero : 2' e 2' Leggi i commenti I commenti dei lettori 
