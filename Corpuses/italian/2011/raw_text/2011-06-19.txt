LOSONE - Diana Luna ha ottenuto la seconda vittoria stagionale e la quinta in carriera nel Deutsche Bank Swiss Open, torneo del Ladies European Tour disputato al Golf Gerre Losone, nel Canton Ticino in Svizzera. E' stata una gara molto difficile, in cui si è giocato poco nelle prime tre giornate a causa del maltempo e con il torneo ridotto da 72 a 54 buche. La romana ha concluso con lo score di 203 colpi (69 67 67), tredici sotto par, bruciando con un birdie sull'ultima buca la sudafricana Lee-Anne Pace (204 - 70 66 68), che lo scorso anno si era imposta in cinque gare e nell'ordine di merito del tour, e che ha dovuto condividere il secondo posto con l'australiana Kristie Smith (70 66 68) e con la francese Sophie Giguel (68 68 68), entrambi autrici di un birdie finale. Al quinto posto con 206 la gallese Becky Brewerton e l'inglese Melissa Reid, al settimo con 207 l'australiana Karen Lunn e le svedesi Caroline Hedwall e Carin Koch. E' stata per alcune buche in lotta per il titolo anche Stefania Croce, che poi ha perso ritmo ed è terminata 12ª con 209 (68 69 72), stesso score dell'inglese Laura Davies che aveva iniziato in giro finale in vetta insieme alla Koch. Al 46° posto con 214 Veronica Zorzi (74 69 71) e al 54° con 216 Sophie Sandolo (68 74 74). Sono uscite al taglio Federica Piovano, 63ª con 144 (74 70), e Margherita Rigon, 105ª con 149 (71 78). "Sono veramente contenta - ha detto la Luna -  perché non mi aspettavo questo risultato. Dopo due giorni condizionati dal maltempo mi sentivo molto stanca e invece sono riuscita a rimanere concentrata e a conseguire una vittoria molto difficile. Sull'ultima buca avevo il putt per l'eagle, ma l'ho mancato e quasi mi stavo preparando mentalmente al play off. Invece la Pace ha fallito il birdie e ho avuto il titolo. Mi auguro di continuare così con l'obiettivo di prendere parte nuovamente alla Solheim Cup. In Germania era stato tutto più facile, perché avevo giocato meglio: oggi è stata una faticaccia, ma forse mi ha dato più soddisfazione". Ha commentato Franco Chimenti, presidente della Federazione Italiana Golf: "Due vittorie in un giorno: è una cosa strepitosa, ma ormai non mi meraviglia più niente. Fa piacere vedere che dietro ai Molinari e a Manassero ci sono dei giovani in crescita, come hanno dimostrato Cristiano Terragni oggi e altri in precedenza, a testimonianza di un proficuo lavoro che ormai va avanti da anni e sul quale io e il Consiglio Federale avevamo fatto molto affidamento, convinti della bontà di questo tipo di politica. Quanto a Diana Luna, quando dopo l'anno di stop per maternità io e il Consiglio Federale l'abbiamo voluta, insieme a Manassero, come testimonial del golf italiano qualcuno non era convinto della scelta. Ebbene i fatti, anche qui, ci hanno dato ragione: non avevamo assolutamente dubbi che avrebbe ripreso a vincere". LA VITTORIA DI TERRAGNI - Cristiano Terragni ha vinto il Feudo di Asti Open presented by Scavino Dealer Piaggio, disputato sul percorso del Golf Feudo di Asti (par 70). torneo inserito nel calendario dell'Alps Tour e seconda tappa del Pilsner Urquell Pro Tour il circuito delle gare nazionali. Il 20enne, nato a Milano e cresciuto golfisticamente al GC Verbania, ha concluso con 194 colpi (64 68 62), sedici sotto par, sbaragliando la concorrenza con un parziale di 62, frutto di otto birdie al termine di un giro impeccabile Leggi i commenti I commenti dei lettori 
Salta l'inaugurazione della Biennale d'arte del Piemonte, emanazione sotto la Mole del Padiglione Italia in laguna, prevista mercoledì al Museo di Scienze naturali alla presenza del curatore Vittorio Sgarbi. La stessa mostra, se non sarà annullata del tutto, si trasformerà, tra quindici giorni, in una sorta di anteprima, in attesa di realizzare a settembre un progetto più ampio in una sede più adeguata, come Palazzo Reale o la Reggia di Venaria, magari Torino Esposizioni o, tutt'al più, il Castello di Miradolo. La rivoluzione, successiva all'articolo uscito ieri su Repubblica -  in cui si dava notizia che, dopo precedenti defezioni, da Mainolfi a Gastini, De Paris, Botto & Bruno, sei nuovi artisti torinesi, ovvero Salvatore Astore, Maura Banfo, Paolo Leonardo, Andrea Massaioli, Sergio Ragalzi, Francesco Sena, hanno deciso di non esporre le loro opere in una kermesse ritenuta "per nulla rappresentativa del panorama artistico regionale"  -  arriva dallo stesso Sgarbi. Il quale, come un fiume in piena, se la prende, al telefono da Acqui, dove ha ricevuto il Premio Acquiambiente, con tutto e con tutti, dal sottosegretario Roberto Rosso, all'assessore regionale Michele Coppola, al direttore dei beni culturali Mario Turetta, al "curatore" ombra Luca Beatrice. Tutti incapaci di intendere il suo progetto: "Avevo in mente una mappatura dell'arte del territorio, non la miseria che ora mi si propone. Non è possibile che la situazione artistica di una regione come il Piemonte sia rappresentata da 25 artisti, se tutto va bene, quando la Puglia ne conta 130, 160 il Friuli Venezia Giulia, mentre la città di Nuoro ne schiera da sola 72. Per il Piemonte me ne aspettavo almeno 150: la mia doveva essere una mostra inclusiva, non esclusiva. Hanno ragione gli artisti a defilarsi, sto dalla loro parte". Spiega, un Vittorio furioso, che le direttive erano altre. "Avevo incaricato un comitato di cui fanno parte tra gli altri Marco Vallora, Marco Tonelli, Giorgio Di Genova, Duccio Trombadori, Angelo Crespi di monitorare lo stato dell'arte nelle varie regioni e di elencare i creativi ivi operanti nell'ultimo decennio: ma li volevo proprio tutti, purché ancora attivi. Poi in ogni regione ci sarebbe stato un incaricato che avrebbe fatto un'ulteriore scelta e sentito gli artisti, per Torino avevo scelto Luca Beatrice. Ma si è scontrato, e non mi sento di dare la colpa a lui, con difficoltà legate soprattutto a una sede non idonea". Eccoli allora i colpevoli secondo Sgarbi: "Nessuno è stato all'altezza della situazione. Non il sottosegretario Roberto Rosso, che non mi è venuto incontro, nonostante l'abbia contattato. Non l'assessore regionale Michele Coppola, che non fa l'assessore. Perché ha scelto una sede come il Museo di Scienze naturali invece della Reggia di Venaria, quando sarebbe bastata, per ottenerla, una telefonata al presidente Fabrizio del Noce? E non il direttore regionale Mario Turetta, che non ha collaborato con il suo diretto superiore, la direttrice generale del Ministero per l'arte Antonia Pasqua Recchia, che è responsabile del Padiglione Italia e dell'intera iniziativa. Perché negarci Palazzo Reale?". Ce n'è per tutti insomma. E adesso? Succederà che Sgarbi vorrà a tutti i costi una sede prestigiosa, in cui esporre il suo progetto. E succederà soprattutto che si dovrà ricominciare da capo e ricontattare gli artisti. Sia quelli che hanno detto di no, per capire se sono disposti a tornare sui loro passi, sia altri che Sgarbi vorrebbe includere: "Questa non è un'operazione fatta secondo i miei gusti, ma qualcosa di più ampio. Non per nulla ho chiamato le mostre regionali "Lo Stato dell'arte". Se si deve fare una mappatura dell'intero territorio, perché non è stato invitato un artista come Penone, protagonista del Padiglione Italia alla Biennale di Venezia di quattro anni fa? E perché non compare Colombotto Rosso o, visto che intendo documentare le diverse generazioni, un giovane come Nicola Bolla?". Certo la situazione appare assai confusa. Un esempio? Prima che saltasse la vernice di mercoledì, si è tentato il tutto per tutto per reclutare gli artisti e sostituire i "dissidenti". Mauro Chessa, un esempio per tutti, racconta di essere stato contattato sabato pomeriggio: "Mi hanno chiesto se ero disponibile a partecipare alla Biennale e sa che cosa ho risposto? Che mi sembrava uno di quegli inviti fatti all'ultimo momento quando si scopre di essere in 13 a tavola". 
ROMA - Dopo il trionfo nei 400 di due giorni fa, Federica Pellegrini si conferma in crescendo di condizione, in vista dei Mondiali di Shanghai di luglio, dominando, al Trofeo Settecolli, anche nei 200 sl, chiusi in 1'56"85, quasi un secondo meglio dell'ungherese Jakabos, giunta seconda. Un responso che fa davvero ben sperare. Non credevo di scendere sotto l'1'57"... Invece ho fatto una buona gara, soprattutto dal punto di vista tecnico, e ho avvertito ottime sensazioni", sottolinea la veronese. RISULTATI INATTESI - E pensare che quella di Roma, anche in base ai programmi del neo-tecnico Lucas, non doveva essere un appuntamento di spicco. "Non avevamo preparato questa manifestazione", dice l'azzurra, "e quindi non mi aspettavo particolari risposte da questi giorni di gara. Invece sono arrivate, meglio così... Adesso devo proseguire il lavoro sulla forma, mi attendono altre tre settimane di allenamenti intensi e poi la fase di scarico". CASA DOLCE CASA - La Pellegrini ribadisce che essere tornata ad allenarsi a Verona le ha dato uno sprint in più. "Con Lucas un ottimo lavoro a Parigi ma è ovvio che il mio cuore è e resta a Verona. Allenarmi a casa mi dà maggiore serenità. Per il resto la convinzione in me stessa non è mai mancata..." RIECCO MAGNINI - Tra gli altri risultati di giornata da sottolineare, soprattutto, la prestigiosa vittoria Nnei 100 stile del due volte campione del mondo Filippo Magnini che con il tempo di 49"27, ha preceduto l'olandese Verschuren (49"35) ed il tedesco Deibler (49"36). Leggi i commenti I commenti dei lettori 
ROMA - "La cosa che mi ha fatto più male in questa vicenda è che per alcune falsità mi sono rovinato la reputazione fatta in 30 anni di carriera". E' un Beppe Signori amareggiato quello che commenta al Tg1 l'inchiesta di Cremona sul calcio scommesse. Signori, a cui sono stati revocati in settimana gli arresti domiciliari, è sbigottito per come è stato tirato in ballo nella vicenda: "Ho passato le giornate dentro casa a cercare di capire e soprattutto a leggere l'ordinanza. L'ho studiata a memoria per capire cosa c'entrassi, il perché e il per come. Chi mi conosce bene sa chi sono e come mi sono sempre comportato. Ora mi sento un po' più tranquillo e più sereno, anche se è stata dura" FERITO DALLE TANTE BUGIE - L'ex attaccante della nazionale, ritenuto al centro di un giro di scommesse illegali su siti asiatici, si dice soprattutto ferito per le tante falsità, a suo avviso, dette e lette in questi giorni: "Le bugie e le falsità scritte su di me, tutte cose non vere, mi hanno davvero fatto male. Ero abituato a rimanere sui giornali per tanto tempo solo per imprese calcistiche e non per cose così...". DOMANI RIPRENDONO INTERROGATORI - Comincia domani una nuova settimana dell'inchiesta sul calcio scommesse. Mentre a Cremona si lavorerà con altri interrogatori, gli occhi saranno puntati anche su Bologna dove Beppe Signori, agli arresti domiciliari da martedì scorso, dirà la sua in una conferenza stampa alle ore 12 presso la sala congressi dell'Hotel Savoia Regency. A inguaiare nei giorni scorsi Beppegol sono stati i commercialisti Francesco Giannone e Manlio Bruni presso i quali Signori aveva avuto un incontro durante il quale gli erano stati chiesti soldi (40mila euro) per taroccare la gara Inter-Lecce. Signori non denunciò mai il fatto. Martedì sarà di nuovo sentito dal procuratore Di Martino, Francesco Giannone, mentre mercoledì toccherà a Massimo Erodiani e a Beppe Signori. Sempre mercoledì, ma a Roma, si terrà invece l'incidente probatorio sulla scheda del telefonino di Marco Paoloni, il portiere ex Cremonese e Benevento agli arresti domiciliari da venerdì scorso. Leggi i commenti I commenti dei lettori 
ROMA - Un momento prima giocava sulla spiaggia di Civitanova Marche, in provincia di Macerata, come tanti altri bambini. Poi è entrata in mare e a pochi metri dalla riva è stata trascinata via dalle onde. La vittima è una bambina di quattro anni, di origine algerina. Quando il padre se n'è accorto era ormai troppo tardi: soccorsa e trasportata in ospedale, è morta dopo alcune ore. Questa di Civitanova non è stata l'unica tragedia di una domenica caratterizzata dal bel tempo ma dal forte vento e dal mare agitato in quasi tutta l'Italia. Il bilancio complessivo è di otto vittime. In Liguria un poliziotto di 29 anni. Antonio Cammarano, originario di Salerno ma in servizio a Biella, è stato sbattuto contro gli scogli dalla mareggiata, sotto gli occhi della fidanzata e di un'amica. In Veneto, a Bibione, le vittime sono un turista tedesco di 76 anni e un altro uomo, più giovane ma non ancora identificato. I loro corpi sono stati visti affiorare sull'acqua, a poca distanza l'uno dall'altro. In Sardegna, questa volta alla foce del fiume Coghinas e non in mare, è annegato un ambulante senegalese, Tapha Ndiaye, di 25 anni. Stava attraversando il fiume con altri due connazionali, quando un'onda lo ha travolto. L'uomo, carico di bagagli e vestito, non ce l'ha fatta a tornare in superficie. Altro mare, ma analoga tragedia, sul litorale del Lazio, tra Fregene e Focene, dove ha perso la vita un giovane afgano di appena 22 anni. E' stato colto da malore mentre era in acqua. Lo stesso è accaduto  in Liguria a Sergio Colombini, milanese di 65 anni, stroncato da un infarto nel mare di Albisola, dove si trovava con la nipote. Ad Ansedonia, in provincia di Grosseto, un turista canadese di 41 anni è morto nel pomeriggio mentre stava facendo il bagno. E ancora in Liguria, ad Andora, un giovane rischia la paralisi: si è tuffato con un amico e la mareggiata lo ha scaraventato con forza contro alcuni scogli. 
GENOVA - Il suo nome non è una sorpresa, ma finalmente è arrivata anche l'ufficialità. Alberto Malesani è il nuovo allenatore del Genova. Ha firmato un contratto annuale, con opzione per il secondo anno. A lui Enrico Preziosi ha affidato il compito di riportare in casa rossoblù il gioco spumeggiante mancato nella scorsa stagione. 57 anni lo scorso 5 giugno, nell'ultima stagione Malesani ha allenato il Bologna, dove alla seconda giornata di campionato era subentrato a Franco Colomba. Con gli emiliani raggiunge una salvezza insperata, grazie anche ad alcuni risultati sorprendenti come la vittoria in casa della Juventus per 2-0, nello scorso febbraio. Leggi i commenti I commenti dei lettori 
Servirà la "bella", giovedì al PalaFerraris di Casale, per decidere chi vincerà la LegAdue e conquisterà la promozione in serie A. La Reyer Venezia allunga la serie battendo in casa 68-62 una Fastweb apparsa per la prima volta affaticata e poco lucida, superata in energia e reattività e limitata anche in una delle sue specialità, la lotta sotto canestro, nella quale ha concesso agli avversari ben 42 rimbalzi contro 33, di cui 17 offensivi. Serata poco esaltante, quella dei piemontesi, che hanno avuto poco da tre degli uomini più produttivi nelle precedenti partite, come Hickman (solo 13 punti), Gentile (4) e Nnamaka (0). Per i veneti il mattatore è stato invece Clark, autore di 22 punti con 6 su 10 nelle bombe, ben supportato dallo score di Allegretti, Slay (12 punti ciascuno) e Bryan (10). Le due squadre cominciano contratte: difese chiuse e attacchi nervosi, si segna poco e si sbaglia molto. Si va al primo riposo sul 12-12, ma con un eloquente zero nelle triple realizzate da entrambe le squadre su 13 tentativi (5 di Venezia e 8 di Casale), frutto di un'aggressività difensiva che induce a tentare soluzioni  -  spesso affrettate  -  da fuori. La prima bomba la segna il casalese Taylor al 12': è il canestro che, dopo un break di 6-0 a favore della Reyer, dà il via al controparziale di Casale, un 9-0 propiziato da una zona efficace che costringe i padroni di casa a un'infrazione di 24". Due triple di Clark, rintuzzate da quattro tiri liberi di Taylor, chiudono i primi 20' sul 26-25. Lo show balistico di Clark continua al rientro dagli spogliatoi, quando il play reyerino mette a segno altre tre bombe che, una dopo l'altra, incendiano il PalaTaliercio. Rintuzzato un primo strappo dei padroni di casa, Casale sembra vacillare quando Venezia finalizza in pochi secondi due contropiedi con Allegretti e ancora Clark, ma prima una bomba di Pierich e poi una spettacolare penetrazione con schiacciata di Taylor chiudono la frazione sul 44-42. L'ultimo quarto vede l'ultimo sorpasso di Casale: due tiri liberi di Taylor per il 44-45), poi la Reyer si riporta in vantaggio, allungando piani piano fino al +9 del 56-47. A questo punto il match è indirizzato e gli ultimi sforzi confusi dei piemontesi ormai privi di Taylor, uscito per il 5° fallo, fruttano le uniche triple di Hickman e Gentile, segnate "a babbo morto" quando ormai la rimonta appare improbabile. Subito dopo aver segnato la sua bomba, a circa un minuto dalla sirena, Hickman commette un fallo antisportivo che chiude sostanzialmente la partita. La girandola finale dei tiri liberi fissa il risultato sul 68-62. Serie sul 2-2, ora si torna a Casale, dove giovedì sera si giocherà gara-5. 
