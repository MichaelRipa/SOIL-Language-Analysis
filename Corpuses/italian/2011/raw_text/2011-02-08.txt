Se fossi un paziente dell'ospedale di Baggiovara a Modena andrei a cercare un altro paziente, uno sportivo biondo, e gli ammollerei due ceffoni di quelli buoni. Così, sulla fiducia. 
Un nuovo capitolo sta per essere scritto sull'asse piazza Garibaldi - palazzo Chigi nella vicenda metropolitana. Dopo l'emanazione della norma ad hoc LEGGI che ha cancellato il finanziamento di 172 milioni già impegnato per la realizzazione dell'infrastruttura, Comune e Governo puntano ad accelerare i tempi dell'arrivo a Parma degli stanziamenti previsti nonostante l'addio all'opera. Un bonus da recesso che il Comune aspetta con ansia per ridare fiato a casse municipali che certo non brillano per prosperità. "Se oggi il bilancio del Comune dovesse sostenere quest'opera avremmo superato il limite di indebitamento consentito per legge. Andare avanti sarebbe stata una scelta sconsiderata" ha detto il sindaco Vignali nel recente discorso di Sant'Ilario, smarcandosi dalla tesi sempre professata: la metro non si è fatta perchè il ministero delle Infrastrutture non garantiva il finanziamento di 37 milioni per il materiale rotabile. Considerazione, quest'ultima, respinta duramente dal ministro Altero Matteoli nella famosa lettera inviata al primo cittadino LEGGI Acqua passata. Il presente è il giudizio della Corte Costituzionale che pende sull'Amministrazione comunale. La Regione Emilia Romagna ( nella foto la sede ), infatti, ha eccepito le modalità di stralcio e ridefinizione dell'esborso deciso dallo Stato nel 2005 all'interno di una concertazione più ampia tra Stato e Regione sulla mobilità. Prassi che in fase di redistribuzione delle risorse è stata totalmente disattesa. La Giunta del governatore Errani ha quindi deciso di opporsi al decreto  legislativo 40/2010 del 25 marzo 2010. "E' necessario correggere questo  decreto che  fa perdere risorse importanti ed estromette completamente la Regione dalle  decisioni. È fondamentale che a Parma arrivi la totalità dei soldi già  deliberati", ha avuto modo di chiarire l'assessore regionale ai Trasporti Alfredo Peri. Il responso dei giudici è prossimo (forse già il 22 febbraio) e ci sono buone possilità che il ricorso di viale Aldo Moro venga accolto con successivo rimescolamento delle carte. Un rischio che il Comune non può correre. Da qui il pressing scattato sul Governo affinché i soldi previsti vengano incamerati il più presto possibile. Il Comune sarebbe così pronto a incassare, dopo gli 8,5 milioni già utilizzati per coprire il debito di Metro Parma, almeno altri 13 milioni dalla riconversione del finanziamento metro LEGGI . Ne mancherebbero, a questo punto, circa 50 di milioni, di cui 18,5 rappresentano l'indennità di recesso per il costruttore che si era aggiudicato i lavori a seguito di regolare bando LEGGI Una volta messi i milioni a bilancio dal Comune, e magari impegnati in altre opere pubbliche, come porli nuovamente in discussione anche a fronte di una decisione sfavorevole della Corte Costituzionale ? Un modo per giocare d'anticipo e mettere per così dire le mani avanti. Una corsa contro il tempo. In Regione sembrano aver sentito puzza di bruciato e sono scattati gli accertamenti. Dopo la "misteriosa" riunione del pre Cipe del luglio 2009 LEGGI che mise una pietra sopra al maxi finanziamento statale per la metropolitana di Parma, il connubio tra la Giunta civica e il Governo di centrodestra è pronto a calare un altro asso. ( f.n. ) LEGGI TUTTO SULLA METROPOLITANA DI PARMA 
"E' più facile educare un cane di un rom": è quanto ha detto la portavoce milanese di Futuro e Libertà, Tiziana Maiolo, a Radio 24. "I cagnolini e i bambini si possono educare - ha detto - e per i rom è più facile educare il mio cagnolino. I bambini sono come i cani: li puoi educare. Quelli fanno la pipì sui muri: il mio cagnolino non fa la pipì sui muri!". La Maiolo ha poi commentato le parole del presidente della Repubblica: "Il presidente Napolitano ha sbagliato perché ha parlato senza cognizione di causa: ha detto che devono avere una casa. E perché gli italiani no? Quelli ci odiano e ci vedono solo come possibilità per sfruttarci o rubarci qualcosa e noi gli diamo la casa. Ma l'italiano che non ha una casa cosa dovrebbe dire?". 
Presentato il 31 luglio 2009, il piano nomadi firmato Alemanno è nato sull'idea di avere meno nomadi e campi esclusivamente autorizzati nonché attrezzati e quindi con container e servizi come acqua e luce. Infatti, disegna una realtà che 'tollera' un numero ben preciso di nomadi, una realtà che deve essere gestita anche grazie ai poteri del prefetto di Roma Giuseppe Pecoraro commissario straordinario del governo. Un numero chiuso di circa 6mila persone da sistemare in campi attrezzati con un massimo di 600 abitanti anche se in questo momento il campo di Salone ne ospita 800 a causa degli arrivi dagli insediamenti chiusi. Quel giorno di quasi due anni fa è stato annunciato che il piano sarebbe diventato realtà entro il 2010; invece, la situazione attuale vede, sì, l'esistenza di 7 campi autorizzati e cioè Camping River, Candoni, Castel Romano, Salone, Gordiani, Cesarina e Lombroso, ma fotografa anche situazioni ancora da definire. A questi, infatti, se ne devono aggiungere altri tollerati secondo l'ordinanza 80 del '96: Baiardo-Foro Italico, Arco di Travertino, La Barbuta, Monachina, Ortolani, Salviati 1 e 2, Tor de' Cenci, Spellanzon, Sette Chiese e Tor di Quinto. Obiettivo del piano nomadi, è quello di chiuderli tutti tra giugno 2011 e il 2012. A tutt'oggi sono stati chiusi Casilino 900, definito più volte dal sindaco "la vergogna d'Europa", La Martora, Naide e Dameta e quello di Via Degli Angeli che Alemanno aveva appellato come "vere bombe innescate". Alla fine, una volta attuato in tutti i suoi punti, il piano nomadi della capitale dovrà prevedere, accanto alle strutture autorizzate presenti, anche altri due nuovi campi e il totale rifacimento di quello de La Barbuta che verrà chiuso e ricostruito poco distante. La realtà più difficile da tenere sotto controllo, però, è quella dei microinsediamenti. Se si sorvola il territorio a bordo di un elicottero quello che si scorge è un insieme di microaccampamenti abusivi, circa 200 sparsi un po' ovunque; dal giugno 2008 a oggi ne sono stati sgomberati 320. 
LA DIREZIONE è stata scelta. Si parte da piazza Matteotti e si arriva a piazza Dante. Poco più di un chilometro per dimostrare tutta la propria indignazione. E non solo. Perché l’indignazione non basterebbe. Sarà una marcia per i diritti, quella che si terrà domenica 13 febbraio anche a Napoli, diritti calpestati spesso in questi mesi di “Rubygate”. Le donne del capoluogo partenopeo e della Campania aderiscono all’appello nazionale lanciato da migliaia di altre donne «contro una politica che cammina nella crisi calpestando la dignità femminile». Il motto è: “Se non ora quando”. L’appuntamento per domenica è alle 10.30 in piazza Matteotti. Il corteo sfilerà a piedi fino a piazza Dante. All’iniziativa aderisce l’Udi (Unione donne italiane), con il manifesto “Le diritte d’autrice” e una mobilitazione permanente: «Saremo in piazza con i centri antiviolenza, con le donne che come noi hanno perso il lavoro, con quelle che come noi si vedono prelevare per motivi oscuri parte della pensione». Ci sarà anche la Cgil della Campania e la Camera del lavoro di Napoli, che ricorda gli obiettivi del movimento che promuove la manifestazione: «Un effettivo accesso al lavoro e alle carriere, parità salariale, conciliazione tra i tempi di vita e i tempi di lavoro, una maternità libera e consapevole che tutte le donne rivendicano da sempre». Alla manifestazione del 13 aderiscono anche le donne del Pd: «Facciamo appello e chiediamo a tutte e a tutti di manifestare insieme per difendere il nostro valore, la nostra libertà e la dignità di donne e uomini». E in attesa del corteo, domani ci sarà una iniziativa pubblica, dal titolo “Per la dignità delle donne”, organizzata da Sinistra ecologia e libertà, a Intramoenia, in piazza Bellini (alle 18). Intervengono Enrica Amaturo, preside della facoltà di Sociologia dell’Università degli Studi Federico II, Teresa Potenza segretaria della Camera del lavoro di Napoli, Anna Riccardi componente direzione provinciale Sel e Celeste Costantino che fa parte della presidenza nazionale di Sel. Il dibattito sarà intervallato da letture dell’attrice Elena Cepollaro. «Un’altra storia italiana è possibile — dice Enrica Amaturo — c’è un’Italia migliore per cui le donne non sono carne da macello, corpi da mercimonio, protagoniste solo in un establishment da escort. Per questo domenica saremo in piazza». 
UNA lettera spedita a Parigi, dieci righe, indirizzata a Clara, la sua vittima e ai genitori di lei, per chiedere perdono per lo stupro commesso e un assegno di 15 mila euro a titolo riparatorio. E poi, davanti ai giudici, l’ammissione di responsabilità, già fatta in fase di indagini: «Ho sbagliato, ero del tutto ubriaco, in altre condizioni non mi sarei mai comportato così. L’ho buttata a terra, le sono salito sopra, lei diceva no e io ho continuato». LA LETTERA Tensione e nervosismo alla prima udienza del processo per violenza sessuale, tenuta ieri al Tribunale dei minori, a carico di Giuseppe Fioretti, il diciottenne napoletano che la notte del 7 agosto dell’anno scorso a Capri, in via Camerelle, ha violentato la sua coetanea francese che si trovava in vacanza sull’isola, lasciandola in un lago di sangue. Emerge un particolare raccapricciante: la lacerazione di quattro centimetri riportata dalla ragazza è stata provocata da una mano introdotta con violenza dopo che lei aveva rifiutato il rapporto sessuale. L’udienza a porte chiuse è stata rinviata dal presidente Maurizio Pierantoni al 22 marzo, per un progetto di “messa alla prova” dell’accusato. «Ce ne sono tutti i presupposti», secondo il difensore di Fioretti, l’avvocato Mario Covelli, che ha presentato l’istanza, «e anche che avvenga in stato di libertà». L’avvocato Francesco Picca, procuratore di Clara, invece osserva: «L’impressione è di una cifra di sensibilità molto bassa. Non mi ha dato l’idea di un percorso autocritico sinceramente avviato». Il pm Patrizia Imperato si è riservata il parere. Il programma di recupero, redatto dagli assistenti sociali, se ritenuto idoneo, verrà approvato dalla corte. In questo caso il processo è sospeso per due anni. L’avvocato Picca ha preso in custodia l’assegno di 15 mila euro «senza che questa consegna — chiarisce — equivalga ad un’accettazione che non c’è se prima non si sa cosa ne pensa la famiglia». 
Più poteri per velocizzare l'opera del prefetto nelle vesti di commissario straordinario del governo per l'emergenza Rom. Li ha chiesti il sindaco di Roma Gianni Alemanno dopo la tragedia in cui hanno perso la vita quattro bambini nomadi nel rogo della baracca in cui vivevano. I poteri che attualmente sono nelle mani del prefetto Giuseppe Pecoraro sono contenuti nell'ordinanza del 30 maggio 2008 n. 3676, della presidenza del Consiglio dei ministri. Il commissario straordinario, si legge nel documento, ha il compito di mettere in campo programmi d'azione per il superamento dell'emergenza, monitorare i campi autorizzati e individuare quelli abusivi, identificare e censire le persone, anche minori, e i nuclei familiari che vivono nei campi. Inoltre, deve adottare le necessarie misure, avvalendosi delle forze di polizia, nei confronti di chi è destinatario di decreti di allontanamento o di espulsione, individuare altri siti idonei per la realizzazione di campi autorizzati, adottare misure finalizzate allo sgombero e al ripristino delle aree occupate dagli insediamenti abusivi. Deve altresì realizzare interventi idonei a ripristinare i livelli minimi delle prestazioni sociali e sanitarie e pianificare interventi che favoriscano l'inserimento e l'integrazione sociale delle persone trasferite nei campi autorizzati. Particolare attenzione va data alle misure di sostegno e ai progetti integrati per i minori, nonché alle azioni per contrastare commercio abusivo, accattonaggio e prostituzione. Infine, il commissario deve favorire la scolarizzazione e l'avviamento professionale e il coinvolgimento nelle attività di realizzazione o di recupero di abitazioni. Ora, con la richiesta ufficiale da parte del sindaco, Pecoraro potrebbe ridurre i tempi per la conferenza dei servizi e il percorso per individuare le aree da destinare ai campi e, in generale, i tempi per la realizzazione delle opere. 
Per l'Opera nomadi sono più di 15 mila i rom, i sinti e i camminanti che vivono a Roma. Sparpagliati tra campi autorizzati, tollerati e insediamenti abusivi arrivano fino a 18 mila se si tiene conto anche dei semi-nomadi italiani. Di questi, il 60% sono minori, cioè bambini in età scolare. I numeri non si sono modificati molto da quelli fotografati prima dell'insediamento dell'amministrazione di centrodestra, "forse un po' aumentati" ha spiegato Massimo Converso, presidente dell'associazione. Infatti, in una fotografia scattata nel 2005, i nomadi a Roma risultavano circa 15mila. Sono gli invisibili, quelli che spariscono di notte in baracche nascoste tra gli arbusti lungo i fiumi di Roma o sotto i cavalcavia della tangenziale est. Sono bambini tenuti nascosti all'interno delle auto e che non è possibile censire. I numeri ufficiali, invece, quelli dei rom 'conosciutì sono di gran lunga più bassi. Circa 7mila, il 40% sono bambini, che vivono nei campi tollerati e autorizzati, quelli che compongono la mappa del piano nomadi. Di questi molti sono stati avviati alla scolarizzazione grazie anche a progetti messi in campo da associazioni come Sant'Egidio. Secondo la comunità, è molto aumentata la frequenza scolastica dei bambini rom tra il 2008 e il 2009. Per esempio, nella scuola Iqbal Masih, nel maggio 2008 era pari al 47,30% e nel maggio 2009 ha raggiunto l'80,2%. La popolazione nomade che vive nel territorio della capitale è presente in tutti i municipi ma in alcuni è particolarmente concentrata. Per fare una mappatura, seppur approssimativa, è possibile suddividere i municipi tra quelli con più o meno di 20 accampamenti. I più gettonati sono il IX con 20 insediamenti tra tollerati e abusivi, il XII con 24 e il XVI con 26. 
