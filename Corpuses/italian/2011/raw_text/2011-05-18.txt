Via Jacopo di Paolo, 36 - 40128 Bologna Tel. 051/7190111 - Fax 051/377586 
«Gianlu, Giammy, Olly non siete andati via, vivrete in ogni nostro gesto, in ogni scelta, in ogni successo. Voi ci siete e renderete migliore la nostra vita. Noi — si impegnano gli amici — saremo grandi e faremo cose grandi, nel vostro ricordo». Dolore per delle morti senza un perché, lacrime, malori, nella chiesa del Sacro Cuore per i funerali dei tre diciannovenni morti nella tragedia di via Petrarca. Ma anche tanta paura e tanto coraggio. Sui balconi dell’istituto religioso campeggia un grande unico lenzuolo bianco, con la scritta: «Gianmaria, Gianluca, Olly, sempre con noi». E i tre amici diventano una sola persona. I feretri sono sotto l’altare. Due scuri, uno bianco a ricordare i tre giovani uomini, che in fondo erano ancora bambini. Girasoli, tanti e stanchi per il caldo, i respiri e la gente. Tre foto in bianco e nero, protette da una sottile plastica trasparente. Un Supersantos ricoperto di firme e saluti con il pennarello nero, un pallone fatto di ranuncoli e margherite e piccoli pensieri: «Caro compagno continua a segnare anche da lassù», «Ricciolone, ti vogliamo bene». Una sciarpa dell’Inter. Il piccolo mondo del calcio accompagna i tre amici. Ad abbracciare Gianluca, Gianmaria e Oliviero ci sono i compagni di classe, gli amici di infanzia, i compagni di squadra. I ragazzi non si siedono tra i banchi, non rimangono in piedi lungo le pareti, scelgono di accoccolarsi tra i feretri, gli uni abbracciati agli altri, tutti uniti, vivi e morti insieme, senza differenza. Perché c’è un giuramento di fratellanza, che va oltre il corpo. Difficile per padre Antonio Puca cominciare. La navata unica della chiesa è colma. Invaso anche il sagrato. Nessuno parla. Il silenzio è rotto solo da rapidi e timidi colpi di tosse nervosa. E allora padre Antonio comincia con i canti: «Ragazzi cantate, provate i ritornelli, perché questo è un saluto a tre amici che sono morti è vero, ma è anche un’occasione di vita... non è finita così e allora cantate e vivete». Ai genitori, alle madri, don Antonio chiede «di non piangere», ai ragazzi «di non cercare di spiegare il mistero della morte, ma di far vivere i loro amici nel loro presente, perché il dolore non esiste mai senza la speranza». Un’omelia veloce e poi la parola viene data proprio ai ragazzi. E il tormento diventa poesia, la paura ricordo. Gli amici di Gianluca, Gianmaria e Oliviero si alternano al microfono. Sono soprattutto uomini, compagni, fratelli, che piangono, si commuovono, ingoiano parole e lacrime e dicono senza vergogna «Ti amo fratello», «Cuccioli proteggeteci, aiutateci a crescere e aspettateci, ci rincontreremo». Le voci si passano il testimone tra piccoli aneddoti come «l’orologio lasciato sul comodino», «le fughe da casa», «i sorrisi beffardi». C’è chi ricorda «quando avevamo sei anni e mia madre ci veniva a prendere a calcetto» e chi immagina «faccio finta che siete nascosti nell’altra stanza» oppure «ora manca un mese prima della maturità e io ogni giorno immaginerò che piove, perché quando pioveva tu non venivi mai a scuola». Ricordi sparsi a mani larghe e acchiappati alla rinfusa nella memoria. Poesie, saluti, promesse. Una ragazza tenta di formulare un giuramento: «Non siete morti per nulla. Se prima avevamo difficoltà a riconoscere quale era la strada giusta ora abbiamo voi, ora noi crederemo meno nei divertimenti eccessivi, portati alle estreme conseguenze e cercheremo di sfruttare le possibilità della vita, quelle che voi non avete più, ma a cui noi ora daremo valore». E se i ragazzi ricordano, si impegnano, si abbracciano e si cercano senza chiedersi che cosa è davvero accaduto, gli adulti piangono e si interrogano e cercano un perché. Sulla dinamica dell’incidente c’è chi ripropone la gara tra auto, chi addirittura crea la teoria improbabile della fuga da un rapinatore. La polizia municipale continua le indagini: «È un terribile incidente stradale, nessun retroscena da spy story», ripetono gli investigatori. Si aspettano gli esiti delle autopsie. E come dice padre Antonio: «La vita di questi tre ragazzi troncata senza un perché rimane un mistero. Noi non facciamoci domande sulla morte, ma cerchiamo la vita». 
DUBLINO - Davide stavolta s'è inchinato a Golia. Al Braga, finalista a sorpresa, non riesce l'impresa di vincere il primo trofeo europeo della storia. L'Europa League va, da pronostico, al Porto, già dominatore del campionato lusitano, che così mette in bacheca il 7° trofeo internazionale, 7 anni dopo il magico 2004 che gli regalò prima il trionfo in Champions targato Mourinho e poi il sigillo dell'Intercontinentale, oggi Mondiale per Club. "TRIPLETE" IN VISTA - Ha vinto la squadra più tecnica. Quella che, sicuramente, nell'arco di tutta la manifestazione ha meritato di più, elargendo ovunque spettacolo (resteranno memorabili il 10-3 complessivo nei quarti allo Spartak e il 7-4 rifilato al Villarreal in semifinale). Una formazione che si candida all'ambito "triplete" (dopo il campionato e l'Europa League, domenica potrebbe vincere anche la Coppa del Portogallo...) e che di certo, Villas Boas o no, farà parlare di sé anche nei prossimi anni in Champions, sempre che non perda gran parte di un'ossatura  (leggi Moutinho, Guarin, Hulk e Falcao) che ha dimostrato di essere vincente. BRAGA, IL SOGNA DURA 44' - Il Braga ha sognato per solo un tempo. Per quasi 45' è riuscito nell'intento di togliere respiro alla veloce manovra ai più blasonati rivali chiudendo tutti gli spazi. Non ha rischiato praticamente nulla, se si eccettuano un paio di conclusioni a lato di Hulk e Varela, e, di contro, ha ribattuto colpo su colpo tenendo Helton in allerta con Custodio e Lima. FALCAO, ANCORA LUI - Alla prima disattenzione, però, la squadra di Paciencia è stata punita. Al 44' Guarin, con un preciso cross dalla destra, ha pescato solo in area Falcao che non ha avuto problemi a infilare il pallone di testa a fil di palo alla destra di Artur, realizzando, così, il 18° centro stagionale in Europa. MOSSORO MANCA L'1-1 - Costretto a tentare il tutto per tutto, il Braga è ripartito a testa bassa nella ripresa. Ma ha fallito, dopo appena 1', l'occasione delle occasioni col subentrato Mossoro che, dopo aver rubato palla a Fernando, ha malamente calciato addosso ad Helton, solo davanti alla porta. SUCCESSO MAI IN DISCUSSIONE - Capita l'antifona, il Porto per una volta tanto ha messo da parte i suoi schemi scintillanti ed ha badato al sodo. Ha serrato le fila ed eretto un muro contro il quale il Braga ha finito puntualmente per sbattere, non andando oltre un tiro debole di Meyong al 76'. Anzi, nel finale, sono stati i "dragoes" a legittimare il successo sfiorando il raddoppio in contropiede con Belluschi. E così ecco che per la seconda volta, dopo il trionfo del 2003, la coppa Uefa ha preso di nuovo la strada per Oporto. PORTO - SPORTING BRAGA 1-0 (1-0) Porto (4-3-3): Helton; Sapunaru, Rolando, Otamendi, Alvaro Pereira; Guarin (28' st Belluschi), Fernando, Moutinho; Hulk, Falcao, Varela (34' st James Rodriguez). A disp.: Beto, Maicon, Souza, Micael, Walter. All.: Villas Boas Braga (4-5-1): Artur; Miguel Garcia, Paulao, Alberto Rodriguez (1' st Kakà), Silvio; Vandinho, Custodio; Alan, Hugo Viana (1' st Mossorò), Paulo Cesar; Lima (22' st Meyong). A disp.: Cristiano, Helder Barbosa, Elderson, Leandro Salino. All.: Paciencia Arbitro: Carlos Carballo (Spa) Rete: 44' Falcao (P) Ammoniti: Hugo Viana (B), Silvio (B), Sapunaru (P), Miguel Garcia (B), Mossorò (B), Kakà (B) Recupero: 1' pt e 3' st. Leggi i commenti I commenti dei lettori 
Via Fabio Numerio, 46 - 00181 - Roma Numero verde: 800.03.26.23 
L'Accademia di Belle Arti di Parma reincontra l'Istituto d'Arte "Paolo Toschi", germinato da lei nel 1877, nel rispetto reciproco delle funzioni e dei percorsi che entrambe le istituzioni hanno fatto in ben più di un secolo, in una prima forma di collaborazione, che sottende il confronto con i giovani. L'Accademia infatti ha promosso, con la collaborazione dell'Istituto d'Arte ovviamente, una mostra che esporrà dal 18 maggio alla fine del mese, una serie di lavori artistici realizzati dai docenti della Scuola. E' stata intitolata "Factory Toschi professori in mostra", con evidente riferimento alla Factory di Andy Warhol (,1928-1987) grande maestro della pop art. Egli aveva chiamato Factory il suo studio, in un solaio in affitto a New York, agli inizi degli anni sessanta dello scorso secolo, dove una squadra di collaboratori lo affiancava nella produzione delle sue opere.    		Così lo stesso Warhol descrive la Factory: "era composta da poche persone che lavoravano per me con una certa regolarità, da molti che potrebbero essere definiti free lance e che lavoravano su progetti specifici e da un sacco di "superstar" o "iperstar", o comunque si voglia chiamare la gente veramente dotata di talento, ma di un talento difficilmente definibile e non commerciabile. Era quello, allora, lo "staff" della Andy Warhol Enterprises. Un intervistatore una volta mi ha fatto un sacco di domande su come mando avanti lo studio, così ho cercato di spiegargli che non sono io a mandarlo avanti, ma è lui a mandare avanti me". E questa ultima espressione potrebbe essere usata per lo stesso Toschi composto, nel corpo docente e nell'insieme degli alunni, da molteplici personalità ed attitudine diverse, che insieme diventano stimolo reciproco, sprone e sostentamento, in un avanzare e progredire sollecitato e promosso dai singoli, ma anche che collettivamente sostiene nei momenti di difficoltà e disagio. Anche perché il confronto tra docenti e discenti non è basato solo sulle nozioni o sull'apprendimento di tecniche e sapere, ma è un continuo misurarsi sulle cose e sulle emozioni umane, colte nella loro trasformazione. Ecco che Factory Toschi concretizza questo esporsi direttamente da parte di alcuni insegnanti attraverso le proprie opere scelte in modo esemplare ed esemplificativo. E' un mettersi in gioco, un mostrarsi oltre il privato, un farsi scoprire nelle scelte, al di là dell'asetticità dei programmi ministeriali, al di fuori del ruolo difeso dalla cattedra, nella concretezza del fare. Per molti di questi insegnanti si tratta anche di confrontarsi con il proprio passato, essendo stati allievi dello stesso Istituto, quasi un continuare un alunnato che in arte non si interrompe mai, oltre l'età ed il sapere. Per l'Istituto è la esemplificazione della ricchezza di stimolo, di filoni di ricerca e di espressione, sono qui parzialmente presentati: dalla pittura, alla scultura, alle installazioni, alla grafica, all'architettura al design, per citare alcune linee ciascuna specifica, attuale per linguaggio e risultati al servizio dell'uomo e della qualità della sua esistenza. Così per la scultura abbiamo opere di Fausto Beretti e Gianantonio Cristalli . Un pastello di Roberto Costantini . Progetti architettonici di Giuseppe Occhi oppure di Pierluigi Montani e Mario Ugolott i.  Per il disegno applicato, il design di Maurizio Gatti. Un'installazione di Sonia Menichelli . Tecnologie d'avanguardia - computer media - usa invece Mauro Toniato per  creazioni figurative, mentre  pittura con mezzi più tradizionali è quella di Maria Manghi . Nella sezione pittura anche Carlo Vitali , Nunzio Garulli , Clementina Dotti , Roberto Peroncin i, 		La mostra è così composita, ma anche diversa ed originale e sicuramente si presta ad essere continuata ed ampliata negli anni a venire. Opere in mostra Fausto Beretti Don Chisciotte a cavallo terracotta Fausto Beretti Don Chisciotte disarcionato Terracotta Faustro Beretti Ritratto di don Chisciotte terracotta Roberto Costantini Mandala Blu pastello su carta giapponese, 1998 Gianantonio Cristalli Mischia terracotta patinata 44x40x20 2010 Gianantonio Cristalli Rugby terracotta patinata 44x40x22 2010 Gianantonio Cristalli Mito moderno terracotta engobbiata 74x38x47 2997 Clementina Dotti Antropos 50x70, tecnica mista su carta Clementina Dotti 30x40, tecnica mista su tela Nunzio Garulli Via via vieni via con me 70x50, tempera + busta su carta 2010. Nunzio Garulli Led da Hong Kong 70x50, tempera + busta su carta 2010. Maurizio Gatti progetto e modello di tavolo da lavoro "Se-stante" Maria Manghi Conchiglie e cicoria 100x 70olio su tela Maria Manghi Composizione con paesaggio 100x70, olio su tela Sonia Menichelli Racconto la mia storia, gesso e piombo 2007 Sonia Menichelli Installazione 2011 Pierluigi Montani - Mario Ugolotti Concorso per la progettazione della chiesa di San Nicolò Pierluigi Montani - Mario Ugolotti Concorso per la progettazione di una nuova piazza a Montecchio Emilia Giuseppe Occhi Progettazione di una ristrutturazione di edificio rurale a Vicofertile Roberto Peroncini Composizione con segni 50x60, tempera e matita su legno e tela 1995/1996 Roberto Peroncini Paesaggio 25x35, tecniche miste su legno 2010 Mauro Toniato Who . What . Where computer mix media, 2010 Mauro Toniato Against computer mix media, 2010 Carlo Vitali Luce del mattino 90x45, olio su tela Carlo Vitali Natura morta in blu 60x50, olio su tela Carlo Vitali Uomo solo 55x72, olio su tela Carlo Vitali uomo con se stesso 51x40, olio su tela 
ROMA - Capello promuove la Juve per la scelta di Antonio Conte sulla panchina."E' un'idea giovane, come fu Guardiola per il Barcellona. E a lui auguro lo stesso successo", ha detto il ct dell'Inghilterra, parlando a un evento promozionale a Milano. "Ricordo che alcuni anni fa incontrai il presidente del Barcellona all'aeroporto e gli chiesi: chi prendete come allenatore? Guardiola, mi rispose. E io rimasi sorpreso. Anche Berlusconi ebbe questo coraggio con me, alle volte bisogna avere il coraggio della novità". Capello ha poi parlato anche del mercato della sua ex squadra. "Non bisogna puntare alla quantità, ma alla qualità. Quando lo scorso anno il Milan ha preso Ibrahimovic e Robinho, ho telefonato a Galliani e Braida e ho detto loro: finalmente le scelte giuste. Ecco, alla Juve servono i giocatori per il salto di qualità". "CERCATO DA TANTE" - "Quando lasciai la Roma per Torino, venivo da quattro anni di panchina giallorossa, e in quelle condizioni o si rivoluziona tutto o si rischia di essere una minestra riscaldata", ha aggiunto Capello, che ha anche rivelato di aver ricevuto in passato "segnali e proposte per la panchina della nazionale azzurra, ma di non aver mai sentito grande trasporto per quell'incarico, mentre da giocatore avrei dato tutto per la maglia azzurra". "Scelsi l'Inghilterra - ha spiegato Capello - perchè era una sfida più difficile e più stimolante". Il ct della nazionale inglese ha poi parlato di alcuni protagonisti della serie A. "Mazzarri ha portato il Napoli in Champions, ha giocatori molto interessanti e con qualche rinforzo sarà sicuramente molto competitiva anche in Europa. La trattativa con De Laurentiis? La Champions è una vera e propria banca, un moltiplicatore di entrate. Credo che l'allenatore chieda delle garanzie,  ma vedrete che alla fine si metteranno d'accordo". "BRAVISSIMO ALLEGRI" - Complimenti ad Allegri, "che ha mostrato coraggio e personalità nelle scelte, e questo i giocatori lo percepiscono subito": perchè lo scudetto del Milan non è, come detto in una recente intervista, il primo "vero" titolo del dopo Calciopoli, ma il secondo: "Avevo dimenticato che lo scorso anno Roma e Milan erano state competitive. Ma dopo il 2006, sparite Juventus e Milan, non c'era competizione". Poi una frecciata a Montella. "Quando guidavo la Roma, giocavo con Delvecchio, Batistuta, Montella e Totti: e a quei quattro attaccanti dicevo 'uno di voi puo' rientrare a dare una mano ai centrocampisti?'. Sentirlo ora che nelle interviste dice la stessa cosa delle sue punte, mi fa effetto: ecco, vedi, mi dico, ripete quel che gli chiedevo io...". Leggi i commenti I commenti dei lettori 
Via Misericordia, 5 - 4050 - Bariano (BG) Tel. 331.7883463 
