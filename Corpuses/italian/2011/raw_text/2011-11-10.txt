Forse stava correndo dietro al suo cane per salvarlo, Zoia Dudina, 71 anni, di origine russe e da anni residente a Fossano (Cuneo), morta dopo essere stata travolta da un treno della linea Cuneo-Torino, mentre attraversava i binari, in aperta campagna, nella zona del Belvedere di Cavallermaggiore (Cuneo). La donna era in compagnia della figlia Nina, 41 anni, e del nipotino. Madre e figlia stavano passeggiando lungo la linea ferroviaria, come spesso accadeva, da quando (sei mesi fa) era nato il nipotino. Secondo una prima ricostruzione, l'anziana russa si sarebbe lanciata verso i binari per rincorrere il proprio cane, che le era sfuggito, proprio mentre sopraggiungeva il treno. Il convoglio l'ha investita in pieno e la donna è morta all'stante insieme al suo cane. La figlia, illesa come il nipote della vittima, è ricoverata sotto choc all'ospedale di Savigliano. Il traffico sulla linea è rimasto bloccato per alcune ore ed è tornato regolare in serata. Trenitalia ha attivato un servizio sostitutivo di autobus tra Cavallermaggiore e Savigliano. 
MILANO - Il gruppo multinazionale degli elettrodomestici Whirlpool ha annunciato un piano che prevede un migliaio di licenziamenti nelle sedi di Comerio e Cassinetta di Biandronno (Varese), Napoli, Siena e Trento. E' quanto è emerso al termine di un incontro a Varese fra i sindacati e i rappresentanti dell'azienda. L'intervento di riduzione di personale fa parte di un piano di ristrtturazioen che coinvolge oltre 5mila lavoratori negli stabilimenti di tutto il mondo. In particolare si perderanno 600 posti di lavoro in provincia di Varese, dove si trova il centro strategico di Whirlpool Italia , 180 a Napoli, 120 a Siena e un centinaio a Trento. I 'tagli' negli stabilimenti di Napoli e Siena sono già oggetto di un'intesa sindacale, mentre sono stati formalizzati solo ora quelli del grande polo lombardo (che ha in tutto oltre 3mila dipendenti) e di Trento. "A fronte di un difficile momento economico caratterizzato da forte inflazione, contrazione della domanda, rincaro delle materie prime e calo delle vendite, con previsione di domanda molto debole per uno o due anni - si legge in una nota diffusa dall'azienda - si rendono necessari una serie di interventi di ristrutturazione e ridimensionamento della capacità produttiva e degli organici in linea con la realtà del mercato". Per l'area di Varese la dichiarazione aziendale prevede 600 lavoratori in esubero di cui 100 impiegati (nelle sedi di Comerio e Cassinetta) e 500 operai oltre alla chiusura dello stabilimento 'side by side' che coinvolge circa 250 dipendenti , da realizzarsi attraverso soluzioni in tempi brevi. Le Organizzazioni Sindacali e la Rsu, in una nota sottolineano "un giudizio fortemente negativo sia sull'entità dei lavoratori coinvolti, sia sull'annuncio della chiusura di una produzione iniziata appena nel 2003". E respingono  l'impostazione aziendale "tesa solo ad evidenziare il numero degli esuberi" e hanno chiesto di aprire un confronto sul piano industriale e sugli investimenti. 
ROMA - Tre ore coi suoi senatori. Si è conclusa così, con la partecipazione alla riunione del gruppo del Pdl a Palazzo Madama (nonostante l'influenza e 39 di febbre) la giornata di Silvio Berlusconi, 24 ore dopo la nomina di Mario Monti a senatore a vita e il suo piazzamento in pole position per la formazione di un nuovo governo. Poi all'uscita da palazzo Madama, poco prima di mezzanotte, il presidente del consiglio è stato contestato da un gruppo di persone che gli ha urlato "vergogna vergogna" e "vai a casa". Davanti ai suoi, il premier si è detto "preoccupato" per la situazione che vive il governo e il Paese, ma "sereno" perché consapevole di aver fatto la sua parte. E ha espresso la sua preferenza per andare subito alle urne, dicendosi ma nello stesso tempo consapevole del fatto che non c'è tempo da perdere: "Il voto sarebbe una scelta limpida" ma "non possiamo aspettare mesi a causa della speculazione dei mercati", ha detto il presidente del Consiglio, nel suo breve intervento. "Siamo sotto speculazione internazionale ed il mondo finanziario - ha spiegato - ci dice che non possiamo reggere due o tre mesi in attesa delle elezioni". Nel corso della riunione, si è appreso, è sembrata prevalere  l'idea di un appoggio esterno a un governo Monti, ipotesi fatta da  Quagliariello. Avrebbe il consenso di quasi tutti i senatori e potrebbe essere avanzata al Quirinale vincolando il sostegno al nuovo esecutivo alla realizzazione degli  impegni definiti con l'Ue. "L'idea dell'appoggio esterno è sicuramente una idea che piace a  molti ma nel dibattito rimane, comunque, una grande indecisione sul da  farsi perché la scelta non è facile", ha detto uno dei senatori  presenti alla riunione con il presidente del Consiglio, aggiungendo: "Molti hanno parlato dell'andare al voto ma poi  si è deciso, in sostanza, di non andare a votare". "Ora è importante rimanere uniti", è stato l'invito rivolto da Berlusconi ai senatori, con un chiaro riferimento alle divisioni interne al partito sull'ipotesi di appoggio a un esecutivo tecnico. "Bisogna rimanere uniti e decidere dopo avere ascoltato tutti", avrebbe detto il premier che sull'ipotesi di un appoggio a un governo Monti di larghe intese, ha sottolineato: "Deciderà l'ufficio di presidenza del Pdl, e se necessario la direzione nazionale". "Si tratta di una cosa troppo importante - ha aggiunto -. È una scelta complessa e difficile e noi siamo un partito democratico". Ma la riunione è stata anche l'occasione per togliersi qualche sassolino dalla scarpa, non nascondendo una certa amarezza riguardo a chi gli ha voltato le spalle. In particolare di due 'malpancisti': Roberto Antonione e Gabriella Carlucci: "È incredibile l'irriconoscenza di tanti, dopo quello che abbiamo fatto per loro. Antonione mi ha lasciato dopo tanti anni, è incomprensibile. L'abbiamo fatto coordinatore di Fi e governatore, e gli ho pure tenuto a battesimo il figlio. E la Carlucci, come fa? Ha lavorato per anni a Mediaset...". Nel giro di poco è arrivata la risposta di Antonione: "Quando una persona che ha quelle responsabilità usa come argomenti politici offese personali, raccontando cose non vere, l'unico sentimento è la compassione. E' da compatire". "Io - ha continuato Antonione - non ho mai tradito". Quelle di Berlusconi, secondo il deputato che ha annunciato l'addio al Pdl, "sono affermazioni irresponsabili. Non ha la lucidità necessaria - ha aggiunto - per capire che la politica è diversa dalle questioni personali. Non mi appartiene rispondere a offese personali che sono anche pericolose: lui non se ne rende conto, vive in un mondo protetto, tutto suo, non pensa neanche alle conseguenze. E allora l'unico sentimento - ha ribadito Antonione - è la compassione". Una giornata interlocutoria , quella di oggi, che ha visto il Pdl spaccarsi sull'ipotesi Monti, con il segretario Angelino Alfano che ha detto che ci sono "opinioni differenti" all'interno del partito e il Pd che prende tempo e rimanda al termine delle consultazioni al Quirinale la scelta definitiva sulla  condotta da tenere nei confronti del nuovo Governo. Vendola, invece, ha parlato di un 'sì condizionato' ("l'esecutivo deve essere a tempo e con obbiettivi immediati"), mentre Lega e Idv si oppongono fermamente: "Si deve dare la parola al popolo". Leggi i commenti I commenti dei lettori 
ROMA - Eurolega di basket ancora a due velocità per il basket italiano: l'Emporio Armani torna al successo europeo a  Charleroi, in Belgio, mentre la Montepaschi Siena, rimedia una batosta di quelle a cui, almeno in Italia, non è abituata, a Barcellona. Perdipiù per i senesi è anche la prima in Europa, appunto. MILANO DOMA LO SPIROU - L'Emporio Armani ritrova il sorriso anche in Europa. Dopo due sconfitte di fila, Milano torna al successo, il secondo in quattro gare nel girone C di Eurolega. Sul parquet dei belgi del Belgacom Spirou, il quintetto di Sergio Scariolo fatica non poco per portare a casa i due punti ma alla fine la spunta per 81-76, con quattro liberi di fila realizzati da Danilo Gallinari nel finale. FOTSIS, 4 SU 8 DA 3 - Per il Gallo, nel complesso, 17 punti e 3 rimbalzi, ma il migliore nelle fila dell'Olimpia è Fotsis dall'alto dei suoi 19 punti con 4/8 dalla lunga distanza. Bene anche Bourousis (11 punti) mentre allo Charleroi non bastano i 21 punti di Mallet. Milano di nuovo in campo la prossima settimana per l'ultimo turno del girone d'andata, quando ospiterà il Partizan Belgrado. SIENA INCIAMPA DI BRUTTO  - Come detto primo stop in Eurolega per Siena. Fatale per la Montepaschi la trasferta di Barcellona, dove i toscani, reduci da tre vittorie in altrettante uscite nel girone D, cedono per 92-75 ai catalani. Un ottimo McCalebb (20 punti), ben supportato da Lavrinovic (13 punti e 8 rimbalzi) e Rakocevic (11 punti), non basta al quintetto di Pianigiani per evitare il ko contro un Barca che, ispirato da Eidson (22 punti, 6 rimbalzi e 34 di valutazione) e Lorbek (17+3), resta così a punteggio pieno. MA ORA SIENA ASPETTA IL PROKOM - L'occasione per il riscatto arriverà tra una settimana quando a Siena sarà di scena il fanalino di coda Asseco Prokom, ancora a zero punti. -------------------------------------------------- GIRONE D, IL QUADRO 1a GIORNATA (and. 19-20 ottobre, rit. 23-24 novembre) Unics Kazan       - Montepaschi Siena      71-79 Asseco Prokom     - Galatasaray            72-76 Union Olimpija    - Barcellona             64-86 2a GIORNATA (and. 27 ottobre, rit. 1 dicembre) Galatasaray       - Unics Kazan            64-68 Montepaschi Siena - Union Olimpija         79-57 Barcellona        - Asseco Prokom          88-61 3a GIORNATA (and. 2-3 novembre, rit. 7 dicembre) Montepaschi Siena - Galatasaray           103-77 Union Olimpija    - Asseco Prokom          70-62 Unics Kazan       - Barcellona             65-93 4a GIORNATA (and. 9 novembre, rit. 15 dicembre) Union Olimpija    - Galatasaray            70-79 Asseco Prokom     - Unics Kazan            68-72 Barcellona        - Montepaschi Siena      92-75 CLASSIFICA: Barcellona 8; Montepaschi Siena 6; Galatasaray, Unics Kazan 4; Union Olimpija 2; Asseco Prokom 0. 5^ GIORNATA (and. 17 novembre, rit. dicembre) Unics Kazan       - Union Olimpija Galatasaray       - Barcellona Montepaschi Siena - Asseco Prokom GIRONE C, IL QUADRO 1a GIORNATA (and. 20 ottobre, rit. 23-24 novembre) Partizan              - Anadolu Efes          73-84 Belgacom Spirou       - Real Madrid           76-100 Emporio Armani Milano - Maccabi Electra       89-82 2a GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80 Maccabi Electra       - Partizan              70-66 Real Madrid           - Emporio Armani Milano 85-78 3a GIORNATA (and. 3 novembre, rit. 8 dicembre) Partizan              - Belgacom Spirou       91-81 Emporio Armani Milano - Anadolu Efes          54-62 Maccabi Electra       - Real Madrid           88-82 4a GIORNATA (and. 10 novembre, rit. 14 dicembre) Anadolu Efes          - Maccabi Electra       72-79 Partizan              - Real Madrid           80-79 Belgacom Spirou       - Emporio Armani Milano 76-81 CLASSIFICA: Maccabi Electra 6; Anadolu Efes, EA7 Milano, Real Madrid, Partizan 4; Belgacom Spirou 2. 5a GIORNATA (and. 17 novembre, rit. dicembre) M accabi Electra       - Belgacom Spirou Emporio Armani Milano - Partizan Real Madrid           - Anadolu Efes GIRONE A, IL QUADRO 1a GIORNATA (and. 19-21 ottobre, rit. 23-24 novembre) Fenerbahce     - Caja Laboral            66-69 Bennet Cantù   - Sluc Nancy              80-69 Bizkaia Bilbao - Olympiacos              76-61 2^ GIORNATA (and. 26-27 ottobre, rit. 30 novembre-1 dicembre) Caja Laboral   - Bennet Cantù            81-69 Olympiacos     - Fenerbahce              81-74 Sluc Nancy     - Bizkaia Bilbao          87-73 3^ GIORNATA (and. 2-3 novembre, rit. 7 dicembre) Caja Laboral   - Olympiacos              81-79 Fenerbahce     - Sluc Nancy              90-86 Bennet Cantù   - Bizkaia Bilbao          78-69 4^ GIORNATA (and. 9-10 novembre, rit. 14-15 dicembre) Bennet Cantù   - Olympiacos              64-63 Bizkaia Bilbao - Fenerbahce              70-73 Sluc Nancy     - Caja Laboral            90-85 CLASSIFICA: Caja Laboral, Cantù 6; Nancy, Fenerbahce 4; Bilbao, Olympiacos 2. 5a GIORNATA (and. 16-17 novembre, rit. dicembre) Fenerbahce     - Bennet Cantù Caja Laboral   - Bizkaia Bilbao Olympiacos     - Sluc Nancy GIRONE B, IL QUADRO 1^ GIORNATA (and. 19-20 ottobre, rit. 23-24 novembre) Zalgiris Kaunas - Cska Mosca         74-87 Panathinaikos   - Unicaja Malaga     98-77 Brose Baskets   - KK Zagabria        96-65 2^ GIORNATA (and. 25-26 ottobre, rit. 30 novembre-1 dicembre) KK Zagabria     - Panathinaikos      62-81 Unicaja Malaga  - Zalgiris Kaunas    85-78 dts Cska Mosca      - Brose Baskets      94-74 3^ GIORNATA (and. 2-3 novembre, rit. 7 dicembre) KK Zagabria     - Cska Mosca         47-89 Brose Baskets   - Unicaja Malaga     78-79 Panathinaikos   - Zalgiris Kaunas    92-75 4^ GIORNATA (and. 9-10 novembre, rit. 14-15 dicembre) Unicaja Malaga  - KK Zagabria        99-85 Zalgiris Kaunas - Brose Baskets      81-70 Panathinaikos   - Cska Mosca         76-75 dts CLASSIFICA: Cska Mosca 8; Panathinaikos, Unicaja Malaga 6; Zalgiris Kaunas, Brose Baskets 2; KK Zagabria 0. 5^ GIORNATA (and. 16-17 novembre, rit. dicembre) Cska Mosca      - Unicaja Malaga KK Zagabria     - Zalgiris Kaunas Brose Baskets   - Panathinaikos Leggi i commenti I commenti dei lettori 
Mai perdere la coincidenza. E' questa la parola d'ordine che il popolo della rete sta rilanciando da giorni anche a Torino attraverso i social network e tutte le piattaforme digitali disponibili, per ottenere la massima partecipazione al più strambo ed enigmatico appuntamento collettivo che si ricordi nella storia più recente, fissato per oggi alle ore 11 e 11 minuti (e 11 secondi) di un assurdo 11 novembre 2011. La corsa per assicurarsi un posto in prima fila nel preciso istante in cui ogni elemento temporale combacerà, si è scatenata in città sotto la spinta di un'euforia inattesa, e sono già molti gli eventi programmati per la giornata odierna che festeggeranno il magico numero palindromo a dodici cifre, una sequenza simmetrica che non si ripeterà più per i prossimi cento anni. Il primo momento celebrativo è in programma, non a caso, a Spazio 211 in via Cigna 211, il luogo simbolo della musica indipendente a Torino dove stasera, dalle 21 in poi, Escape From Today, LegoMyEgo e Scrapelabs promuovono il festival ipercontemporaneo, per non dire apocalittico, "11-11-11", con il live di Squadra Omega, In Zaire e Paolo Spaccamonti in coppia con Ramon Moro. E ancora, per rendere omaggio alla succulenta terzina, la Torino magica si è data un punto di ritrovo al Teatro Nuovo di corso Massimo D'Azeglio, dove va in scena "Magika" su iniziativa della Scuola di Cirko Vertigo e del suo direttore Paolo Stratta, con spettacoli di ombre cinesi, manipolazione di carte e monete ed equilibrismo alla corda molle. Sempre questa sera dalle 18 si inaugura alla Mirafiori Galerie del Motor Village di piazza Cattaneo una mostra d'arte interamente ispirata dallo straordinario fenomeno numerologico, con opere in codice realizzate da Francesca Pavese e Valentina Montresor con la sigla ArtCode. Infine, ancora alle 18, la data fatidica diventa occasione per rilanciare anche a Torino l'appello degli "indignados" di Wall Street per una giornata globale dell'indignazione: l'appuntamento, lanciato sui social network, è in piazza Castello. 
NEW YORK - Svolta alle porte per la privacy su Facebook. Con maggiori garanzie per gli utenti. Il più grande social network del mondo sta finalizzando un accordo con la Federal Trade Commission (Ftc) per risolvere una disputa con la quale la commissione accusa il social network di "atteggiamento fuorviante" nel modificare le impostazioni sulla privacy. Lo riporta il Wall Street Journal citando alcune fonti, secondo le quali l'accordo prevede che l'azienda fondata da Mark Zuckerberg ottenga "espressamente un consenso affermativo" se Facebook apporta "cambi materiali retroattivi". L'intesa prevedrebbe inoltre che Facebook si sottoponga a controlli indipendenti sulla privacy per 20 anni. Google ha accettato controlli simili in marzo quando ha raggiunto un accordo con la Ftc, che lo accusava di rappresentare in modo non veritiero l'utilizzo delle informazioni personali. 

(dal lat. dimittere , allontanare, lasciar andare). L'atto con cui si lascia  -   o perché lo si chiede, o perché vi si è costretti su richiesta di un superiore  -  un incarico o un ufficio. Nell'ambito politico, dare, o rassegnare, le dimissioni  -  ovvero, chiedere più o meno spontaneamente di essere dimessi  -  può essere tanto una fuga dalle proprie responsabilità, quanto un'ammissione di colpa, o di inadeguatezza; ma oltre che questa accezione catastrofica, le dimissioni possono anche essere semplicemente l'esito di un cambiamento dei rapporti di forza, il riconoscimento di una sconfitta. Che può essere ritenuta definitiva, nel qual caso le dimissioni sono un exit definitivo; o può invece essere interpretata come momentanea e transitoria: in questa ipotesi, le dimissioni sono un modo per restare in gioco limitando i danni, una via d'uscita momentanea da un passeggio imbarazzante, una strategia d'attesa, in vista del decantarsi di una situazione difficile. Insomma, possono essere un addio o un arrivederci; una resa, una fuga, ma anche un'arma, una minaccia, una forma di pressione, un bluff . Il significato delle dimissioni è decifrabile a partire dal contesto, e dalla personalità di chi le rassegna. Una cosa è abdicare da un trono, o dal soglio pontificio (molti sono gli esempi del primo caso, ma solo due accertati, quello di Celestino V nel 1297 e quello di Gregorio XII nel 1415, del secondo), che è un atto grave, traumatico, una vera discontinuità quasi mai sanabile o rimediabile. Altra cosa sono, ad esempio, le dimissioni dei governi della Prima repubblica, che erano eventi del tutto fisiologici, interni alla vita politica, che ne veniva scandita e non interrotta: dimissioni tattiche  -   esiti di sconfitte transitorie, di scaramucce, non necessariamente in seguito a voti di sfiducia in Parlamento  - , dopo le quali i dimissionari restavano in gioco o erano pronti a rientrarvi dopo una breve pausa di riflessione. Ancora diverse sono le dimissioni con le quali si innesca la fine di un regime: tipiche quelle che in seguito al voto del Gran Consiglio il 25 luglio 1943 furono attribuite a Mussolini perché il re, accettandole, potesse dimetterlo (e che tuttavia non ne sancirono l'uscita  definitiva dalla politica). Nell'attuale situazione le dimissioni del primo ministro hanno valenza multipla e contraddittoria: da una parte registrano una sconfitta parlamentare che formalmente non c'è stata  -  benché sostanzialmente e politicamente sia senza dubbio avvenuta  - ; dall'altra  sono state promesse e non ancora di fatto rassegnate  -  benché siano ormai passate in giudicato,  e tutta la politica sia ormai orientata a tentarne una via d'uscita  - . Soprattutto, non è chiaro se siano la fine di un regime 'leggerò (benché pesante nelle sue conseguenze economiche e morali)  -  come sembra probabile  - , oppure se siano solo una via d'uscita per sottrarsi a una fase sfavorevole della vita politica, e un trampolino di lancio per un nuovo impegno politico a breve  -  le elezioni anticipate  - . Un'incertezza sulle dimissioni e sul loro significato che nasce dalla stessa ambiguità politica della lunga avventura berlusconiana  -  formalmente ancora interna a una dinamica politica parlamentare, ma in realtà profondamente connotata in senso personalistico, come  una vera epoca politica  - , e che ne può fare tanto una sconfitta finale, un punto di non ritorno, una svolta risolutiva, quanto invece solo  una pausa in una vicenda che, almeno nelle intenzioni del suo protagonista, e di parte dei suoi seguaci,  non vuole ancora finire. 
La Fiat vince la partita della ex Bertone. Dopo mesi di tira e molla il Lingotto ottiene che nella fabbrica di Grugliasco non si eleggano i delegati (rsu) e che i rappresentanti dei lavoratori vengano nominati dalle organizzazioni sindacali (rsa). Per raggiungere lo scopo l’azienda riesce a convincere i sindacati del sì a ritirare le liste di candidati per l’elezione delle rsu. Il voto, in base a una sentenza del Tribunale di Torino, avrebbe dovuto svolgersi la prossima settimana. Ma Fim, Uilm e Fismic hanno ritirato le candidature e anzi, hanno già nominato (tranne la Fim che lo farà a gennaio) i loro rappresentanti. Ieri la Fiat ha comunicato alla Fiom che, in assenza di liste contrapposte, l’azienda non avrebbe considerato valida una eventuale elezione in fabbrica e dunque ha rifiutato di consegnare ai metalmeccanici della Cgil le liste dei dipendenti aventi diritto al voto. Da gennaio dunque il consiglio di fabbrica della Bertone sarà composto da otto membri, due per sigla sindacale indipendentemente dalla rappresentatività dei sindacati. Accadrà così che la Fiom, qualora riuscisse a veder riconosciuto il proprio diritto a essere rappresentata in consiglio di fabbrica, avrebbe due soli rappresentanti contro i sei degli altri sindacati. In questo modo le sigle che rappresentano la minoranza dei lavoratori avranno la maggioranza in consiglio di fabbrica. Questa conclusione della vicenda ex Bertone ha scatenato le prevedibili polemiche tra i sindacati e sembra preludere a un nuovo braccio di ferro a partire dal prossimo gennaio. Con l’azienda che fa intendere di non essere disposta a realizzare l’investimento a Grugliasco se la Fiom non firmerà quell’accordo di Pomigliano che hanno accettato i suoi delegati di fabbrica ma non i vertici dell’organizzazione. La minaccia di non investire, per la verità, sembra molto strumentale perché lo stesso Marchionne nelle scorse settimane ha confermato l’impegno nella fabbrica di corso Allamano. Nel vivo della polemica il segretario nazionale del Fismic, Roberto Di Maulo, capofila dei sindacati del «sì», attacca la Fiom accusandola «di mandare a monte migliaia di posti di lavoro per motivazioni puramente ideologiche». Secondo Di Maulo infatti «di fronte al voto di fabbrica dove i sì hanno ottenuto il 90 per cento dei consensi, anche la Fiom, come organizzazione, deve firmare l’intesa e la Fiat deve reagire al ricatto della Fiom». Una posizione un po’ forzata? «Può darsi  risponde il leader del Fismic  ma anche la Fiom non scherza organizzando una manifestazione contro la Fiat nel centro di Torino. Io almeno non blocco il traffico». Il riferimento del Fismic è al presidio organizzato per le 10 di questa mattina dalla Fiom in piazza Castello: «Chiediamo  dice il segretario Vittorio de Martino  che gli enti locali impongano alla Fiat il rispetto degli impegni presi da Marchionne. Non è possibile che i lavoratori vengano usati come ostaggi per pure ragioni di scontro politico. Inoltre la decisione della Fiat di impedire le elezioni in fabbrica va contro quanto stabilito da una sentenza del Tribunale di Torino». Alle accuse di Di Maulo risponde invece, sempre per la Fiom, Giorgio Airaudo: «Ci sono sindacati, come il Fismic, che sono in realtà una derivazione dell’azienda». Sul piede di guerra anche i lavoratori della Lear, l’azienda di sellerie che sorge di fianco alla ex Bertone che ha annunciato la messa in mobilità per mancanza di commesse. In segno di protesta ieri i dipendenti hanno bloccato il traffico in corso Allamano. 
