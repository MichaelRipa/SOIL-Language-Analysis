CON rimpianto e con le battute esilaranti di Antonio Albanese («Se a Torino c’è una lista Bunga Bunga vuol dire che siamo alla fine»), la città dice arrivederci a «Biennale Democrazia» e sono già molti quelli che chiedono più giorni, più spazi e anche piazze per incontri open air se il clima lo permetterà. I 35mila del 2009 sono cresciuti fino a 50mila, un record atteso, una conferma di cui nessuno dubitava. In questi cinque giorni piazza Carignano è diventata un salotto all’aperto, il luogo di ritrovo dove protagonisti e cittadini, relatori e studenti si sono fermati per scambiarsi impressioni e commentare gli argomenti. E il presidente Gustavo Zagrebelsky per il popolo della Biennale ha conquistato lo status di star. «Volevo ringraziarla per questa incredibile manifestazione, siamo pronti ad incatenarci per difenderla», le parole di una fan che gli è andata incontro ieri pomeriggio per stringergli la mano prima del “dialogo socratico” con Luciano Canfora. Ancora una volta un «tutto esaurito», lo sguardo rassegnato dei tanti che non sono riusciti ad entrare, una piccola folla davanti al maxi schermo per seguire «questo affascinante salto nel buio», come lo definiscono i due relatori. Poco prima una vigilessa gli aveva chiesto un autografo sul programma per il figlio che studia giurisprudenza all’Università di Torino ma vuole andare a lavorare all’estero. «Incredibile professore che questo accada a tanti giovani, ma l’alternativa qual è, augurarsi che cresca il numero dei divorzi?». Pochi minuti per una sintesi finale. «L’entusiasmo che abbiamo visto in questa seconda edizione conferma che esiste un’esigenza di impegno civile, di approfondimento. Anche e soprattutto per i più giovani che non avevano avuto prima occasioni per affrontare temi collettivi e adesso scoprono un nuovo modo per riflettere. È questo l’aspetto più sorprendente», commenta Zagrebelsky. Felice che siano i cittadini ad insistere che Torino non rinunci a questa manifestazione, disponibili persino ad un’autotassazione se i tempi difficili dei tagli dovessero rinnovare le preoccupazioni. Molti complimenti per il lavoro di Angela La Rotella. «Fra due anni speriamo che si aggiunga l’Auditorium - dice la direttrice di Biennale Democrazia - d’altronde la collaborazione con la Rai è già attiva e Minoli realizzerà una puntata su queste giornate». Forse con il prossimo sindaco sarà possibile esportare la Biennale anche in periferia, è l’augurio di La Rotella. Tutti i numeri di questa edizione 2011 confermano il successo. Ottantamila programmi stampati, un totale di 250 ore di programmazione per 150 incontri in calendario, 200 protagonisti, fra ospiti, relatori e moderatori e 200 giornalisti accreditati. Anche il web ha fatto la sua parte: centomila pagine Internet dedicate alla manifestazione, mentre la pagina di facebook ha raccolto oltre 5 mila contatti. 
Una partita coraggiosa, giocata a viso aperto e senza timori reverenziali contro la seconda forza del campionato di basket, non basta all’Angelico Biella – priva di una pedina importante come il pivot Goran Suton, infortunato – per riuscire ad espugnare il PalaPianella. La compagine piemontese, che pure ha condotto per tre quarti nel gioco e nel punteggio, cede alla Bennet Cantù per 82-77 e sente avvicinarsi la coppia di inseguitrici, Brindisi e Teramo (quest’ultima battuta dai pugliesi proprio nello scontro diretto di sabato), che occupano insieme l’ultimo posto ad appena due punti dai biellesi. Alla fine coach Cancellieri non nasconde un pizzico di rammarico, ma prevale nell’allenatore l’orgoglio per la prestazione dei suoi ragazzi. Dirà infatti in sala stampa: “ Faccio i complimenti alla mia squadra e al suo pubblico; siamo venuti a Cantù senza timore reverenziale e senza Suton, un giocatore per noi molto importante. Abbiamo disputato una partita di cuore e attenzione, giocando una buona pallacanestro. Alla fine i piccoli episodi hanno deciso il risultato. Abbiamo avuto la capacità di mettere in pratica il nostro piano partita, e non gli abbiamo permesso, soprattutto nei primi tre quarti, di giocare al loro ritmo. Biella è stata brava sia in attacco che in difesa. Potevamo vincere, ma Cantù è Cantù e merita il secondo posto in classifica”. La partita comincia bene per Biella, che piazza subito un parziale di 6-0 e, grazie a facili transizioni e a una maggior energia che si concretizza in rimbalzi e canestri (Salyers, 19 punti per lui, si fa subito notare), si porta sul 14-7. La reazione dei padroni di casa arriva con una difesa a zona e con un attacco che, benché farraginoso, si avvale del 3/3 di Mazzarino nel tiro da due e di una provvidenziale tripla di Micov che permettono alla Bennet di contenere lo svantaggio. Nel secondo quarto si ripete il copione della prima frazione. Ancora troppo scoperti nella propria area e poco precisi nel tiro dalla distanza i canturini, più determinati in difesa e concreti nella fase d'attacco i biellesi. I rimbalzi offensivi di Jurak (13 punti e 10 rimbalzi totali), che vola letteralmente sopra le teste di Ortner e Leunen, le incursioni del velocissimo Sosa (11 punti) e una tripla di Soragna (9 punti) portano al massimo vantaggio l'Angelico (+10 al 18'). Poi i lunghi canturini si sbloccano: Ortner segna 4 punti di fila e un doppio fallo tecnico a Jurak e alla panchina di Biella permettono a Cantù di recuperare lo svantaggio e andare negli spogliatoi sotto di una sola lunghezza 40-41. Il terzo quarto vede i padroni di casa sorpassare per la prima volta Biella che però non si lascia intimidire e, grazie alle giocate atletiche di Viggiano (13 punti e 6 rimbalzi) ,va all’ultimo intervallo mantenendo un vantaggio di 3 punti: 57-60. L'ultimo periodo è quello decisivo: Biella ha qualche passaggio a vuoto e Mazzarino (20 punti) ne approfitta realizzando un gioco da 4 punti (tripla e fallo subito) che dà nuova linfa all'attacco di casa. Cancellieri rimette in campo Sosa. Il play ripaga la fiducia segnando 6 punti di fila, ma è Ortner (22 punti e 10 rimbalzi, migliore in campo per Cantù) il vero trascinatore: schiaccia, recupera rimbalzi e fa la differenza. Accusato il massimo svantaggio (72-66) a 4 minuti dalla fine, l’Angelico torna ripetutamente ad avvicinarsi ai brianzoli, ma i padroni di casa controllano il risultato con i tiri liberi cui li costringe il fallo sistematico degli ospiti. Adesso, con appena due punti di vantaggio sulla zona retrocessione, Biella è attesa da quattro partite delicate e decisive. La prima sabato prossimo al Lauretana Forum, dove è attesa la Cimberio Varese, battuta all’andata con un canestro a fil di sirena del folletto Sosa. 
Clamorosa svolta a destra nella prospera Finlandia. Nel paese chiamato da anni "Nokia republic" ricordando le sue eccellenze globali, l'ultradestra antieuropea trionfa nelle elezioni legislative svoltesi oggi. La giovane premier centrista Mari Kiviniemi, la "piccola Merkel finnica", è la grande sconfitta. I "Veri finlandesi", (Perus suomalaiset) la dinamica, giovanile destra radicale guidata da Timo Soini, balzano dal 4 per cento delle elezioni politiche del 2007 al 19%. Gli euroscettici tallonano da vicino i socialdemocratici all'opposizione (che scendono al 19,1%) e i conservatori nazionali del ministro delle Finanze uscente Jyrkki Katainen, finora alleati della Kiviniemi, che si fermano al 20,4% dei consensi. I centristi della premier uscente crollano al 15,8%, diventano quindi appena la quarta forza politica. Il trionfo di Soini è reso politicamente ancor più rilevante dal decisivo aumento della partecipazione popolare allo scrutinio rispetto alle legislative precedenti. Adesso si apre una fase difficile. Non solo a Helsinki, perché i "Veri finlandesi" hanno vinto con una dura campagna euroscettica tutta imperniata non solo sull'allarme immigrazione (in toni leghisti è dir poco) ma soprattutto sui costi del salvataggio dei paesi dell'Europa meridionale membri dell'Unione monetaria, definiti iperindebitati e sfaccendati "mentre noi finnici abbiamo risanato i nostri conti da soli, senza soccorsi dall'esterno". Il problema finlandese sbarca a Bruxelles in quanto, come membro dell'unione monetaria, la Finlandia può varare una politica di ostruzionismi e veti sul Fondo di emergenza europeo e su ogni decisione in nome della solidarietà europea. E questa sera, commentando a caldo i risultati elettorali, Soini ha già dichiarato che il pacchetto di aiuti per il Portogallo "non sopravviverà". La crisi sociale aperta tra l'altro proprio dalla decisione di Nokia, il colosso mondiale dei cellulari e delle telecomunicazioni, di tagliare i costi e delocalizzare in massa per risanare l'azienda, ha secondo gli osservatori aumentato il malcontento, allargando l'area di consenso per i "Veri finlandesi" di Soini. Dopo il recente successo dei "Democratici di Svezia" alle politiche a Stoccolma, quello di Soini è un nuovo trionfo di rilievo delle forze nazionalradicali e populiste nella Scandinavia dal passato tollerante e socialdemocratico. 
TREVISO - La Benetton cade anche con il Cedevita Zagabria (59-57), nella finale per il terzo posto di questa Final Four di Eurocup, in una partita dai pochi significati nella quale però è stato un fattore l'entusiasmo del giovane club croato, vent'anni di vita e per la prima volta asceso a questi livelli di competizione in Europa. "E' chiaro che i nostri giocatori erano molto delusi, noi eravamo quelli che volevano provare a vincere non la semifinale, ma la coppa. E dopo una notte nella quale non si riesce a dormire, il rammarico è forte - ha detto alla fine Jasmin Repesa, analizzando il risultato finale - Però bisogna anche essere realisti, noi siamo partiti dalle qualificazioni, raggiungere la Final Four era già stata una grande impresa. Ai ragazzi non posso chiedere nulla di più ed il nostro pubblico l'ha capito con gli applausi. La cosa più importante ora è che l'infortunio di Alessandro Gentile non sia grave, domani sapremo dopo gli esami". Già perché neanche un minuto di gioco, anzi appena 28 secondi, e Gentile subisce un colpo duro che lo fa fuori: gli bloccano la spalla sinistra, che gli è uscita, poi l'intervento dei medici ha risolto il problema, comunque da valutare a livello legamentoso. Ed è un peccato perché sono queste le partite che servono ad un 19enne per maturare, perché per i resto una finalina per il terzo posto non ha fascino mediatico. Ma i trevigiani non la snobbano, per se meno caldi della sera prima. Si segna pochissimo (12-6 Benetton in un primo quarto da 0/12 da 3 complessivo) e le intenzioni di Repesa sono chiare, tra scelte di quintetto e primi cambi: far giocare chi ha una condizione da far crescere, come nel caso di Brunner (in quintetto al posto di Skinner) e Nicevic, oppure metter dentro chi non ha giocato la sera prima, come Wojciechowski. O il 22enne Cazzolato, dentro già al 17'. Anche perché, continuando nessuno a far canestro, la partita è sempre lì. Anzi, la tripla la mette pure Cazzolato (19-15), evento che manda il tilt il tabellone elettronico. E col cronometro che si spegne, l'allegra banda dei tifosi croati intona "the final countdown". Cazzolato, quattro minuti fin qui in coppa, infila pure il secondo canestro e si trasforma nel piccolo eroe dell'intervallo (23-21 Benetton). Ad inizio terzo quarto la Benetton prova ad allungare nel punteggio, in fondo basta segnare tre canestri in fila e quando lo fanno Nicevic e Smith Treviso sale sul 28-22. Una tripla di Troha riporta il Cedevita a contatto nel finale del quarto, anzi al sorpasso con la tripla dall'angolo di Rudez (36-37) a pochi istanti dalla penultima sirena. L'elastico continua, Benetton a +5 ed un paio di minuti dopo il nuovo sorpasso dei croati (45-44) che poi costringono Repesa al timeout perché a far la brutta figura in casa propria non ci sta. La partita si decide negli ultimi due minuti che iniziano con il minimo vantaggio del Cedevita (51-50). Il sorpasso è di Motiejunas, che deve farsi perdonare la pessima serata contro Siviglia, ma Zagabria risponde con Vukusic. Due liberi di Smith (54-53 Benetton) entrando nell'ultimo minuto, con il palasport che trema all'idea del supplementare tra due squadre che non hanno alcuna percentuale di tiro superiore al 33%. Due liberi di Draper, una persa di Brunner, Wright mette la tripla a 14" dalla fine (54-58). Timout Repesa, che rimette Bulleri. E Bulleri la tripla (57-58). Ora mancano 12 secondi, fallo su Draper che fa 0/2, ma Edwards è il più veloce a rimbalzo. Fallo, altri liberi, Edwards ne mette uno, Markovic e Motiejunas sbagliano. Treviso chiude mestamente quarta, cucchiaio di legno lo chiamerebbero nel Sei Nazioni: nell'epoca della Final Four sotto egida Uleb, in casa c'era riuscito solo il CSKA a Mosca, nel 2005, con in palio l'Eurolega. Trofeo che l'anno prossimo giocherà Kazan, che in finale non ha lasciato scampo a Siviglia vincendo 92-77. BENETTON TREVISO-CEDEVITA ZAGABRIA 57-59 (23-21) Benetton : Cazzolato 5, Smith 9, Markovic 2, Bulleri 5, Nicevic 8, Motiejunas 10, Gentile, Peric 4, Wojchechowski 4, Brunner 10. Cedevita : Draper 10, Krstic, Troha 6, Wright 8, Rudez 5, Petrovic, Vukusevic 9, Kastropil, Edwards 16, Bazarevic 5. NOTE  - Tiri da 2: Benetton 18/52; Cedevita 9/30. Tiri da 3: Benetton 3/20; Cedevita 8/26. Tiri liberi: Benetton 12/12; Cedevita 17/28. Rimbalzi: Benetton 50, Cedevita 43. Spettatori: 4543. Leggi i commenti I commenti dei lettori 
Finisce bene il campionato della Pms Basketball Torino che, battendo la Virtus  Siena per 84-80 nell’ultimo match della regular season della serie A Dilettanti, si classifica al sesto posto e coglie l’importante traguardo della salvezza, condannando invece i toscani alla retocessione in B Dilettanti. Il risultato, sperato all’inizio del torneo ma a un certo punto reso più complicato da una serie di prove negative della squadra torinese, è molto importante non solo perché premia la programmazione e l’agonismo di una neopromossa, ma anche perché viene raggiunto in un campionato dalla formula terribilmente selettiva, che manda le prime quattro ai playoff, salva la quinta e la sesta, obbliga le seguenti quattro a giocarsi la permanenza nella serie con i playout e condanna le ultime sei alla B. Nella serata in cui il pubblico, al termine del match, ha potuto assistere a una festa dei canestri e della nostalgia, con la Nazionale Artisti di basket impegnata contro le Vecchie Glorie del basket torinese, ha colpito e commosso la presenza del “professore” Dido Guerrieri, l’Eternauta, storico allenatore di Torino in molti campionati, per il quale la Pms ha avviato una raccolta di firme per promuovere la sua iscrizione nella Hall of Fame del Basket Italiano. Sotto gli occhi di Guerrieri, infermo e costretto su una carrozzina, la Pms ha offerto contro Siena una prova corale e solida di squadra, conducendo dall’inizio alla fine malgrado le venti triple realizzate dagli avversari e la loro rimonta favorita sul finale da un po’ di rilassamento dei padroni di casa. Spiccano tuttavia le prestazioni di Tassinari (28 punti), Masper (24 punti e 8 rimbalzi), Conti (17 punti e 7 rimbalzi) e Giadini (solo 7 punti ma 15 rimbalzi e addirittura 33 di valutazione). Buone prospettive future, dunque, per la Pms, che può cominciare subito a programmare la prossima stagione in serie A Dilettanti. A meno che non abbia un seguito concreto l’ipotesi circolata nei giorni scorsi circa un interessamento del patron della Virtus Bologna, Claudio Sabatini, per l’acquisizione di un titolo sportivo di Legadue da portare proprio a Torino. In questo senso vi sarebbero già stati contatti con lo staff della Pms: se l’idea potrà avere gambe, si saprà nei prossimi due o tre mesi. Intanto Torino si gode questa rinascita del basket, capace di riportare il pubblico al vecchio-nuovo PalaRuffini, teatro di tante storiche partite. 
La giornata numero 26 sorride a Cantù, che batte (con parecchia fatica) Biella e rafforza il suo secondo posto. Ora sono quattro (con quattro gare alla fine della stagione regolare) i punti di vantaggio sull'Armani Milano, che cade malamente nel derby con Varese (secondo stop di fila dopo quello con Siena). Colpi play off li mettono a segno Bologna e Avellino. La Virtus, reduce da quattro stop consecutivi, rinasce a Cremona, l'Air ritrova il successo dopo tre sconfitte in fila passando a Caserta nel derby e salendo 2-0 nei confronti diretti con la Pepsi. Un pensiero ai play off, con la salvezza in tasca, lo fa anche Sassari, che stende Roma nel finale. Per la Lottomatica un passo falso pesante. VARESE SGAMBETTA MILANO - L'Armani segna una pesante battuta d'arresto nella corsa al secondo posto proprio alla vigilia della sfida con Cantù, mentre la Cimberio riaccende la speranza di un posticino nei play off. E' questo l'esito del derby numero 161 tra Varese e Milano (91-70 il bilancio complessivo a favore dei milanesi) che vede prevalere la Cimberio dopo una sfida molto intensa e combattuta. In avvio Milano fa valere una maggiore facilità nell'andare a canestro e oppone una difesa ruvida che Varese dimostra di soffrire: 9-20 al primo intervallo, con un solo canestro su azione per i padroni di casa. Nella seconda frazione Varese recupera con Goss (24-27 al 17') ma Milano regge e si giunge all'intervallo lungo con l'Armani Jeans ancora in vantaggio (36-41). Nel terzo tempo i primi scricchiolii della difesa ospite, con Varese che comincia a martellare anche da tre punti, situazione che consente alla Cimberio di recuperare e di operare il primo sorpasso (49-47 al 26'), con gli ospiti peraltro ancora in grado di replicare (55-56 all'ultimo intervallo). Nell'ultima frazione la difesa varesina si fa più dura ed è in retrovia che la squadra di Recalcati costruisce il suo successo. La Cimberio va in fuga (68-62 al 36') e alla Armani Jeans non riesce più il riaggancio. Decisiva per Varese, al tirar delle somme, la prova di Phil Goss (6/13 dal campo, 8/10 ai liberi, 7 rimbalzi, 4 recuperi e 3 assist) ma anche Kangur, in particolare nella seconda metà del match, si rivela importante (5/9 al tiro e 12 rimbalzi), così come la regia di Stipcevic e Rannikko. CAMTU' BLINDA IL 2° POSTO - Cantù rimane salda al secondo posto superando Biella. Partenza in salita per la squadra di casa che subisce un parziale di 6-0 nei primi 5 minuti di gioco. Troppo facili le transizioni per Biella che trova i canestri di Salyers e vince il tabellino dei rimbalzi offensivi. Cantù è lenta a rientrare in difesa e al 6' Biella doppia Cantù (7-14). La reazione dei padroni di casa arriva con una difesa a zona e con un attacco che, benchè farraginoso, si avvale del 3/3 di Mazzarino nel tiro da due e di una provvidenziale tripla di Micov che permettono alla Bennet di contenere lo svantaggio. Nel secondo quarto si ripete il copione della prima frazione. Ancora troppo scoperti nella propria area e poco precisi nel tiro dalla distanza i canturini, più determinati in difesa e concreti nella fase d'attacco i biellesi. I rimbalzi offensivi di Jurak, le incursioni del velocissimo Sosa, e una tripla di Sorgna portano al massimo vantaggio l'Angelico (+10 al 18'). Poi, finalmente, i lunghi canturini si sbloccano: Ortner segna 4 punti di fila sotto le plance e un doppio fallo tecnico a Jurak e alla panchina di Biella permettono a Cantù di recuperare lo svantaggio e andare negli spogliatoi sotto di una sola lunghezza. Il secondo tempo vede Cantù sorpassare per la prima volta Biella che però non si lascia intimidire. Cancellieri è costretto a lasciare Sosa (carico di 4 falli) in panchina e Slaughter non ha per niente lo stesso impatto sulla partita. Cantù si ostina nel cercare soluzioni dalla distanza e non riesce a verticalizzare il gioco. Le percentuali non premiano la squadra di casa e Biella, in chiusura di terzo quarto, riesce a mantenersi in vantaggio di 3 lunghezze. L'ultimo quarto si apre con il gioco da 4 punti di Mazzarino (tripla e fallo subito) che dà nuova linfa all'attacco di casa. Cancellieri rimette in campo Sosa. Il play ripaga la fiducia segnando 6 punti di fila, ma è Ortner il vero trascinatore: schiaccia, recupera rimbalzi e con i 22 punti a tabellino è il giocatore che fa la differenza. AVELLINO RISORGE - L'Air Avellino si aggiudica il derby campano conquistando due punti preziosi per proseguire il cammino verso la post season e rendendo, invece, più incerto e difficile il cammino dei 'cugini' casertani in chiave play-off. La squadra di casa è stata in vantaggio soltanto nei primi tre minuti, (11-2) al 2', piazzando un nove a zero che Avellino ha rintuzzato subito con un corto break di 13 a 0 (11-15 al 5'), grazie a Johnson, tra i migliori in campo, al solito Green, a Thomas ed a Cortese. Il quintetto irpino ha tentato il primo allungo al 15' (31-38) ma la Pepsi ha mostrato, almeno fino al 24' (39-51), di rimanere in partita e poter recuperare. Sospinta ancora dalle iniziative di Green e Szewczyk, però, l'Air ha realizzato un altro minibreak riuscendo a portarsi a più 20 (43-63) al 27'. La partita sembrava ormai chiusa , ma la Pepsi ha reagito recuperando parte dello svantaggio (52-63) al 30'. L'Air non ha però mollato. Thomas e Johnson, entrambi in campo per l'intera partita, e Green, che ha giocato ben 36', nonchè Szewczyk, prezioso sotto le plance nel limitare soprattutto Williams, sono stati bravi a contrastare ogni ulteriore tentativo di rimonta dei casertani, che con due triple consecutive di Ere, si erano portati sul -8 (68-76) al 38'. Ma è stato tutto inutile. L'Air non ha mollato, ha chiuso vittoriosamente anche la gara di ritorno con la Pepsi, un vantaggio per gli irpini sempre in chiave play-off, in caso di classifica avulsa. RISCATTO BOLOGNA - Bologna passa a Cremona e lo fa con merito, con una sapiente gestione delle rotazioni e senza mai perdere la testa nell'arco della partita. Il risultato di 95-88 per gli ospiti è il chiaro segnale che la Vanoli Braga ha difeso molto male, snaturando quelle che sono in realtà le proprie caratteristiche. Troppo corta la panchina di Mahoric che non è riuscito a trovare risorse fuori dal quintetto in una giornata in cui anche i titolari non sembravano brillantissimi, tolto un ottimo Milic. Bologna soffre nel primo quarto, ma poi rientra in partita e controlla agevolmente, chiudendo di fatto la gara nel terzo quarto quando piazza un vantaggio di 13 punti. Cremona prova nell'ultima frazione a rispondere, più con l'orgoglio che con la testa, ma non riesce a scalfire l'ottima difesa della squadra di Lardo. A fine partita saranno cinque gli uomini in doppia cifra per la Canadian che dopo cinque sconfitte riprende la marcia verso la zona playoff. SASSARI SORRIDE - Partita emozionante e vittoria di Sassari sulla sirena nell'anticipo della domenica mattina dell'undicesima giornata di ritorno della serie A di basket. Al PalaSerradimigni la Dinamo Sassari ha sconfitto la Lottomatica Roma con il punteggio di 86-85 (23-20, 15-21, 22-16, 26-28). Due punti che regalano alla squadra di Sacchetti la matematica salvezza e  la possibilità di giocarsi nelle ultime giornate la qualificazione ai play off. Per la Lottomatica un ko amaro, che potrebbe costare caro in ottica post season. Decisivi due liberi segnati da Diener a meno di 2'' dalla fine dopo un ingenuo fallo di Washington. Priva di Jack Devecchi e con Brian Sacchetti non disponibile, la Dinamo ha dovuto affidarsi alla forza del collettivo. Dall'altra parte Filipovki è arrivato a Sassari senza Tonolli e con Giachetti e Crosariol non utilizzabili. Dopo un primo tempo equilibrato con Traorè (migliore con 30 punti, 12 rimbalzi) padrone sotto canestro e i sassaresi ordinati e compatti, la Lottomatica prova ad allungare nella seconda frazione. Sassari perde troppi palloni e con Vitali Roma vola a +12. Pinton e Plisnic rendono il passivo meno pesante prima della sirena. Il terzo quarto si gioca sull'equilibrio, con Sassari che a meno di tre minuti dalla fine riesce nel sorpasso (54-52). A metà dell'ultima frazione l'allungo: con le triple di Tsaldaris e del capitano Manuel Vanuzzo sardi a più sei. Roma reagisce: Traorè è devastante sotto canestro e Washington una macchina perfetta dalla lunetta. Sassari però ha più voglia di vincere e quando arriva il momento della verità si aggrappa al trio delle meraviglie. Hunter diventa un mostro, White trasforma in oro tutti i palloni in area e Travis Diner completa l'opera con 8 assist e con i due liberi della vittoria. Cimberio Varese-Armani Jeans Milano 82-71 (9-20, 36-41, 55-56) Cimberio Varese : Stipcevic 11, Rannikko 12, Kangur 16, Slay 8, Goss 22, Galanda 9, Talts 4, Mian, Demartini, Fajardo. Ne Righetti e Bernardi. All. Recalcati. Armani Jeans Milano : Maciulis 13, Pecherov 2, Jaaber 13, Mordente 4, Mancinelli 10, Rocca 8, Petravicius 2, Eze 8, Greer 5, Hawkins 6. Ne. Ganeto e Resca. All. Peterson. Arbitri : Lamonica, Begnis e Barni. Note - Tiri liberi: Cimberio 22/35, Armani Jeans 13/21. Uscito per 5 falli: Hawkins 37'23". Tiri da tre punti: Cimberio 11/22, Armani Jeans 8/26. Rimbalzi: Cimberio 36, Armani Jeans 30. Spettatori: 4.621 paganti, incasso di 70.554 euro, compresa la quota abbonati. Pepsi Caserta-Air Avellino 75-83 (23-27, 39-45, 52-63) Pepsi Caserta : Marzaioli ne, Koszarek 5, Colussi 7, Di Bella 12, Bowers 5, Garri 1, Ere 19, Martin 2, Williams 11, Jones 13. All. Sacripanti. Air Avellino : Green 16, Barbaro ne, Cortese 11, Spinelli 0, La uwers 5, Casoli ne, Infanti ne, Iannicelli ne, Bokolishvili ne, Szewczyk 20, Thomas 12, Johnson 19. All. Vitucci. Arbitri : Chiari, Giansanti, Duranti. Note - Tiri da due: Pepsi 18/39,  Air 24/45. Tiri da tre: Pepsi 7/25, Air 8/26. Tiri liberi: Pepsi 18/26, Air 11/14. Falli: Pepsi 17, Air 23. 5 falli: Lauwers al 32', Green al 40', Jones al 40'. Spettatori: 4.753 per un incasso di 39.035 euro. Bennet Cantù batte Angelico Biella 82-77 (16-19, 40-41; 57-60) Cantù : Broggi ne, Micov 7, Ortner 22, Markoishvili 7, Leunen 8, Marconato ne,  Mazzarino 20, Mian 0, Diviach ne, Tabu 9, Maspero ne, Green 9 Allenatore: Andrea Trinchieri Biella : Slaughter 4, Minessi ne, Soragna 9, Magarity ne, Moraschini, Sosa 11, Lombardi ne, Cuccarolo 8, Chessa, Viggiano 13, Salyers 19, Jurak 13  Allenatore: Massimo Cancellieri Arbitri :  Mattioli, Tola, Pinto Note - Tiri liberi: NGC Cantù 17/20  Angelico Biella 17/21 Tiri da tre punti:  NGC Cantù 7/22; Angelico Biella 2/14. Tiri da due punti: Cantù 22/38; Angelico Biella 27/44. Usciti per 5 falli: Sosa (39') Rimbalzi:  NGC Cantù 30; Angelico Biella 32 Note: tecnico a Jurak e alla panchina (19'). Spettatori: 3.391 per un incasso di  40.936. Vanoli Braga Cremona-Canadian Solar Bologna 88-95 (19-20, 45-44, 60-73) Vanoli Braga : Rowland 21, Cinciarini, Conti ne, Sekulic 9, Formenti 3, D'Ercole ne, Perkovic 11, Milic 20, Lottici ne, Antonelli, Foster 10, Drozdov 14. All.: Mahoric. Canadian Solar : Rivers 23, Koponen 15, Donati ne, Poeta 8, Homan 15, Winston 11, Sanikidze 11, Martinoni, Gailius 4, Fabiani ne, Amoroso 8, Bottioni ne. All.: Lardo. Arbitri : Seghetti, Lo Guzzo e Martolini. Note - Tiri liberi: Vanoli Braga 13/16, Canadian Solar 9/11, Tiri da tre punti: Vanoli Braga 9/23, Canadian Solar 8/16. Usciti per 5 falli: nessuno. Rimbalzi: Vanoli 31, Canadian 36. Spettatori 3300. Sassari batte Roma 86-85 (23-20, 38-41, 60-57) Sassari : White 24, Hunter 12, Maninchedda ne, Samoggia ne, Cittadini, Diener 12, Sacchetti ne, Plisnic 11, Tsaldaris 13, Vanuzzo 3, Pinton 11. All.: Sacchetti Roma : Giachetti ne, Gigli 4, Smith 5, Washington 17, Vitali 3, Crosariol ne, Traorè 30, Datome 7, Di Pasquale ne, Gordic 9, Dasic 10. All.: Filipovski Arbitri : Paternicò, Sardella, Capurro Note - Tiri da due: Sassari 17/41, Roma 28/38. Tiri da tre: Sassari 11/25, Roma 5/22. Tiri liberi Sassari 19/21, Roma 14/20. Rimbalzi: Sassari 33, Roma 38. Spettatori: 4405 per un incasso di 63.582. Leggi i commenti I commenti dei lettori 
