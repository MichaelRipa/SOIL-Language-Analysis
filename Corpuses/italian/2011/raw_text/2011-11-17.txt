ROMA - Ancora una giornata in double face in Eurolega per Milano e Siena. L'Emporio Armani si suicida nell'ultimo quarto e riesce a perdere (65-69) una partita che era sembrata segnata a suo favore, mentre la Montepaschi, grazie a un grande Kaukenas e al solito McCalebb, centra la quarta vittoria in cinque gare piegando 84-73 l'Asseco Pokom restando dietro solo a Barcellona in classifica. IL SUICIDIO ARMANI - Ancora un passo falso interno per Milano in Eurolega. Terza sconfitta in cinque giornate, la seconda al Forum di Assago dopo quella contro l'Efes, per l'Emporio Armani, superata per 69-65 dal Partizan. E' stata una sconfitta incredibile. L'Armani domina gran parte della sfida di Eurolega contro il Partizan, (arrivando anche a un vantaggio di ventuno punti) e però alla fine perde. Il punteggio è impietoso per la formazione di coach Scariolo: 65-69 per Belgrado, che espugna così il Forum di Assago e mette nei guai l'Olimpia. Non sono serviti, dunque, i punti di un Mancinelli in forma e l'affidabilità di Gallinari. Il Partizan soffre, tra il secondo e il terzo quarto sbanda di fronte all'assalto dell'EA7, ma non perde la calma. E nell'ultimo periodo (incredibile parziale di 9-30) ammutolisce il Forum e scatena l'entusiasmo dello sparuto gruppo di tifosi ospiti. IL RITORNO DI SIENA - Dopo la doppia sconfitta con Barcellona e Milano, la Montepaschi torna invece al successo, superando 84-73 l'Asseco Prokom nella quinta e ultima giornata d'andata del girone D di Eurolega. Grandi prove per Kaukenas (15 punti, 5 rimbalzi e 6 assist) e McCalebb (14+4+5), in doppia cifra anche Moss (11 punti) e Andersen (10 punti e 9 rimbalzi) mentre fra gli ospiti si salva Motiejunas, a referto con 26 punti e 9 rimbalzi. Siena centra così la quarta vittoria in cinque gare e resta al secondo posto nel girone, a due lunghezze dalla capolista Barcellona. Montepaschi Siena - Prokom Gdynia 84-73 (16-15, 32-31, 65-51) Montepaschi Siena: McCalebb 14, Zisis 6, Andersen 10, Rakocevic 2, Carraretto, Lavrinovic 9, Kaukenas 15, Ress 5, Michelori ne, Stonerook 5, Aradori 7, Moss 11. All.: Pianigiani. Prokom Gdynia: Lafayette 16, Sikora ne, Seweryn 2, Blassingame 5, Motiejunas 26, Dmitriev, Frasunkiewicz 3, Lapeta, Zamojski 11, Szczotka 6, Kuebler, Hrycaniuk 4. All. Pacesas. Arbitri: Garcia Gonzalez (Spa), Maestre (Fra), Nuran (Tur). Note - Tiri liberi: Siena 13/17, Gdynia 4/6. Tiri da tre: Siena 11/24, Gdynia 13/27. Rimbalzi: Siena 38, Gdynia 31. Spettatori: 3.210. Emporio Armani Milano-Partizan Belgrado 65-69 Milano: Gallinari 14, Mancinelli e Hairston 12, Bourousis 10 Partizan: Macvan 18, Pekovic 15, Kecman 11 ------------------------------- GIRONE C, IL QUADRO 1^ GIORNATA (and. 20 ottobre, rit. 23-24 novembre) Partizan              - Anadolu Efes          73-84 Belgacom Spirou       - Real Madrid           76-100 Emporio Armani Milano - Maccabi Electra       89-82 2^ GIORNATA (and. 26-27 ottobre, rit. 30 novembre-1 dicembre) Anadolu Efes          - Belgacom Spirou       79-80 Maccabi Electra       - Partizan              70-66 Real Madrid           - Emporio Armani Milano 85-78 3^ GIORNATA (and. 3 novembre, rit. 8 dicembre) Partizan              - Belgacom Spirou       91-81 Emporio Armani Milano - Anadolu Efes          54-62 Maccabi Electra       - Real Madrid           88-82 4^ GIORNATA (and. 10 novembre, rit. 14 dicembre) Anadolu Efes          - Maccabi Electra       72-79 Partizan              - Real Madrid           80-79 Belgacom Spirou       - Emporio Armani Milano 76-81 5^ GIORNATA (and. 17 novembre, rit. dicembre) Maccabi Electra       - Belgacom Spirou       69-59 Emporio Armani Milano - Partizan              65-69 Real Madrid           - Anadolu Efes         104-84 CLASSIFICA: Maccabi Electra 8; Partizan, Real Madrid 6; Anadolu Efes, EA7 Milano 4; Belgacom Spirou 2. ---------------------------------------------------------------------- GIRONE D, IL QUADRO 1^ GIORNATA (and. 19-20 ottobre, rit. 23-24 novembre) Unics Kazan       - Montepaschi Siena      71-79 Asseco Prokom     - Galatasaray            72-76 Union Olimpija    - Barcellona             64-86 2^ GIORNATA (and. 27 ottobre, rit. 1 dicembre) Galatasaray       - Unics Kazan            64-68 Montepaschi Siena - Union Olimpija         79-57 Barcellona        - Asseco Prokom          88-61 3^ GIORNATA (and. 2-3 novembre, rit. 7 dicembre) Montepaschi Siena - Galatasaray           103-77 Union Olimpija    - Asseco Prokom          70-62 Unics Kazan       - Barcellona             65-93 4^ GIORNATA (and. 9 novembre, rit. 15 dicembre) Union Olimpija    - Galatasaray            70-79 Asseco Prokom     - Unics Kazan            68-72 Barcellona        - Montepaschi Siena      92-75 5^ GIORNATA (and. 17 novembre, rit. dicembre) Unics Kazan       - Union Olimpija         81-51 Galatasaray       - Barcellona             66-70 Montepaschi Siena - Asseco Prokom          84-73 CLASSIFICA: Barcellona 10; Montepaschi Siena 8; Unics Kazan 6; Galatasaray 4; Union Olimpija 2; Asseco Prokom 0. Leggi i commenti I commenti dei lettori 
La città senza Amministrazione, finanche col vuoto di alcune giornate di quello che dovrebbe essere il Commissario straordinario, prova faticosamente a recuperare peso specifico a confrontarsi fuori e ancora prima dello scontro elettorale. Insomma la città cerca di riappropriarsi del  futuro, di un orizzonte possibile. Non a caso sono uno dietro l'altro due appuntamenti per molti versi simili agli inizi della prossima settimana. Ghiretti - “Parma: la memoria e il futuro – Le sfide del cambiamento” è il titolo dell’incontro pubblico - organizzato da Acsi Parma e dall’associazione culturale Da zero all’infinito - che avrà luogo martedì 22 novembre dalle ore 20.30 presso la sede della Pubblica Assistenza in viale Gorizia 2 a Parma. Un incontro per riflettere su Parma e sulle prospettive che la città si vorrà dare per il futuro, al pari delle priorità su cui concentrarsi per ricostruire unità e collaborazione tra i cittadini. Ad animare il dibattito interverranno la professoressa Isa Guastalla, da molti anni vivace interprete della vita culturale della città, il sociologo Alessandro Bosi dell’Università di Parma, Alessandro Chiesa della locale Comunità di Sant’Egidio e Roberto Ghiretti, professionista parmigiano titolare dello Studio Ghiretti in Parma ex assessiore allo sport. Modera il giornalista Alberto Grossi. Il Borgo presenta un lavoro di ricerca e di proposta su Parma, "Città e comunità, contributi per un futuro sostenibile", realizzato in collaborazione con Docenti dell'Università di Parma, esperti, studiosi e con l'aiuto di soci e amici dell'Associazione. Le conclusioni sono riportate in un libro curato da Paolo Scarpa, vicepresidente del Borgo, che racchiude oltre una ventina di interventi, suddivisi in quattro macroaree, popolazione, economia, territorio, società e persone. Gli autori sono Maria Antonioni, Alessandro Bosi, Eugenio Caggiati, Giorgio Campanini, Laura Cantoni, Don Umberto Cocconi, Laura Cresci, Nicola Dall'Olio, Giacomo Degli Antoni, Federico Ghillani, Alberto Magnani, Alessandra Mezzadri, Franco Mosconi, Paolo Giandebiaggi, Paolo Michiara, Marzio Pavarani, Mariano Pedrelli, Lamberto Prati, Lamberto Soliani, Pietro Stefanini, Paolo Scarpa, Riccardo Tonioli. Il lavoro parte da un'analisi dei dati di carattere demografico, economico, sociale, culturale, focalizzando opportunità e criticità. La finalità è quella di individuare, anche provocatoriamente, alcune vie possibili che permettano alla città di superare i pericoli di una crisi e di mettere a frutto i numerosi indicatori di ricchezza culturale, sociale ed economica di Parma. Dalla ricerca si evince che la crisi a Parma è soprattutto una crisi di valori e si è manifestata in un indebolimento della fiducia dei cittadini verso le istituzioni e gli strumenti di partecipazione. Le trasformazioni che attendono Parma, come emerge dai dati demografici del Prof. Soliani, sono profonde. Gli elementi di potenziale criticità sono nei ritardi degli strumenti di coordinamento delle politiche economiche, nella difficoltà della condizione giovanile, degli anziani e della famiglia, nei processi di integrazione delle nuove cittadinanze. Sono anche in un'espansione edilizia senza regole, come in una relazione troppo sporadica della città con la sua Università e con l'Europa. Il messaggio comune che emerge dai vari contributi del libro de Il Borgo è che una città può affrontare con fiducia il futuro se conosce sé stessa e sa costruire una propria identità attorno ad alcuni valori etici condivisi, come la democrazia, la responsabilità, la solidarietà, il primato del merito e della conoscenza. Una città che sappia unirsi attorno a questi valori può definirsi comunità. Si avverte quindi il bisogno di una governance democratica, che indirizzi verso strategie di ampio respiro, secondo i principi della sostenibilità ambientale, sociale, economica e culturale, attraverso una partecipazione dei cittadini alla definizione delle scelte. Il lavoro verrà presentato lunedì 21 novembre alle ore 16.00 alla Sala conferenze dell'Unione Industriali di Palazzo Soragna in Strada al Ponte Caprazucca. Introdurrà Paolo Scarpa, curatore della pubblicazione. Seguiranno le Relazioni del Prof. Lamberto Soliani sulle proiezioni demografiche della popolazione al 2030, del Prof. Franco Mosconi sulle nuove prospettive di sviluppo economico di Parma, del Prof. Paolo Giandebiaggi su città e territorio, del Prof. Alessandro Bosi su città e comunità (città, anziani, giovani, nuove cittadinanze, famiglia). Concluderà i lavori Don Umberto Cocconi, sul tema "La città è le persone che la abitano". 
MADRID - Sarà presente personalmente Alberto Contador davanti alla Corte Arbitrale dello Sport (Tas) nel processo per doping che si svolgerà tra qualche giorno. "Andrà ma non sappiamo in che momento", ha detto alla dpa il portavoce del fuoriclasse spagnolo, Giacinto Vidarte. Il futuro professionale del ciclista si deciderà da lunedì a giovedì nella città svizzera, dove il Tas deciderà sul ricorso presentato dall'Unione Ciclista Internazionale (Uci), e dall'Agenzia Mondiale Antidoping (Wada) contro l'assoluzione di Contador per una positività al clembuterol. Lo spagnolo ha spiegato che la minima quantità della sostanza scoperta nelle sue urine durante il Tour de France del 2010 era da addebitare al consumo di un filetto di carne 'contaminata'. La federazione spagnola di ciclismo ha accettato le sue argomentazioni e lo ha assolto, ma sia l'Uci come la Wada hanno deciso di ricorrere davanti all'alto tribunale sportivo. Il procedimento ha avuto molti rinvii, viste le richieste degli avvocati per preparare il caso complesso. "Nè Alberto, nè nessuno del suo team di legali faranno dichiarazioni nel corso dell'udienza di Losanna", ha aggiunto Vidarte Leggi i commenti I commenti dei lettori 
MILANO - Solo una settimana, il caso più eclatante. Il gruppo Falck, controllata dalla storica famiglia dell'acciaio lombardo, i cui eredi ora operano nel settore delle rinnovabili, ha annunciato un nuovo investimento in Gran Bretagna. E l'amministratore delegato Piero Manzoni non aveva nascosto che non sarebbe stato l'ultimo in terra straniera. Ora, ci sono anche i dati a sottolineare la tendenza in atto che non riguarda solo una società, per quanto tra le prime in Italia. Secondo il rapporto Irex curato dalla società di consulenza Althesis, quella delle imprese dell'eolico è una vera fuga all'estero: il 71% degli investimenti dei primi nove mesi dell'anno da parte di società italiane si è concretizzato in altre nazioni. Quali sono le cause? Incertezza normativa e aumento del carico fiscale. Come spiega Alessandro Marangoni, amministratore delegato di Althesys: "L'eolico in Italia sta vivendo una fase di rallentamento complici i nuovi meccanismi incentivanti, l'assenza di alcuni importanti decreti attuativi che generano insicurezza normativa nel settore e infine l'allargamento del perimetrod ella Robin Tax". Andare all'estero, invece, permette "di ridurre il rischio paese, di diversificare il portafoglio, di approfittare di maggiori agevolazioni pubbliche". Non solo: i minori incentivi e i buchi nella regolamentazione stanno favorendo le aziende energetiche (che non producono solo energia verde) a scapito delle rinnovabili "pure": le prime sono passate nell'ultimo anno da una quota complessiva del 34 al 58%. In questo modo l'Italia rischia di perdere il primato di paese che maggiormente era cresciuto negli ultimi anni nella produzione di energia eolica. Eppure, sempre secondo i calcoli di Althesys, gli incentivi pagati dagli italiani in bolletta non sono stati soldi buttati al vento: per il 2020, l'energia eolica generata produrrà benefici tra i 26 e i 37 miliardi di euro, a seconda di quanto crescerà il mercato. 
Napoli, l'entusiasmo è alle stelle. Lazio e Manchester City in rapida successione, l'incubo 'celestè da scacciare per fare la voce grossa sia in campionato che in Champions. I tifosi lo hanno capito e affolleranno il San Paolo. Tra l'altro, il digiuno forzato (per il rinvio di Napoli-Juve) ha aumentato l'attesa di un pubblico appassionato e competente. I numeri sono impressionanti e lo stadio di Fuorigrotta supererà il muro delle centomila presenze in pochi giorni. Per la sfida contro i biancocelesti, 27mila i biglietti acquistati dagli appassionati, ai quali vanno aggiunti i 15mila abbonati. L'obiettivo 45mila è ampiamente alla portata e potrebbe essere superato in giornata. Capitolo Manchester City. L'attesa per il big match di martedì, che può valere la qualificazione agli ottavi di finale, è già alta: oggi erano disponibili i biglietti di tribuna Nisida e Distinti che sono andati a ruba. Trentamila il totale, ma il tutto esaurito è scontato. Stamattina è previsto un nuovo pieno d'entusiasmo: in vendita i tagliandi delle due curve e l'impennata è garantita. Mazzarri  -  invece  -  pensa soltanto alla Lazio. Il tecnico di San Vincenzo è pronto a schierare tutti i titolarissimi. Ieri sono rientrati Lavezzi e Fernandez dagli impegni con l'Argentina, Zuniga  -  invece  -  è rimasto in Colombia per un lutto familiare ed è a forte rischio per la partita. Il favorito sulla fascia sinistra è Andrea Dossena che farà il bis anche in Champions contro il City per la squalifica del colombiano. Ma a Castel Volturno è vietato parlare inglese, Mazzarri ha in testa soltanto la Lazio per accorciare il gap in classifica. 
NAPOLI - Napoli, l'entusiasmo è alle stelle. Lazio e Manchester City in rapida successione, l'incubo 'celeste' da scacciare per fare la voce grossa sia in campionato che in Champions. I tifosi lo hanno capito e affolleranno il San Paolo. Tra l'altro, il digiuno forzato (per il rinvio di Napoli-Juve) ha aumentato l'attesa di un pubblico appassionato e competente. I numeri sono impressionanti e lo stadio di Fuorigrotta supererà il muro delle centomila presenze in pochi giorni. Per la sfida contro i biancocelesti, 27mila i biglietti acquistati dagli appassionati, ai quali vanno aggiunti i 15mila abbonati. L'obiettivo 45mila è ampiamente alla portata e potrebbe essere superato in giornata. Capitolo Manchester City. L'attesa per il big match di martedì, che può valere la qualificazione agli ottavi di finale, è già alta: oggi erano disponibili i biglietti di tribuna Nisida e Distinti che sono andati a ruba. Trentamila il totale, ma il tutto esaurito è scontato. Stamattina è previsto un nuovo pieno d'entusiasmo: in vendita i tagliandi delle due curve e l'impennata è garantita. Mazzarri  -  invece  -  pensa soltanto alla Lazio. Il tecnico di San Vincenzo è pronto a schierare tutti i titolarissimi. Ieri sono rientrati Lavezzi e Fernandez dagli impegni con l'Argentina, Zuniga  -  invece  -  è rimasto in Colombia per un lutto familiare ed è a forte rischio per la partita. Il favorito sulla fascia sinistra è Andrea Dossena che farà il bis anche in Champions contro il City per la squalifica del colombiano. Ma a Castel Volturno è vietato parlare inglese, Mazzarri ha in testa soltanto la Lazio per accorciare il gap in classifica. Leggi i commenti I commenti dei lettori 
MILANO - Safilo aggiunge Polaroid al suo portafoglio marchi proprietari. E lo fa con un'operazione mista tra contanti e aumento di capitale, che riconosce un forte premio rispetto al valore di mercato del gruppo italiano. La società guidata da Roberto Vedovotto acquisirà Polaroid con 21 milioni di euro in contanti e 44 milioni attraverso un prestito dell'azionista che sottoscriverà un aumento di capitale riservato al socio di maggioranza Multibrands Italy Bv, il veicolo di Hal holding Nv. Le nuove azioni verranno emesse a un prezzo di 9 euro ciascuna, vale a dire quasi il doppio rispetto all’attuale valore di mercato del titolo, che oggi a Piazza Affari valeva 4,6 euro. Polaroid è una griffe storica come Ray Ban ed è un marchio molto noto negli Stati Uniti. La società ha un fatturato di circa 65 milioni di dollari con un'alta marginalità pari a  8,7 milioni di euro di margine operativo lordo. E così grazie alla licenza per produrre gli occhaili di Celine, siglata in settimana e all'acquisto di Polaroid, Safilo ha già recuperato circa la metà del fatturato che invece dovrebbe perdere nel 2012, quando verrà a scadere il contratto di licenza per produrre gli occhiali Giorgio Armani. 
ROMA - Quando il 16 giugno scorso per la serata "Tutti in piedi" Michele Santoro le propose di cantare Todo cambia , la canzone resa famosa da Mercedes Sosa, il giornalista non immaginava certo che quel brano sarebbe diventato non solo una delle canzoni e il titolo del nuovo album di Teresa De Sio, Tutto cambia, uscito lo scorso settembre, ma anche un elemento fortemente profetico scaturito proprio in chiusura della manifestazione di Bologna per i 110 anni della Fiom, con gli oltre 25 mila spettatori a cantare in coro insieme alla De Sio. Ora che il governo Berlusconi è caduto, la cantautrice napoletana osserva che Tutto cambia "allora era soltanto una canzone augurale ma a ripensarci oggi era davvero profetica: il cambio è enorme e positivo, finalmente qualcosa si è mosso. Bisogna solo augurarsi che con questo nuovo governo la situazione potrà cambiare in meglio". Il 5 dicembre al Teatro Diana di Napoli la De Sio terrà l'anteprima della sua tournée invernale, che partirà l'8 gennaio dall'Auditorium di Roma e toccherà poi Bologna, Torino, Lecce per proseguire fino all'8 febbraio. Quando Santoro le ha proposto di cantare Todo cambia , cos'ha pensato? "Sono rimasta stupita, perché non era tra le canzoni del mio solito repertorio. Però poi ho capito che potevo tradurla in italiano: i suoi contenuti sono universali, tutti ci si possono riconoscere, ma soprattutto quella canzone poteva parlarci direttamente, e alla luce della nostra situazione sociale e politica andare a toccare corde sensibili. Era insomma un'idea forte, che Santoro mi ha detto di aver avuto come in una "visione" di me che la cantavo sul palco della manifestazione per la Fiom. L'ho imparata in 24 ore e la risposta del pubblico mi è sembrata così forte che ho pensato avessero la necessità di cantare proprio quelle parole, non era importante se a cantarle c'ero io o qualcun altro: il fatto è che Tutto cambia ha intercettato una speranza e una necessità". E così l'ha voluta inserire anche nel disco. "Sì, l'album era praticamente chiuso, eravamo in fase di missaggio, ma con il mio chitarrista e produttore Max Rosati abbiamo fatto di tutto perché ci fosse, era la canzone giusta per tenere insieme tutte le altre". In effetti in Tutto cambia ci sono molti brani legati alla realtà politica del paese, a cominciare da Basso impero e dalla cover di Inno nazionale di Luca Carboni. "La canzone di Carboni l'ho scelta perché molto attuale, pur essendo stata scritta 16 anni fa, in un periodo in cui la Lega non era che all'inizio della sua avventura politica. I miei tre dischi degli anni Duemila, A Sud! A Sud! , Sacco e Fuoco e questo Tutto cambia sono legati alle radici della tradizione del Sud, la mia, che sono napoletana ma soprattutto una donna del Sud, e non solo perché ho cantato in altri dialetti. Tutto il Sud è attraversato da un'esperienza musicale che rimane fortemente legata ai dialetti, ma qui il dialetto è uno strumento di incontro, di confronto tra le culture, è materia di scambio e di arricchimento reciproco. La Lega lo utilizza invece come un'arma contro chi parla altri dialetti". Dal punto di vista dei suoni è un album in cui riappare la chitarra elettrica dopo tanti strumenti acustici. È un suono che segnerà anche il prossimo disco? "Vedremo, perché come sanno quelli che mi seguono e che lavorano con me, la cosa che mi interessa di più è trovare sempre cose nuove e muovermi in altri territori. Però in questo disco sono riuscita a condensare la mia personalissima polifonia, l'elemento autorale, quello folk che mi appartiene dai miei primi passi nella musica e quella rock, perché io vengo da una cultura eminentemente rock". La novità più forte che la riguarda è il suo debutto da romanziera con il recente Metti il diavolo a ballare , pubblicato per Einaudi. "La scrittura mi ha aperto un mondo nuovo e sono contenta di aver iniziato avanti nel tempo, diciamo nella mia maturità anche artistica. È un romanzo di piena fantasia anche se ovviamente c'è tutta la mia sensibilità, e affronto un mondo che ho sempre frequentato e studiato, quello del tarantismo, raccontato finora solo nei saggi da maestri come Ernesto De Martino e George Lapassade, mai in un romanzo. Scrivere ha influenzato positivamente il lavoro per il disco, direi per sottrazione: mi ha infatti alleggerito dall'obbligo di dover dire tutto nelle canzoni". 
LOS ANGELES - E' stato uno dei matrimoni più chiacchierati, seguiti e pubblicizzati sui social network nel mondo delle star di Hollywood, e pubblicamente ora è arrivato al capolinea. Demi Moore ha annunciato di aver avviato le pratiche di divorzio da Ashton Kutcher, dopo sei anni di matrimonio. La decisione era già filtrata dagli amici dell'attrice un mese fa , oggi l'ufficializzazione. LE FOTO: COPIA DA PASSERELLA LA FOTOSTORIA SU TWITTER "E' con grande tristezza e il cuore pesante che ho deciso di terminare il mio matrimonio di sei anni con Ashton. Come donna, madre e moglie ci sono alcuni valori e voti che ritengono sacri, ed è con questo spirito che ho deciso di andare oltre nella mia vita", ha detto l'attrice in una dichiarazione all'Ap. "Questo è un momento impegnativo per me e la mia famiglia, per cui chiedo la stessa comprensione e rispetto della privacy che concedereste a chiunque si trovasse a far fronte a una situazione simile". All'origine della separazione le scappatelle del 33enne Kutcher scoperto da diversi tabloid in compagnia di altre donne, lontano dalla consorte 48enne. 
