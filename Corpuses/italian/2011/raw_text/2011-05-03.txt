Progetto Sviluppo Liguria • Piazza Acquaverde, 5 • 16126, Genova tel 010 2478588 • fax 010 256646 
Impresa sfiorata per il Cras Taranto in vantaggio fino a tre decimi dalla fine sul campo di Schio nella seconda finale scudetto. Ma si impongono le venete per 63-62 e giovedì si torna in campo per la gara3. Schio parte molto meglio: le venete vogliono ribadire la netta superiorità manifestata per tutta la stagione e riscattare la sconfitta di gara1. Azione dopo azione, Taranto resta contratta, incapace di esprimere il proprio gioco, mentre Schio vola fino all’11-4. A quel punto comincia la partita del Cras: Young e Mahoney guidano la riscossa e sono le protagoniste del parziale di 15-2 con cui le tarantine si portano sul 19-13 al 10’. Nel secondo quarto, Schio si rifà sotto, mentre Taranto pur restando sempre in vantaggio, manifesta ancora qualche difficoltà tanto che proprio sulla sirena dell’intervallo lungo, Schio si avvicina pericolosamente e si porta a -2 (31-33). La partita è riaperta, in pratica si ricomincia da zero, ma Taranto va al riposo con la consapevolezza che può giocarsi fino in fondo le sue possibilità di vincere il terzo scudetto di fila perché in una partita e mezza non è mai stata messa sotto dalle avversarie. Nella terza frazione, Schio pareggia subito e da quel momento, le due squadre restano incollate fino a un minuto dalla sirena dell’ultimo intervallo breve quando Taranto è avanti di 6 (44-50). Vantaggio che però Schio annulla in soli due minuti e si riparte ancora una volta dalla parità, 50-50. Nel gioco dei possessi è comunque sempre Taranto a tenere la testa avanti per buona parte del quarto. Si segna pochissimo, 10-8 per il Cras il parziale in 6’30, ma sono i minuti più importanti perché portano verso la sirena finale. Il colpo di scena a 3 decimi dalla fine, fallo di Mahoney su Macchi che dalla lunetta fa 2 su 2 e Schio pareggia la serie. 
IL FUOCO DEL FUTURO ONLUS Via Banchi di Sopra 31/16 53100 Siena - tel/fax          0577 247440 
ROMA - "La sovranità non appartiene più al popolo ma ai pm di sinistra". Ancora polemico sulla giustizia il premier Silvio Berlusconi, in un collegamento telefonico con una manifestazione del Pdl a Mentana a sostegno del candidato sindaco Mario Barbato. Il Cavaliere ha puntato buona parte del suo intervento sul progetto di riforma. "Gli italiani votano i parlamentari a cui trasferiscono la loro sovranità. Il Parlamento discute le leggi e le approva e poi il capo dello Stato le firma, ma se queste leggi non piacciono ai pm di sinistra vengono mandate alla Consulta che su pressione dei pm stessi le abroga". AUDIO: L'INTERVENTO DEL PREMIER "Oggi in Parlamento - ha continuato - abbiamo una maggioranza che può lavorare a tre nuove riforme, a quella della giustizia che è indispensabile, alla riforma dell'architettura costituzionale e alla riforma del fisco". "Oggi i magistrati sono un tutt'uno con i pm. L'obiettivo deve essere invece una separazione delle carriere così come nella magistratura non devono esserci partiti politici, ecco perchè dobbiamo fare la riforma". Il premier ha detto che punterà anche a norme più rigide sulle intercettazioni: "Un paese non può dirsi libero e democratico se non difende diritti fondamentali come quello alla privacy. Oggi noi alzando il telefono abbiamo la sensazione di essere spiati ed abbiamo il timore che le nostre conversazioni siano pubblicate sui giornali della sinistra" . Berlusconi ha concluso con un appello elettorale: "Il vostro voto è un vero e proprio voto per sostenere e confermare il governo". Ma anche "per bloccare sul nascere la strategia della sinistra di fare un'accozzaglia di simboli da Vendola a Fini. Fra due anni Casini sarà il leader di un'Armata Brancaleone". Infine, un attacco dedicato al Fli: "Gli ultimi sondaggi lo danno sotto il 2%". Bocchino replica: "E allora perché ci inseguono a Milano?". Dal Pd risponde Andrea Orlando: "Ricomincia la solita tiritera di Berlusconi che si era riposato durante le feste. Si cerca un pretesto per motivare una riforma della giustizia che non risolve i problemi di questo settore e che rischia anzi di peggiorarli. Per questo si travisa la realtà continuando a parlare di pm di sinistra e giudici assoggettati ai pm. E intanto si cerca di assoggettarli al controllo della politica". Più tardi il premier si è collefato al telefono con mille donne impegnate a Milano in una cena elettorale per Letizia Moratti, il presidente del Consiglio Silvio Berlusconi non ha lesinato battute di spirito e ha scherzando sulla sua 'imperdonabile' assenza. "Mamma mia - ha detto in collegamento telefonico - e io che sono lontano: che disastro perdere occasioni come queste, una cena con mille donne non si può perdere". Prima di affrontare i temi della politica e dell'attualità Silvio Berlusconi si è cimentato in un paio di barzellette, una che ironizza sul fatto che se un terzo delle donne non disdegnerebbero una notte in intimità con lui, i restanti due terzi lo hanno già fatto. E un'altra nella quale una giovane donna chiede a Berlusconi di invitarla al bunga bunga, dal momento che è triste perchè ha lasciato un fidanzato quarantenne, considerato troppo vecchio: e alle domande di Berlusconi sulle ragioni per le quali la ragazza volesse essere invitata da un settantenne, riceve in risposta "ma lei presidente è un mito senza età ". Prima di lasciare telefonicamente la platea di mille donne riunite al ristorante per Letizia Moratti, Silvio Berlusconi ha lanciato la promessa di organizzare, dopo la vittoria di Letizia Moratti, una festa. Questa volta con lui presente. Leggi i commenti I commenti dei lettori 

MILANO - La Exor della famiglia Agnelli e la News Corporation di Rupert Murdoch si alleano nel tentativo di sfilare, in una contesa che si preannuncia miliardaria, il controllo della Formula 1 a Bernie Ecclestone. Le due società, dopo le indiscrezioni riportate da Sky News, hanno confermato di avere allo studio "in via preliminare la possibilità di creare un consorzio per elaborare un piano di sviluppo nel lungo termine per la Formula Uno". Nelle prossime settimane i due gruppi "si confronteranno con potenziali partner di minoranza e con i principali soggetti coinvolti" per strutturare l'operazione. Al momento, precisano però Exor e News Corporation, "non è possibile affermare con certezza che si arriverà a presentare una proposta agli attuali proprietari della Formula Uno". Il controllo della società che gestisce il 'circus' della Formula 1, titolare del marchio e dei diritti commerciali, è in mano dal 2006 ai fondi londinesi Cvc, con Ecclestone che ha conservato interessi di minoranza e che riveste la carica di amministratore delegato nonché di 'padrone' indiscusso nella gestione del circuito. Le voci di un interessamento di Murdoch, emerse per la prima volta nel 2002, si erano fatte più insistenti nelle ultime settimane, quando si era parlato di un tandem tra la News Corp e Carlos Slim, l'imprenditore messicano da alcuni anni in vetta alla classifica degli uomini più ricchi al mondo. E proprio Slim, con i suoi miliardi e la passione per il pilota messicano Sergio Perez della Sauber (sponsorizzata proprio dalla Telmex di Slim), viene accreditato come uno dei più probabili soci di Exor e Murdoch. La Formula Uno "certamente non è in vendita" ha ribadito Ecclestone che anche oggi ha ripetuto che "Cvc non è interessata a vendere". In ballo ci sono i diritti televisivi dello sport automobilistico più visto al mondo. Secondo Ecclestone a rendere, come affermato recentemente, "vicine a zero" le possibilità di un passaggio della F1 a Murdoch e soci, c'è anche la volontà delle case automobilistiche e degli sponsor, di continuare a trasmettere 'in chiaro' le gare per avere più ascolti possibili. A questo proposito Exor e Murdoch hanno però sottolineato che la loro cordata verrà fatta "nell'interesse dei partecipanti e degli appassionati". Come, visto che Sky è una tv satellitare a pagamento, è però tutto da vedere. La battaglia si annuncia miliardaria. Exor dal canto suo dispone di 1,3 miliardi da investire anche se difficilmente intenderà puntare tutta la sua liquidità nella partita. Il presidente di Exor, John Elkann, nell'assemblea di fine aprile della società ha comunque sottolineato che è intenzione della cassaforte della famiglia Agnelli puntare su pochi investimenti ma di maggiore stazza. Una grossa mano potrà arrivare da Slim, seduto su un patrimonio che Forbes stima in 74 miliardi di dollari. Recentemente Ecclestone ha affermato che i diritti televisivi della Formula 1 valgono 6-7 miliardi di dollari. Leggi i commenti I commenti dei lettori 
ROMA - Il trionfo dei centrocampisti in questa giornata particolare iniziata sabato e conclusa lunedì sera, che ha compreso il primo maggio. E forse non a caso, come annotiamo più avanti, ha visto festeggiare tanti "operai" del calcio di oggi. Cinque le marcature multiple in un turno "ricco" (31 reti totali) ma meno semplice di quanto possa apparire, dato che per una volta i mediani hanno segnato molto più degli attaccanti di ruolo. Intanto anche a sole tre giornate dalla fine il nostro gioco rimane aperto con oltre centomila fantallenatori che si contendono i premi in palio su Repubblica. it, e ci si può ancora sfidare gratis a "scontri diretti" tra amici sul sito ufficiale www. fantacalcio. it. ALLA FIERA DEL 3X2 - Ben tre le doppiette "azzeccate" da Salvo Spina di Gravina di Catania, che conquista il Tv Sharp Lc 19" in palio come ogni settimana grazie a otto reti: due a testa per Pazzini, D'Agostino e Cerci e ancora i gol singoli di Pastore e Candreva. In tutto 93 punti e mezzo, lo score più alto della giornata - a pari merito con un avversario, iscrittosi però quasi un mese dopo Spina. Per regolamento, in caso di ex aequo prevale nell'assegnazione dei premi chi si è registrato prima al gioco. GENERALE, DI TUTTI I COLORI - Rossi deve temere Viola: la battuta esce facile dato che il leader da parecchie settimane, Massimiliano Rossi di Udine, precede ora di soli 9,5 punti l'altro friulano Ivan Viola, di Lignano Sabbiadoro. Precedentemente, il divario era di 12 lunghezze e il vicecapolista era il bresciano Daniele Mandonico, ora scivolato al terzo posto. Mancano solo tre turni alla fine, ma rimangono ancora parecchi i fantallenatori in lizza per il premio destinato al vincitore assoluto: il viaggio alle Maldive in palio per il fantacampione 2010/11. Le prossime giornate saranno dunque decisive. 1 MAGGIO, 'OPERAI' IN GOL - Flamini, Rigoni, Pinzi, Asamoah, Dzemaili, Modesto, Tissone, Mannini, Bentivoglio, Rosi. Dieci nomi che non avrebbero sfigurato al posto di Lele Oriali nell'identificare il prototipo del "mediano" osannato da Ligabue in una canzone di qualche anno fa. D'accordo, non tutti sono centrocampisti di rottura, un paio non sono nemmeno centrocampisti, ma sulla loro appartenenza alla "classe operaia" del nostro calcio non ci piove. A parte il francese del Milan, già a segno a Bari il 7 novembre, si tratta di giocatori che mai avevano provato l'ebbrezza di un gol in questa stagione e, nel caso di Dzemaili, in tre anni tra Torino e Parma. Ma anche tra gli attaccanti si trovano novità assolute (Huseklepp), stagionali (Budan) e altri nomi poco gettonati come Pozzi e Eder  (entrambi al 5° centro in questo campionato) o Bergessio (al 3°). D'Agostino e Cerci, entrambi a quota 3 prima di ieri, si sono concessi il lusso di una doppietta (e per l'ala di scuola romanista è la seconda di seguito), Vargas e Candreva sono saliti a 3, Pepe e Silvestre  a 5. In totale fanno 21 (diconsi ventuno!) marcatori che fino a sabato contavano non più di 4 realizzazioni nell'attuale campionato, tra cui 11 al battesimo stagionale e 2 di questi assoluto in serie A, per un totale di 23 gol sui 31 complessivi di questo 35° turno (21 su 26 proprio il 1° maggio). I FANTANUMERI - Alla "borghesia" sono rimaste le briciole. Le doppiette di Totti, Pazzini e Caracciolo, che portano a 5 il totale dei marcatori multipli di giornata, più i singoli acuti di Hamsik, Pastore e Pepe nel posticipo. Stop. Il Pazzo si è confermato babau del Cesena nei minuti di recupero (risultato ribaltato tra il 91' e il 95' dopo il gol-vittoria al Manuzzi sempre al 91' con la maglia della Samp), l'Airone a Genova ha spinto il Brescia a un passo dalla vittoria che avrebbe restituito chances di salvezza alla truppa di Iachini. Quanto al capitano della Roma (quarta doppietta e nono gol nelle ultime 7 partite), ha sorpassato Baggio al quinto posto tra i marcatori all-time del nostro campionato con 206 centri, ma si è anche fatto parare da Gillet l'unico rigore di giornata, il 13° stagionale concesso ai giallorossi (ma il record di 18 stabilito dal Milan nel 1950-'51 sembra inattaccabile). I centrocampisti di Napoli e Palermo, infine, hanno ridotto il gap da Sanchez (assente) nella volata per il primato dei gol di reparto (11 reti per entrambi, contro i 12 del cileno), contribuendo alla giornata di grazia della loro "categoria" fantacalcistica. I centrocampisti hanno segnato 17 gol (con 15 interpreti diversi), contro gli 11 degli attaccanti (8 marcatori) e i 3 dei difensori. Tra questi ultimi, Silvestre (come detto al quinto sigillo personale) ha confermato la propria leadership. ANCORA SPEZZATINO - Mancano solo tre giornate alla fine del campionato e man mano si vanno delineando i verdetti della Serie A 2010/11: a rendere più piccante il quadro, ci si mette il solito spezzatino che vedrà anche il turno numero 36 concludersi di lunedì. Pure stavolta sarà la Juventus a concludere la tornata di campionato, contro il Chievo all'Olimpico, mentre ad aprire le danze sarà un match che, forse, conta più per il Fantacalcio che per la classifica reale, quello tra un Palermo sempre più lontano dall'Europa (anche se la Coppa Italia potrebbe salvare la stagione rosanero) e il già retrocesso Bari. IN CAMPO SABATO - Resta quindi la scadenza ormai più tradizionale per il campionato virtuale di Repubblica. it: rose e formazioni potranno essere modificate entro e non oltre le 17.30 di sabato 7 maggio, immediata vigilia dell'anticipo del 'Renzo Barbera'. Stessa scadenza vale, come sempre, anche per l'iscrizione di nuovi team, che potranno sempre concorrere per l'assegnazione dei premi di giornata. Si ripete anche il 'ritardò (dovuto al posticipo di Torino) nella pubblicazione dei risultati: le classifiche della giornata numero 36 saranno online martedì 10 maggio. BOLOGNA DECIMATO - Come sempre nel finale di stagione, c'è grande nervosismo in campo e bene lo riflette la situazione delle squalifiche. Il Milan cerca lo scudetto a Roma (sponda giallorossa) e sicuramente faranno comodo ai rossoneri le assenze di De Rossi e Perrotta tra gli avversari, mentre l'Inter dovrà fare a meno di Mariga nella sfida contro la Fiorentina. Altri sicuri assenti saranno Rudolf e Glik (Bari), Mutarelli, Mudingayi e Della Rocca (Bologna), Cossu (Cagliari) e Ledesma (Lazio). Leggi i commenti I commenti dei lettori 
