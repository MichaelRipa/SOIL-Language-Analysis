Tipo contratto 2010 2000 Il mio impiego prevede di lavorare a un'elevata velocità 61,1% 55,8 Il mio lavoro prevede delle scadenze molto stringenti 63,6% 59,2% Il ritmo del mio lavoro dipende dal diretto controllo del mio capo 33,0% 31,8% Il ritmo del mio lavoro dipende dagli obiettivi di produzione 41,1% 30,5% Il mio lavoro prevede compiti monotoni 44,7% 39,1 Il mio lavoro implica apprendere nuove cose 68,9% 71,2% Potrei perdere il lavoro nei prossimi sei mesi 14,6% 11,3%* Sono consultato prima che gli obiettivi del mio lavoro vengono fissati 45,6% n.d. Posso scegliere o cambiare i miei metodi di lavoro 68,4% 70,7% Posso scegliere o cambiare l'ordine dei miei compiti 66,6% 64,6% Sono ben pagato per il lavoro che faccio 43,3% 47,0%* Il mio lavoro offre buone prospettive di avanzamento di carriera 32,3% 33,0%* Fonte: EUROFOUND * dati 2005 
In una giornata fortemente negativa per i listini, a causa della crisi libica, anche i titoli del gruppo Ligresti hanno vissuto una seduta in deciso ribasso sebbene non legato alle ragioni di tensione geopolitiche. Sta di fatto che Fondiaria ha ceduto il 5,49% e la controllante Premafin il 4,65%; in entrambi i casi, i titoli erano corsi molto dopo le parole - di metà della settimana scorsa - del patron di Groupama, Jean Azéma, che era sembrato accelerare sull'ipotesi di coinvolgimento nelle società del gruppo. Oggi invece, i buoni risultati di Groupama Italia non hanno minimamente sostenuto i titoli Ligresti in Borsa. La controllata italiana dell'assicurazione francese ha chiuso il 2010 con risultati in forte miglioramento rispetto all'anno precedente: la società, che conta oltre 1000 agenti e 1,7 milioni di clienti, ha realizzato una raccolta premi consolidata pari a 1,5 miliardi (+7,8). In particolare il settore Danni ha mostrato un aumento dei premi dell'8,5% raggiungendo quasi 1,2 miliardi di euro. Migliorata anche la redditività del ramo, con un combined ratio pari a 101,1 % nel 2010, in calo di 2 punti base dal 103% del 2009. Fonsai, che annuncerà i propri risultati tra un mese circa, continua invece ad essere in attesa soprattutto del verdetto della Consob: le aspettative del mercato continuano a scommettere per un parere in questa settimana o al massimo nella prossima. La Commissione di vigilanza dovrà pronunciarsi sull'esclusione di un rischio di opa - da parte dei francesi - su Premafin e a maggior ragione a cascata su Fondiaria, in seguito all'aumento di capitale della holding. Successivamente, e anche su questo aspetto è atteso il pronunciamento Consob, Groupama aveva chiesto alla Commissione un parere su un possibile ingresso anche in Fondiaria direttamente, con una quota analoga a quella che i francese intendono acquisire in Premafin. Entrambe le risposte arriveranno comunque ben prima che prenda il via operativo il processo di doppio aumento di capitale. 

VARESE  - Avanti 3-1 a 4' dalla fine il Varese getta al vento 3 punti preziosi in chiave play-off facendosi incredibilmente raggiungere (3-3) al 94' dal Frosinone. Un pari inimmaginabile quello dei laziali, a lungo dominati dagli avversari ma bravi a credere fino in fondo nell'impresa anche quando ormai la partita, specie dopo il gol di Correa al 79', sembrava chiusa. Malgrado resti ultimo in classifica, il Frosinone può tornare a casa col sorriso ed il morale ritrovato. La zona play-out, dopotutto, resta distante solo 3 lunghezze. EBAGUA INVENTA, NETO TRASFORMA - I lombardi partono forte e, dopo 3 occasioni mancate da Frara, Carrozza e Pugliese, passano meritatamente all'11': Minelli si fa rubar palla sulla destra da Ebagua che serve immediatamente in mezzo Neto pereira, bravo a battere Frison con un preciso rasoterra in diagonale. FROSINONE, ALTRO PASTICCIO - Il Frosinone accusa il colpo e, al 25' viene di nuovo trafitto, sempre da Neto Pereira che approfitta di un secondo svarione difensivo dei ciociari per raddoppiare: su un retropassaggio di Biso, Terranova e Minelli s'addormentano, consentendo all'attaccante biancorosso di involarsi verso la porta e battere d'esterno destro Frison in uscita. CESARETTI RIAPRE LA PARTITA - La doppietta galvanizza il brasiliano che, sul finire del tempo, costringe Frison agli straordinari per evitargli la tripletta. In campo c'è una sola squadra e, al 53', tocca a Concas, con un destro da fuori, fallire ancora di poco il bersaglio. Sembra poco più di un allenamento per il Varese e, invece, all'improvviso il Frosinone rientra in partita. Il gol della speranza lo sigla, al 57', Cesaretti che batte l'ex Zappino in uscita raccogliendo un lancio smarcante di Biso. VARESE, RABBIOSA REAZIONE - La reazione del Varese per aver perso l'inviolabilità interna della propria porta dopo oltre 400' è rabbiosa quanto improduttiva: Pesoli, al 68', manda a lato di testa da favorevole posizione, peggio fa Ebagua che, al 72', calcia un sinistro da due passi addosso a Frison. CORREA ILLUDE SANNINO - Il Frosinone non ne approfitta, mancando con Stellone, su un'uscita a vuoto di Zappino, l'occasione per pareggiare e, al 79', incassa il 3-1: il gol porta la firma di Correa che raccoglie un angolo all'indietro di Carrozza e batte Frison con un preciso sinistro rasoterra di prima intenzione dal limite. STELLONE E CESARETTI, RIMONTA COMPIUTA  - Finita? Macché. Il Frosinone non ci sta e, all'87', rientra di nuovo in gara grazie a Stellone che indovina l'incrocio con una strepitosa mezza rovesciata volante su un cross dalla sinistra di Bianco. Negli ultimi minuti succede di tutto: Frison al 90' compie una prodezza per evitare il 4-2 su un destro di Carrozza poi è Cesaretti, all'ultimo secondo di recupero, al 94', ad ergersi ad eroe della serata con un altro destro in diagonale su assist di Stellone. VARESE-FROSINONE 3-3 (2-0) Varese (4-4-2): Zappino; Pisano, Pesoli (29′ st Nadarevic), Camisa, Pugliese; Concas, Frara (42′ pt Correa), Dos Santos, Carrozza; Ebagua, Neto Pereira (36′ st Figliomeni). All. Sannino Frosinone (4-3-3): Frison; De Maio (35′ pt Cesaretti), Terranova, Minelli, Bianco; Pestrin, Biso (41′ st Beati), Carriello; Catacchini, Masucci (20′ st Stellone), Baclet. All. Campilongo Arbitro: Baracani di Firenze. Reti: 11′ e 25' pt Neto Pereira (V), 12′ st Cesaretti (F), 34′ st Correa (V), 42′ st Stellone (F), 49′ st Cesaretti (F) Ammoniti: De Maio, Figliomeni, Cariello, Catacchini, Nadarevic. Leggi i commenti I commenti dei lettori 
"Racconto la crisi economica nei suoi effetti sulle persone", spiega Giuliano Montaldo, che dopo sessantuno anni di cinema non smette di aver voglia di girare ("Quando non lavoro, dice mia moglie Vera, la notte urlo: Motore, azione!"). L'industriale del titolo del suo nuovo film, ultimo ciak in questi giorni a Pinerolo, ieri riprese in interni a Villa Doria, è un piccolo imprenditore dell'hinterland titolare di una fabbrica di pannelli solari schiacciato dai debiti e ostaggio delle banche. "Il figlio di un operaio immigrato dalla Puglia, cresciuto in fabbrica e poi diventato "padrone"" - spiega il regista - che al momento del crack si trova nelle mani il destino degli amici tra i quali è diventato grande". Non è dunque la grande industria, come ci si potrebbe aspettare, ma quella piccola delle aziende e aziendine che più alto hanno pagato il prezzo della recessione, al centro della sceneggiatura scritta dall'autore di "Sacco e Vanzetti" con Andrea Purgatori. Con "L'industriale" l'ottantenne regista torna dopo il dostoevskijano "I demoni di San Pietroburgo", grande produzione in costume con la quale quattro anni fa giocò a trasformare Torino nella capitale russa al tempo degli zar. GUARDA Gli scatti dal set Sette settimane di lavorazione, per "L'industriale", in città ma anche a Moncalieri, Pinerolo, Venaria, Avigliana (alla Scanferla, dove è ricreata la fabbrica) e due giornate a Gavi ancora da girare. Produce la Bibi Film di Angelo Barbagallo in collaborazione con Rai Cinema (sarà 01 a distribuire il film, in autunno) con il contributo di Film Commission e della Regione. "In Piemonte siete stati i primi a capire che investire sul cinema è conveniente - dice Barbagallo - Per questa produzione portiamo sul territorio un milione di euro, circa un terzo del budget totale". Incontrato da Montaldo al Roma Fiction Fest - dove l'attore rifiutò un premio in polemica contro i tagli al Fus - Pierfrancesco Favino torna in Piemonte dopo "La sindone" e "L'uomo che ama". Qui debuttò, racconta, nel '91 con il film tv di Alberto Negrin "Una questione privata" tratto da Fenoglio. E qui è impegnato ancora per qualche giorno a interpretare il ruolo spinoso di Nicola, quarantenne piccolo industriale che per effetto della crisi finisce strangolato dai debiti e dal meccanismo perverso dei fidi bancari. "In genere si parla di crisi e di disoccupazione solo in termini di profitto - dice Favino - e si parla molto poco, invece, di quel che accade alle persone. Un ragazzo senza lavoro non solo non ha soldi in tasca, ma non sa chi è. Il lavoro non significa avere denaro, dunque la macchina o i vestiti, ma avere un progetto di sé". Il suo personaggio si ammala di quella malattia, tanto comune in questi tempi tristi, che è la malattia del profitto. Con effetti devastanti sul matrimonio con Laura, Carolina Crescentini, già con Montaldo nei "Demoni", sullo schermo al Tff in "Henry" e recentemente sul set con Marco Ponti per "Ti amo troppo per dirtelo". "Laura è un architetto, innamoratissima del marito - racconta l'attrice - dal quale la crisi lavorativa l'allontana al punto da non riuscire più a trovare il modo di parlargli, di toccarlo, di avvicinarsi a lui. I due, pur amandosi profondamente, si isolano l'una all'altro. E questo è uno degli effetti più drammatici prodotti dalla perdita della sicurezza economica". Dramma familiare tinto di giallo, quello di Montaldo. "La vicenda si risolve nelle ultime dieci pagine della sceneggiatura", svela il regista. Nel cast anche la star di "Baarìa" Francesco Scianna e, in due piccoli camei, Marco Ponti e Steve Della Casa. 
"Rosy Bindi? Con lei non credo si possa pensare ad aprire una pagina nuova della sinistra, viene dalla Dc, ha fatto cinque legislature, è alla Camera dal 1989, ha perso le primarie". Matteo Renzi attacca Rosy Bindi dal salotto di Porta a Porta e la replica non si fa attendere. "Il gioco di Renzi - dice il presidente del Pd - è scoperto, pensa di essere lui a poter aprire una pagina nuova, ma poiché è un prodotto del berlusconismo non potrà mai farlo. Pensa solo a se stesso". Non è la prima volta che Matteo Renzi e Rosy Bindi si lanciano in un botta e risposta. Era già successo nei giorni scorsi. Ora, l'ennesima puntata di uno scontro, ormai frontale. 
ll primo gennaio ha segnato un’importante svolta ecologica con la messa al bando dei sacchetti di plastica. Ma basta fare un giro nei supermercati per imbattersi nelle buste che funzionano o in quelle che si squarciano subito. Non tutti i sacchetti biodegradabili sono infatti uguali per materiale, resistenza, e tempo di decomposizione, e la stessa Unionchimica, (l’unione della piccola e media industria chimica che associa produttori e trasformatori di film plastici) denuncia la «giungla che si è creata» dopo il divieto: le piccole e medie imprese si trovano di fronte a una serie di difficoltà, dovute anche a una sorta di monopolio, quello della Novamont (ex Montedison) che produce “bioplastiche”. Per questo il presidente nazionale dell’associazione Delio Dalola  ha deciso di scrivere una lettera al ministro dell’ambiente Stefania Prestigiacomo per esprimere le preoccupazioni dei produttori, chiedere un incontro urgente, formulando alcune proposte concrete da parte delle imprese che devono tra l’altro affrontare cospicui investimenti, dai 30mila euro ad oltre 100 mila, per adeguare impianti e cicli produttivi (ad esempio per imprimere il proprio marchio sul sacchetto). «Il primo problema è che non sono stati definiti i requisiti tecnici che indichino quali siano i materiali che rispondono alla biodegradabilità richiesta» ha spiegato Emanuela Bettini, presidente di Unionchimica Torino. Esistono infatti sul mercato oltre ai sacchetti prodotti con materie prime (intorno al 50 per cento) di tipo vegetale, definiti “bioplastiche”, anche quelli “da plastica convenzionale additivata” che sono comunque in grado di garantire i processi di biodegradazione richiesti dall’Ue. Troppo poche amministrazioni comunali (come ad esempio quella di Torino) hanno però scelto di arrivare con gradualità al divieto di utilizzo delle buste di plastica (aprendo ad esempio alla plastica additivata). Per molte altre il giro di vite è stato netto. «Riteniamo indispensabile la definizione di regole certe all’interno di un periodo di osservazione del mercato» scrive dunque Dalola, sottolineando tre richieste: limitare l’uso dei sacchetti prodotti con “bioplastiche” alla sola raccolta di rifiuti organici; per gli altri usi allargare le possibilità di produzione e distribuzione anche a quelli prodotti con “plastiche addittivate”; una volta definiti i criteri di biodegradabilità, prevedere un periodo transitorio per lo smaltimento delle scorte aziendali, in una forma diversa da quella attuale che ammette solo una distribuzione gratuita. 
