Operazione Londra: a meno di 500 giorni dall'Olimpiade del 2012, ecco che sbarcano nella Capitale inglese Sky e il Coni. L'occasione per fare il punto. Sky presenta giovedì i suoi palinsesti. Il Coni fa un sopralluogo sui siti olimpici e intanto studia una "location" per Casa Italia. La pay tv, il prossimo anno, trasmetterà per la prima volta tutti i Giochi olimpici estivi, dopo quelli invernali di Vancouver: ha i diritti "totali", mentre alla Rai sono rimaste solo 200 ore. Un fatto storico, indubbiamente, che la pay tv vuole sfruttare nel migliore dei modi: probabile che utilizzerà molti canali, trasmettendo per circa 1000 ore, con un grande numero di opinionisti in ogni disciplina e con effetti speciali (Hd e 3D). Qualcosa di unico, insomma. La Rai ha sempre detenuto il ruolo di "tv azzurra" e il direttore di Rai Sport, Eugenio De Paoli, sta facendo il possibile per replicare alla concorrenza di Sky. E' vero che c'è differenza (sensibile) di ascolti fra chiaro e pagamento, ma è altrettanto vero che per la prima volta la tv di Rupert Murdoch ha un margine di manovra enorme, su tutte le discipline. Sarà una bella sfida, anche sulla qualità dei servizi. Con la massima attenzione intanto anche il Coni guarda ai Giochi del prossimo anno: c'è da difendere una posizione importante fra le superpotenze sportive del mondo. Cosa sempre più complessa. Gli sport di squadra sono in calo, anche se per la verità (pallanuoto a parte) non è che abbiamo avuto una grande tradizione olimpica. Resistono splendide individualità (la Pellegrini, la Vezzali, la Idem, eccetera) e discipline (come la scherma appunto) che non hanno mai tradito e altre (judo, atletica, tiro, lotta, canoa, canottaggio, eccetera) che di volta in volta qualche medaglia, anche importante, l'hanno sovente garantita. A livello di sport di squadra invece l'unica medaglia potrebbe arrivare dal volley femminile. Qualche speranza anche per la pallanuoto maschile. La spedizione del Coni scatta domani. La delegazione effettuerà un sopralluogo agli impianti di gara e approfondirà da vicino le principali tematiche organizzative. La delegazione sarà composta dai direttori tecnici di tutte le discipline olimpiche e da una rappresentanza della Preparazione Olimpica del Coni, diretta da Rossana Ciuffetti. Questi i dt presenti a Londra: Francesco Uguagliati (Atletica), Csaba Hamza (Badminton), Gianni Mazzoni (Canoa sprint), Mauro Baron (Canoa slalom), Giuseppe De Capua (Canottaggio senior uomini), Antonio Alfine (Canottaggio), Paolo Bettini (Ciclismo su strada), Hubert Pallhuber (Mountain bike), Fulvio Vailati (Ginnastica artistica), Marina Piazza (Ginnastica ritmica), Bruno Ruscello (Hockey), Felice Mariani (Judo), Marco Bonifazi (Nuoto), Alessandro Campagna (Pallanuoto uomini), Giampiero Ticchi (Pallacanestro donne), Massimo Barbolini (Pallavolo donne), Marco Quattrini (Pentathlon Moderno), Aldo Radicello (Pesi), David Holmes (Sport Equestri), Corrado Barazzutti (Tennis), Lorenzo Nannoni (Tennistavolo uomini), Mirko Cenci (Tiro a Volo Double Trap), Luigi Vella (Tiro con l'Arco), Valentina Turisini (Tiro a Segno), Roberto Tamburri (Triathlon) e Luca De Pedrini (Vela). Saranno presenti anche Riccardo Pittis (team manager Basket uomini), Libenzio Conti (Team manager pallavolo e beach volley), Nazzareno Mela (coordinatore settore Tecnico Pugilato) e Marco Cannella (Segretario Generale Scherma). Complessivamente saranno 30 i rappresentanti tecnici delle Federazioni che utilizzeranno questi tre giorni per incontrare gli sport manager delle singole discipline del Comitato Organizzatore LOCOG, per visionare gli impianti di gara e il Villaggio Olimpico. Mercoledì 9 è previsto anche un incontro nella sede del LOCOC tra il Segretario Generale, Pagnozzi, e il Presidente del Comitato Organizzatore, Lord Sebastian Coe. Venerdì, prima del rientro a Roma, il capo delegazione storico, Lello Pagnozzi, farà il punto della situazione. 
BERGAMO - Un Novara mai domo blocca sull'1-1 l'Atalanta con un gol di Rubino a 2' dalla fine e impedisce agli orobici di allungare il passo in vetta. Con questo risultato, infatti, gli azzurri restano a 5 punti dalla capolista che non può ancora mettere un'ipoteca sulla promozione diretta in serie A. PADOIN SBLOCCA IL RISULTATO - La squadra di Colantuono mantiene una costante supremazia territoriale nel 1° tempo senza riuscire a concretizzarla. Anche per un pizzico di sfortuna: al 18' un diagonale di Ruopolo è respinto dal palo a portiere battuto. Poi è lo stesso Ujkani a chiudere a doppia mandata la porta sulle conclusioni di Ruopolo, Marilungo e Padoin. I frutti, però, arrivano in avvio di ripresa. E li coglie al 52' Padoin con un preciso destro in diagonale su assist smarcante di Ruopolo. RUBINO, PARI D'ORO - Solo a questo punto il Novara si sveglia e fa subito tremare gli orobici. Dopo un colpo di testa di poco alto di Marianini ci vuole il miglior Consigli per impedire il pari prima (65') a Motta e poi, 1' dopo, al subentrato Rubino. Quando un colpo di testa di Lisuzzo (75') termina di un soffio a lato, per il Novara sembra davvero finita. Anche perché l'Atalanta si rende pericolosa in contropiede e, all'86' manca il colpo del ko con Bjelanovic lanciato solo verso la porta. Invece all'88' ecco il gol che tiene vivo il campionato: lo segna Rubino in tuffo di testa su cross dalla destra di Motta. E l'Atalanta deve, così, rimandare la festa. VICENZA SALE ANCORA - Il Vicenza vince 1-0 lo scontro diretto con il Torino e rialza le proprie quotazioni in chiave play-off, portandosi a -1 dal 6° posto ma con una gara, quella di Ascoli, ancora da recuperare. Il ko mette ulteriormente nei guai Lerda al quale, comunque, la società ha deciso di concedere fiducia a tempo. Molto probabilmente sarà decisiva la prossima sfida con il Livorno. ABBRUSCATO FA 11 - A spezzare l'equilibrio dopo quasi mezz' ora di grande equilibrio è un episodio: al 28', su un innocuo cross, Cavanda non si intende con Bassi in uscita e il portiere frana addosso all'accorrente Botta provocando il rigore. Sul dischetto va Abbruscato che infila, così, l'11° centro stagionale. La reazione del Toro è veemente quanto imprecisa: prima Antenucci e poi Bianchi nel giro di appena 1' non trovano lo specchio della porta da ottima posizione. TRAVERSA DI BIANCHI - Col passare dei minuti il match si vivacizza. E se il Vicenza sfiora il raddoppio prima (36') con un colpo di testa di Schiavi e poi (71') con un destro a giro di Tulli, il Toro replica (48') con un sinistro di poco a lato di Obodo e una clamorosa traversa (72') da distanza ravvicinata di Bianchi. Nel finale i granata tentano il tutto per tutto ma i loro attacchi risultano poco incisivi. Anzi l'occasione migliore per segnare capita di nuovo ai padroni di casa che legittimano il successo con Abbruscato che all'80' impegna severamente Bassi in contropiede. Leggi i commenti I commenti dei lettori 
Il 28 settembre 2010 è un martedì. Da sei giorni, in via Ajraghi, tecnici degli uffici comunali e un vigile bussano alle porte degli ex laboratori diventati uffici, studi professionali, showroom e vere e proprie case. Quella mattina nell’edificio intestato a Gabriele Moratti ci trovano i due progettisti di fiducia del figlio del sindaco, e con loro visitano i 447 metri quadri di ex laboratori suddivisi tra enorme piano terra, tre soppalchi e cantina. L'edificio ristrutturato da Moratti junior Letizia: "Non mi occupo di mio figlio" Quello che non torna rispetto alle carte e alle richieste che hanno in mano, alla fine del sopralluogo i tecnici lo segnalano “verbalmente” ai progettisti — mettendo assieme una relazione ovviamente burocratica — e prima di andar via raccomandano di presentare al più presto la dichiarazione sulle variazioni apportate allo sportello edilizia. Ma né i due progettisti né il proprietario del loft si preoccupano, per sei mesi, di fare quanto promesso. "Vide il film su Batman e ci chiese la botola" Quella mossa disperata per sanare gli abusi I finanzieri nella casa di Batman La casa condonata grazie al Pgt Una dimenticanza che diventa coincidenza: la Dia, la denuncia di inizio attività, viene consegnata in via Pirelli, negli uffici comunali, venerdì scorso, quando la Bat-casa prende i titoli dei giornali. E cosa spiega quella dichiarazione? Racconta che sì, come aveva notato i tecnici a settembre, al piano terra dell’edificio è stata creata una “vasca/vuoto” che null’altro è se non una “piscina scenografica” — come si spiega nella pratica numero 3096/2011 — alta un metro e dieci e sormontata da una passerella in legno (quella che il titolare della ditta che installa una parte delle apparecchiature in casa, Gian Matteo Pavanello), descriverà in modo più suggestivo come un ponte levatoio). Rappattumata una giustificazione sulla vasca, la Dia passa a spiegare la funzione di tre soppalchi notati dai tecnici durante il sopralluogo e non meglio identificati. “Locali spogliatoi” necessari allo “showroom di abbigliamento multimarca”, così vengono descritti. Soppalchi che dovrebbero essere chiusi (invece sono aperti) e che per altezza non sarebbero abitabili: 2,40 metri mentre, perché una stanza sia a norma, ci vogliono 30 centimetri in più. Anche qui Pavanello dà descrizioni particolareggiate, e gli spogliatoi diventano camere da letto e cabina armadio superaccessoriata. Ultima domanda che fanno i tecnici (e che, sempre verbalmente, raccomandano ai progettisti di chiarire nella Dia da presentare a breve): in questo showroom c’è anche attività di vendita? Perché, se così fosse, servirebbe una autorizzazione specifica. No, chiarisce la variante alla Dia del 4 marzo: c’è solo esposizione, non si vende nulla. Un’attività quasi carbonara, se si considera che all’esterno del complesso nessuna targa indica lo showroom, né su Internet si trova pubblicità alcuna, e — infine — l’unica attività di cui è socio Gabriele Moratti che sia riconducibile all’abbigliamento è la Redemption srl, iscritta al registro delle imprese nel giugno 2010 come azienda che progetta e ripara motocicli e si occupa del design di moda, produzione e commercio di prodotti di abbigliamento. Ma la sede della società è da tutt’altra parte di Milano, in via Medici. I chiarimenti — se lo sono — vengono depositati venerdì da Gabriele Moratti, dopo sei mesi di attesa. Ma il figlio del sindaco, a questo punto, dovrà comunque spiegare diverse cose ai magistrati, almeno stando alla cronologia ufficiale della vicenda presentata dal vicesindaco Riccardo De Corato ai consiglieri. Certo, a settembre scorso i suoi progettisti aprono la porta al controllo del Comune: non così era stato a luglio, al primo tentativo di accesso, subito dopo che la questione era diventata nota (il consigliere comunale Basilio Rizzo aveva anche fatto una interrogazione). E — guarda sempre le coincidenze — a pochi giorni da Ferragosto un incaricato di Gabriele Moratti aveva portato in Comune le carte che attestavano una situazione già in atto da tempo, cioè il cambio di destinazione d’uso da laboratorio a spazio commerciale ed espositivo, con contestuale pagamento di oltre 100mila euro di oneri. Una richiesta che il figlio del sindaco avrebbe potuto (anzi: dovuto, per essere al di sopra di ogni sospetto) già fare un anno prima, quando ad agosto 2009, pagando poche migliaia di euro di oneri, aveva per la prima volta dichiarato i lavori che erano in corso da un anno nei laboratori, tra accorpamenti e ampliamenti vari, dimenticando di aggiungere che di artigiano, lì dentro, non c’era più nulla. 
ROMA - Settimana decisiva sulla giustizia per il governo, e non solo per l'annunciata riforma "epocale" (così l'ha definita il premier) che sarà presentata giovedì in consiglio dei Ministri. I finiani sembrano infatti intenzionati a dare battaglia. Il giorno prima verrà esaminata dalla Giunta per le autorizzazioni la richiesta dei capigruppo di maggioranza di sollevare conflitto di attribuzioni con il Tribunale di Milano sul caso Ruby. Il deputato del Fli Lo Presti a questo proposito sembra molto chiaro. "Non solo solleverò la questione pregiudiziale perché ritengo la richiesta del centrodestra inammissibile - spiega - ma chiederò anche che la Giunta acquisisca l'intero provvedimento che ha portato i magistrati di Milano a chiedere il rito immediato per Berlusconi. Vorrei leggere tutte le carte per riuscire a prendere una decisione concreta e consapevole" Secondo Lo Presti non puo' essere la Camera a giudicare sulla "ministerialità" di un reato. "Un presupposto errato, letteralmente smontato dalla Cassazione , non soltanto nella decisione dello scorso giovedì 3 marzo, ma anche in precedenti pronunciamenti del 1992 e del 2008 già citati nel corso del dibattito presso la Giunta". Per Lo Presti "non può essere un organo parlamentare a decidere sulla ministerialità del reato, altrimenti si tornerebbe al sistema di filtro politico come quello della commissione inquirente, che proprio la riforma del 1989 ha eliminato. Rivendicare con il conflitto di attribuzione un potere inesistente, significa imbastire una procedura inammissibile che tale sarebbe dichiarata dalla Corte costituzionale". A tal proposito, pertanto, conclude il parlamentare di Fli "confermo che presenterò al presidente della giunta una questione pregiudiziale per il non luogo a procedere sulla richiesta di Pdl e Lega o, in subordine, per la sospensione del suo esame". Leggi i commenti I commenti dei lettori 
I cattivi sono sempre quelli in maglia azzurra. Grandi e piccini. Pessimo  l’esempio dato da Lavezzi, con quello sputo in tv che gli è costato tre turni di  squalifica e ha rallentato la marcia in classifica del Napoli, fuori dalla lotta  scudetto. Ma hanno fatto decisamente peggio gli aspiranti eredi del Pocho,  trasformandosi in picchiatori da saloon durante l’edizione appena terminata del  torneo giovanile di Viareggio. Botte da orbi, calci nella schiena e al petto  degli inermi avversari dello Spezia, in una rissa che è più giusto descrivere  come un pestaggio, dopo aver letto il resoconto del giudice sportivo. I puniti,  infatti, sono tutti dalla stessa parte. La condanna più grave, trattandosi di una manifestazione per  ragazzi riservata agli under 21, è quella inflitta all’allenatore del Napoli  Roberto Miggiano: stop fino al 30 giugno, che gli impedirà di andare in panchina  nel campionato Primavera. Oltre ad avere "picchiato con calci e pugni i  calciatori avversari", scrive nel suo dispositivo ufficiale l’avvocato Emilio  Battaglia, il responsabile della squadra azzurra avrebbe proseguito nel suo  atteggiamento minaccioso all’interno degli spogliatoi, passando agli insulti  "con parolacce ed espressioni blasfeme". Ma sul far west dello scorso 26  febbraio allo stadio comunale di La Spezia, durante la partita del terzo turno  della Coppa Carnevale, dovranno riflettere per un po’ di tempo anche due  giocatori. Tre mesi e mezzo di squalifica per il portierino e capitano Luigi  Sepe, che tra l’ha già debuttato in serie A due stagioni fa, a Firenze. Accusato  di aver colpito nella foga perfino un assistente dell’arbitro, all’orecchio.  Quarantena fino al 31 maggio infine per Alessio Di Falco, limitatosi a qualche  manata. Ora il testimone passa a De Laurentiis. Non finisce qui, per i  colpevoli. 
Non riesce al Toro l'impresa di vincere a Vicenza e di rilanciare la propria rincorsa alla zona playoff della serie B. Anzi, i biancorossi di Marani si impongono al "Menti" con un rigore trasformato dall'ex Abbruscato a metà del primo tempo e, raggiungendo la formazione granata al settimo posto a quota 41 punti, risucchiano i Lerda Boys nello stagno della mazza classifica. Al Toro non sonom mancate le occasioni per pareggiare, ma la più clamorosa, un tiro da fuori area del bomber Rolando Bianchi, è stata respinta dalla traversa. Adesso si attendono le mosse della società nei confronti dell'allenatore Franco Lerda, la cui panchina potrebbe essere messa in discussione dalle prestazioni negative della squadra, anche se ancora di recente il presidente Cairo ha ribadito la propria fiducia al trainer affermando di volerlo tenere fino a fine campionato. 
E il Madre si svuota. Su 104 opere in esposizione, 86 vengono reclamate dai rispettivi autori o proprietari. Artisti come Tatafiore, Kounellis, Kapoor, Koons, Baselitz, Paolini rivogliono indietro i loro lavori. Collezionisti pubblici o privati reclamano le loro proprietà: opere firmate Pistoletto, Fontana, Merz, Schifano, Lichtenstein, Rauschenberg, Warhol, Johns. Rivogliono tutto indietro perché, dice Kounellis, «importanti cambiamenti rischiano di condizionare la linea espositiva del Madre». Ritirano le opere, sostiene Tatafiore, «in relazione alle ben note vicende». Il consiglio d’amministrazione della Fondazione Donnaregina, che gestisce il Madre, si è dimesso il 16 febbraio. «Sono dunque passati venti giorni e il nuovo cda non è stato ancora nominato dalla Regione», fa notare il direttore del museo, Eduardo Cicelyn. «A chi mi devo rivolgere per la questione? Il cda dimissionario può decidere soltanto sull’ordinaria amministrazione e questa non lo è. Le opere sono in comodato d’uso. Le spese di smontaggio, imballaggio e trasporto si aggirano intorno ai centomila euro. Il valore assicurativo di queste opere si può valutare intorno ai 5055 milioni. Bisogna decidere qualcosa, il governatore Stefano Caldoro dovrebbe al più presto nominare il nuovo cda. Cosa che sembrava urgente quando il vecchio è stato fatto dimettere. Ora però tutto è fermo, non so perché». Rimuovere 86 opere su 104 significa di fatto svuotare il Madre. Fare del museo di via Settembrini un enorme guscio vuoto. «Ma siamo già a questo», dice Cicelyn. «A molti sembrava che stessi esagerando, quando parlavo di volontà di distruggere il museo. Ci stiamo arrivando: da due mesi il Madre è aperto soltanto quattro ore al giorno, i bagni sono chiusi, la manutenzione e le pulizie non vengono fatte, io e tutti dipendenti siamo senza stipendio. Lo svuotamento del museo è solo il culmine di questo processo». Ma come mai artisti e collezionisti da ogni parte del mondo si sono trovati d’accordo tutti insieme nel compiere un gesto tanto clamoroso? Ne hanno parlato tra loro? «Certo che ne hanno parlato, quello dell’arte è in realtà un mondo molto piccolo, le voci corrono. Le richieste mi sono arrivate poco alla volta, da un anno nell’ambiente non si parla d’altro. Nella percezione di molti addetti ai lavori è come se il Madre fosse già chiuso. Caldoro e l’assessore alla Cultura Caterina Miraglia dicono che siamo il museo più brutto di Napoli, che facciamo schifo e siamo comunisti, intanto possiamo vantare una collezione di opere unica in Italia. Che ora stiamo perdendo». Dunque nessun gesto simbolico, afferma Cicelyn. Nessuna strategia concordata, né provocazione organizzata. «Lo so, diranno anche questo, perché questo è un Paese di pagliacci e questa è una città di pagliacci. Ma no, non è una provocazione, è tutto vero. È fin troppo chiaro che il Madre sta morendo. Ciò che dico alla Regione, che è proprietaria di questo museo, è di prendere una decisione. Qualcuno ci autorizzi a fare ciò che per contratto dobbiamo fare: restituire le opere in comodato d’uso. Io non posso essere accusato di aver violato i contratti, non voglio andare in tribunale al posto di qualcun altro». Se intanto qualche segnale giunge dalla Regione, non è nella direzione del Madre. Su proposta dell’assessore Miraglia è stato attribuito lo status di “museo di interesse regionale” all’Opera di San Lorenzo Maggiore, al Museo Irpino di Avellino, al Museo Vivo del Mare di Pollica, al Centro studi Giovanni Palatucci di Campagna e al Museo Antiquarium Filippo Buonopane di Grottaminarda. 
