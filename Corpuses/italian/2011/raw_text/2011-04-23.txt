Ci sono stati momenti di tensione questa notte quando gli agenti della Gendarmeria vaticana hanno parzialmente aperto i cancelli della basilica di San Paolo per consentire l'ingresso alla veglia pasquale di alcuni fedeli. I nomadi e gli attivisti delle associazioni umanitarie al loro fianco hanno tentato di entrare nella basilica ma sono stati respinti, nonostante fra i rom ci fossero donne e neonati mentre rom, fedeli rimasti fuori e stranieri gridavano ai gendarmi del Vaticano "Vergogna! Vergogna!", contestazione già accadute in precedenza quando i rom sono stati sgomberati. Due coppie di coniugi che dovevano far battezzare i figli hanno abbandonato la basilica e molti altri fedeli, anche stranieri, sono tornati a casa sotto la pioggia, dopo aver trovato i cancelli chiusi. Dopo gli accordi raggiunti tra le parti in causa, intorno alla mezzanotte all'esterno della basilica non c'è più nessuno. Anche le tre tende allestite in serata per riparare dalla pioggia una quindicina di bambini sono state smontate e portate via. All'interno dell'area adiacente la basilica, dove i rom hanno passato la notte scorsa, rimangono un centinaio di nomadi, quelli che non sono mai usciti dall'area. Questi trascorreranno la notte, la seconda consecutiva, nelle stanze dove si sono rifugiati. Accorso sul posto il presidente dell'XI municipio, Andrea Catarci, secondo il quale "dopo la totale chiusura del sindaco Alemanno verso la vicenda dei rom sgomberati dai campi e accolti ieri notte a San Paolo, è arrivata anche quella del Vaticano. E' un segnale di inciviltà che viene dalle autorità ecclesiastiche che sembrano contagiate dal muscolarismo di Alemanno, che sfiora l'intolleranza". 
IN TOTALE sono più di 100, con nomi, distribuzione geografica e schieramenti politici impossibili da seguire e registrare. Ma le principali tribù, quelle che fanno davvero la differenza e possono condizionare l'esito della guerra, in Libia sono quattro: i Warfalla, i Ghadala, i Megarha e gli Zuwayya. I loro ruolo, in base allo schieramento scelto, potrebbe essere sempre più importante da oggi, dopo che le truppe verdi di Gheddafi si sono ritirate da Misurata, lasciando proprio alle tribù il compito di trovare una soluzione. Dall'inizio degli scontri, nel febbraio scorso, diverse tribù hanno abbandonato il Rais o si sono spaccate al loro interno, con una consistente parte che si è unita ai ribelli. La prima, forte, defezione, all'inizio degli scontri, Gheddafi l'ha ricevuta proprio dalla più grande, quella dei Warfalla , una delle principali della Tripolitania che raccoglie oltre un milione di libici. La maggior parte di loro, ha abbandonato il rais e trasformato Misurata, la città simbolo della rivolta, nella loro roccaforte, dopo che uno dei loro leader ha dichiarato che "Gheddafi non è più un fratello" e deve lasciare il paese. Una "chiamata alle armi", quella dei Warfalla, che sarebbe stata accolta anche dai Tuareg, che in Libia sono mezzo milione. Il secondo strappo è arrivato dagli Zuwayya , ramificati nella parte orientale del paese, zona strategica perchè attraversata dalle condutture petrolifere. E la prima minaccia al regime, lanciata dopo la defezione dal capo tribù, non a caso è stata proprio quella di bloccare l'esportazione di oro nero, se non fossero cessate le violenze. Ancora fedele a Gheddafi la "sua" tribù, quella dei Ghadala , numericamente più piccola, ma molto potente per il legame con il Rais: è la tribù di Sirte, luogo di nascita di Gheddafi. Tra i fedelissimi del rais ci sarebbe anche la tribù dei Megarha che si trova nella parte sud occidentale della Libia. 
BRESCIA - Alla vigilia Allegri aveva detto che se il Milan avesse vinto a Brescia, a Milanello potevano cominciare a prendere ago e filo, perchè questa sarebbe stata la partita decisiva per lo scudetto.  La vittoria di Brescia, sommata al ko del Napoli, porta il Milan a -8 dall'Inter e a -9 dai partenopei. Un bel vantaggio: "Otto e nove punti sono molti, ne basterebbero altri quattro,ma ora pensiamo a trascorrere una buona Pasqua e da mercoledì pensiamo al Bologna, un'altra partita difficile visto che non è ancora uscito dalla lotta per la salvezza". Come del resto il Brescia, che ha reso la vita complicata alla capolista e Allegri non lo nasconde. "Abbiamo rischiato in due o tre situazioni  ma non abbiamo concretizzato quello che abbiamo costruito nel primo tempo e in parte del secondo. Abbiamo sbagliato diverse occasioni, andare in vantaggio sarebbe stato importante stasera ma alla fine abbiamo creato molto di più del Brescia e abbiamo meritato la vittoria". Del resto, avendo giocato appena mercoledì contro il Palermo in Coppa Italia, era lecito aspettarsi un Milan non al top. "Un pò di stanchezza nelle gambe ci poteva stare e c'è stata - ricorda Allegri - ma i ragazzi hanno tenuto bene e sono stati bravi a ottenere i tre punti". Tra l'altro il tecnico, recuperato in extremis Thiago Silva, ha dovuto fare a meno di Gattuso. "Ha avuto un piccolo risentimento e ho preferito tenerlo fuori - racconta - Rischiarlo per cambiarlo dopo cinque minuti non ne valeva la pena e poi Flamini è un titolare". Altra nota lieta della serata la prestazione del pacchetto arretatrato, a partire da Abbiati, che ormai è una garanzia. "A livello difensivo abbiamo difeso molto bene, è stata una delle poche partite in cui abbiamo difeso solo con 5-6 elementi - l'analisi di Allegri - Faccio anche i complimenti ad Abbiati, che sta facendo un campionato eccezionale ed è stato decisivo in diverse partite e nei momenti decisivi di una partita. Dico bravo anche a Yepes, che quando è stato chiamato in causa ha sempre fatto bene". ZAMBROTTA: "NON E' FINITA" - "Non è ancora finita, ho l'esperienza di aver vinto e aver perso uno scudetto all'ultima giornata quando avevamo 5, 6 o 7 punti di vantaggio a 4-5 gare dalla fine. Diciamo che siamo a buon punto". Gianluca Zambrotta predica prudenza nonostante il successo di Brescia avvicini il Milan sempre più allo scudetto. "Oggi verso la fine abbiamo rischiato qualcosa ma la partita si poteva chiudere con un risultato più ampio - continua l'esterno rossonero - Nel primo tempo abbiamo concesso poco, qualcosina di più nel secondo ma già nella prima parte potevamo chiudere sul 2-0 o 3-0. Ecco l'unico rammarico è non aver chiuso prima la gara". Poco importa, comunque, per il Milan la strada è ormai in discesa. "Il derby con l'Inter ha portato più fiducia, siamo una squadra più compatta, che ha voglia di arrivare fino in fondo - conclude Zambrotta - Quella è stata la partita della svolta, che ci ha permesso di ribaltare una situazione che si stava facendo complicata". THIAGO SILVA: "NON ABBIAMO VINTO NIENTE" - "Vittoria dopo vittoria lo scudetto si avvicina ma dobbiamo tenere i piedi per terra, perchè ancora non abbiamo vinto niente". Thiago Silva continua a volare basso nonostante il successo a Brescia che permette al Milan di allungare a +8 sul secondo posto a quattro giornate dalla fine. "E' stata una grande partita da parte nostra. Abbiamo affrontano una squadra che gioca per non andare in B ed è più difficile che giocare con Inter e Napoli perchè solo noi abbiamo da perdere. Ma abbiamo affrontato la gara nel modo giusto ed è arrivata una grande vittoria". Recuperato in extremis ("avevo male alla gamba e nei primi 15-20 minuti ho fatto tanta fatica"), Thiago Silva non dimentica nemmeno la Coppa Italia: "vincere a Palermo non sarà facile ma per adesso pensiamo al campionato, poi ci concentreremo sulla Coppa". ROBINHO: "STAVOLTA NON HO SBAGLIATO" - Dopo tanti errori, Robinho firma una rete decisiva. "E' un gol importantissimo, sono felice per me e per la vittoria della squadra. Per un attaccante segnare è fondamentale, farlo in occasioni di questo tipo ancora di più. Lo dedico a mio figlio che è nato due giorni fa. Giocare con Cassano è facilissimo, ha una tecnica straordinaria e lo conosco dai tempi del Real Madrid, ci troviamo senza problemi. A volte sotto porta sbaglio e mi arrabbio, so benissimo che segnare è vitale: fortunatamente non ho sprecato l'occasione giusta". L'ex giocatore del City diventa anche esperto di mercato: "Ganso? E' un gran giocatore, sta facendo bene in Brasile e spero di vederlo con la maglia del Milan il prima possibile". SEEDORF: "CI SIAMO..." -  Non pensa alla scaramanzia Clarence Seedorf, uno degli uomini cardine di questo Milan: "Con questa vittoria facciamo un bel passo avanti, siamo molto vicini e possiamo preparare i festeggiamenti. Qualcuno sarà frenato dalla scaramanzia ma il gruppo è a posto e sappiamo di essere ad un nulla dal portare a casa il tricolore. Abbiamo segnato nel momento in cui il Brescia stava spingendo e noi non riuscivamo ad accorciare bene le distanze fra i reparti. La vittoria è comunque meritata per le tante occasioni create nel primo tempo. La mia posizione in campo? Da interno sinistro gioco ad occhi chiusi, la cosa più importante è vedere la squadra che ha trovato lo spirito e l'approccio giusto alle partite, ci aiutiamo e sono contento di questo". Leggi i commenti I commenti dei lettori 
TORINO - Ormai le speranze di agguantare il quarto posto possono essere riposte nel cassetto, ed anche l'Europa meno nobile non è poi così scontata. La Juve non trova la spinta giusta dalla frenata delle dirette rivali, così come non basta una doppietta di Alessandro Del Piero per assicurare tre punti che sarebbero stati fondamentali. Il Catania agguanta un prodigioso 2-2, giocando un secondo tempo di grande spessore. Diego Simeone, che nella formazione iniziale schiera dieci connazionali, punta tutto sulla notoria 'garra' argentina. Per cambiare la gara però di vuole la classe italiana, napoletana per l'esattezza, di Francesco Lodi, che proprio all'ultimo secondo inventa una punizione perfetta che fa respirare la squadra a + 2 sulle terz'ultime. DEL PIERO FREDDO... - Nubi sempre più fosche quindi sul futuro di Delneri. Il tecnico si gioca l'ultima gara chiave senza tentare alchimie tattiche alternative al routinario 4-4-2. C'è Krasic che spinge a destra, Marchisio a fare quantità sul versante opposto, c'è una coppia d'attacco complementare formata da Matri e Del Piero. Simeone fa molto densità in mediana, lasciando Maxi Lopez a fare il centroboa, con inserimenti dalla trequarti proposti prevalentemente da Gomez. La tattica di Simeone dà decenti frutti interdizione, ma viene sconvolta dal classico episodio. Un angolo di Del Piero, un tocco di mano strano, istintivo al limite dell'involontarietà di Alvarez, e ci scappa il rigore: freddo il capitano bianconero nella trasformazione: ... E FORTUNATO - Ha una percentuale di casualità anche il raddoppio, sempre di Del Piero, solo che in questo caso l'azione ha qualità. Intesa perfetta sull'asse Krasic-Matri, cross del serbo da destro, maldestro intervento di Silvestre e tocco di petto vincente del numero 10. Il Catania accusa, costruendo pochino: Ledesma e Carboni vanno bene per correre dietro gli altri, ma in quando a creazione di gioco lasciano a desiderare. Ci vuole quindi l'inventiva di Gomez, che con un sinistro dalle media distanza fa tremare a lungo la traversa. LA JUVE PERDE IL CARISMA  - Il primo quarto d'ora della ripresa vive su aggiustamenti tattici definitivi. Simeone inserisce prima Bergessio per Izco, quindi Lodi per Ledesma: si passa ad un 4-4-2 di qualità, ne fa le spese soprattutto il nuovo entrato Sorensen (dentro per l'ammonito Motta), che non riesce ad arginare Bergessio in fascia. La Juve, che nel frattempo ha in campo Toni per Matri (entrambi sottotono), gestisce benino almeno fino all'uscita di Del Piero. A parte il fatto che il subentrante Pepe dilapida un contropiede 3 contro 1 in maniera banale, la squadra perde di colpo carisma. LODI SIGILLA LA RIMONTA  - La sicurezza juventina va definitivamente a farsi friggere quando Gomez, ben servito da Bergessio, accorcia le distanze con un destro da breve distanza. La Juve va nel panico, sbaglia contropiede in serie, ed alla fine si deve inchinare. Prima punizione di Lodi sul braccio di Felipe Melo: l'arbitro tra le proteste, anche per un supplemento di recupero, accorcia la distanza di battuta, e stavolta Lodi con un sinistro perfetto non sbaglia. Juventus-Catania 2-2 JUVENTUS (4-4-2): Buffon 6, Motta 6 (1' st Sorensen 5), Bonucci 6, Barzagli 6,5, Grosso 6, Krasic 6, Melo 6, Aquilani 6, Marchisio 6, Matri 5 (21' st Toni 5), Del Piero 7 (35' st Pepe 5). (30 Storari, 7 Salihamidzic, 17 Traore, 36 Giandonato). All. Del Neri 5,5 CATANIA (4-2-3-1): Andujar 6, Alvarez 5,5 (41' st Schelotto sv), Silvestre 5,5, Spolli 6 Capuano 5,5, Carboni 6, Ledesma 5,5 (13' st Lodi 7), Izco 5 (1' st Bergessio 6.5) Ricchiuti 6,5, Gomez 7, Maxi Lopez 6. (30 Campagnolo, 23 Terlizzi, 24 Pesce, 12 Marchese). All. Simeone 6 Arbitro: Bergonzi 5 Reti :19' Del Piero (rig); 37' Del Piero, 36' st Gomez, 48' st Lodi Angoli: 5-3 per il Catania Recupero: 1 e 3 Ammoniti: Motta, Spolli , Silvestre, Ledesma, Grosso, Carboni per gioco scorretto. Melo per comportamento non regolamentare. Spettatori 23411, incasso 494275. Leggi i commenti I commenti dei lettori 
BOLOGNA - La Montepaschi rende matematico il suo primo posto in regular season, espugnando Bologna (81-72) e portando il suo vantaggio sulla Bennet (caduta a Milano) a otto punti a tre giornate dalla fine. La Canadian Solar non pensava di trovare dalla giornata contro i campioni d'Italia la vittoria da playoff. Ma non era anche pensabile che sarebbe stata capace di costruirsi un solido e meritato vantaggio di nove punti ad inizio del terzo quarto. Quello che poi ha completamente ribaltato la partita, con un terrificante parziale di 24-7 per gli ospiti che hanno tenuto la Virtus a zero canestri dal campo. Nella rotazione forzata dalle regole Pianigiani stavolta tiene fuori Hairston, Lavrinovic e Akindele, potenziale trio da scudetto di qualunque altra squadra. Si gioca più a far canestro che a cercare di non prenderlo, senza troppo ferire la Montepaschi prende il controllo coi punti di Kaukenas, ben 10 nel primo quarto che Siena chiude avanti di 7 (17-24), tirando col 60% dal campo. Mentre Bologna ha già 7 perse e non trova mai punti dall'arco (0/4). E Petteri Koponen fa fatica con davanti un pezzo della Virtus campione d'Europa, il Marko Jaric che dieci anni fa contribuì alla vittoria in Eurolega. Applausi, per lui, alla presentazione, e premio dai tifosi. Siena sale fino al +11 (28-17) quando comincia lo show di KC Rivers. L'americano della Virtus s'incendia e segna 15 punti in appena 6 minuti: prima crea la parità a quota 33, poi il sorpasso e quindi pure la minifuga, alla quale concorrono Homan con un'azione da 2+1 e Gailius, con uno schiaccione che scalda il pubblico (7560 presenti). Il parziale favorevole ai bolognesi è di 29-11 e per Siena, nel nostro campionato, è roba da shock culturale. All'intervallo Virtus avanti 46-39. Si ricomincia coi liberi a segno di Gailius per il massimo vantaggio di Bologna (48-39) e Moss che cade nel terzo fallo in quattro minuti giocati. Poco lascerebbe intendere che in arrivo c'è una tempesta, se non che in campo c'è Siena e che fino a quel momento non s'è ancora vista. Ma non può durare così. In neanche 7' la Montepaschi rimette le cose a posto. Come già nel primo quarto, Kaukenas rispolvera l'abilità di far punti in sequenza (7) e quando Stonerook infila la tripla ci si accorge che la Montepaschi è già tornata avanti (49-51). La Virtus s'è fermata, pure se nel frattempo è rientrato Rivers che Lardo, complici i tre falli, non aveva rischiato nel quintetto di inizio ripresa. Colpisce di nuovo Stonerook da dietro l'arco (51-56), quando ci prova Carraretto, Poeta gli tocca il braccio ed allora altri due punti arrivano dalla lunetta (51-58). Prima della sirena l'ineffabile Stonerook, al quale la difesa della Virtus lascia spazio perché prima o poi sbaglierà, segna la terza tripla del quarto. Terza sirena, Bologna è appena a 53, Montepaschi a 63: bentornati nel campionato italiano, dove la più forte concede 7 punti alla squadra di casa. Ne aggiungiamo un'altra, per il libro dei record: nel periodo la Virtus ha tirato solo quattro volte in azione, canestri fatti zero, palle perse 10. Perché fin qui abbiamo parlato dell'attacco, ma la svolta arriva chiudendo col grimaldello la sua area. Una mattanza. Nell'ultimo quarto la Montepaschi controlla, prova anche la zona che magari verrà buona alla Final Four, offre spazio ad Aradori e Michelori, un altro degli ex bianconeri che qui ricordavano per la mano poco felice ai liberi e che costò una Coppa Italia, quella del 2007. Ora fa 8/10, la pozione magica ce l'hanno a Siena. E Pianigiani allunga la sua striscia di imbattibilità contro Bologna: ora fa 19-0. L'unico modo è comprarlo, il coach che è pure c. t., ma non ci sono soldi. Non più quelli del Grande Slam 2001, roba di dieci anni fa: l'unico pezzo in esposizione, Jaric, anziché fermarsi al Museo Virtus ospitato dalla Futurshow Station se ne è risalito sul pullman in direzione Siena. CANADIAN SOLAR BOLOGNA-MONTEPASCHI SIENA 72-81 (17-24, 46-39, 53-63) CANADIAN SOLAR : Rivers 23, Koponen 5, Poeta 9, Homan 8, Winston 6, Sanikidze 2, Martinoni 3, Gailius 10, Amoroso 6. MONTEPASCHI : McCalebb, Zisis 2, Carraretto 10, Rakovic 6, Kaukenas 17, Ress 2, Michelori 10, Jaric 6, Stonerook 13, Aradori 9, Moss 6. NOTE -  Arbitri: Facchini, Giansanti, Crescenti. Tiri da 2: Bologna 20/35, Siena 20/38. Tiri da 3: Bologna 4/18, Siena 7/18. Tiri liberi: Bologna 20/28, Siena 20/26. Rimbalzi: Bologna 36, Siena 29. Leggi i commenti I commenti dei lettori 
Allegri ha compiuto il suo capolavoro. Il tecnico può prendere ago e filo e cominciare a cucire lo scudetto sulle maglie del Milan. La vittoria sul Brescia ha di fatto chiuso il discorso campionato. Leonardo spera, Moratti non si arrende, ma solo la matematica tiene aperto il discorso. Ha vinto la squadra migliore, quella che ha giocato meglio e che ha dimostrato grande continuità. Bravo Allegri a gestire il gruppo e a dargli sempre le giuste motivazioni. E' riuscito a vincere anche senza Ibrahimovic, il giocatore simbolo del Milan, e questo vuol dire che la squadra è solida. Bravo Galliani che ha fortemente voluto questo scudetto e dopo l'importante campagna acquisti di questa estate non ha esitato a gennaio a consegnare ad Allegri due giocatori come Cassano e Van Bommel che si sono dimostrati fondamentali per arrivare al titolo.  A Milanello possono già preparare lo spumante. *** L'Inter ha saputo ancora una volta approfittare delle difficoltà delle avversarie per coprire i suoi limiti. La Lazio ha giocato bene, è andata in vantaggio, aveva un uomo in più, ma dopo il gol di Zarate è sparita dal campo. Ancora una volta, però, l'Inter ha dimostrato di avere uno straordinario gruppo, grandi campioni, ma di non essere una squadra. Leonardo mi convince come allenatore ma deve cominciare a credere di più nell'organizzazione del gioco, non basta mettere in campo solo giocatori bravi. *** Ancora appassionante la lotta Champions perchè dopo la sconfitta della Lazio e dell'Udinese anche la Roma può tornare a sognare. La squadra di Montella continua ad avere un ritmo alternante, ma può contare su un calendario favorevole rispetto alle dirette concorrenti e i quattro punti di svantaggio possono essere recuperati. Sarebbe una beffa per la Lazio che ha disputato un campionatio bellissimo, la vera sorpresa con il Napoli. Quella attuale sarebbe la classifica giusta per i valori espressi in questo campionato, ma mancano ancora quattro partite, sorprese potrebbero esserci. *** Un avvertimento al Bologna: ho l'impressione che sia andato in vacanza troppo presto. E' vero che ha un bottino punti che probabilmente lo mette al riparo, ma non deve esagerare. Eppure qualche anno fa il Bologna di Mazzone si è ritrovato in serie B dopo aver sfiorato per molti mesi la zona Uefa. Malesani, attenzione.... 
