Livello quattro. Ovvero, massima allerta per il rischio incendi. Escono confermatati da un'ispezione eseguita dai tecnici dell'Umberto I nove giorni fa, le insidie e i pericoli nelle gallerie ipogee per la presenza delle tubature dei gas medicali accanto alla rete elettrica in molti tratti dei 2,7 chilometri che, sotto terra, collegano la cinquantina di padiglioni della cittadella sanitaria. Il sopralluogo del Servizio di prevenzione e protezione del policlinico, alcuni giorni fa, segue il blitz dei carabinieri del Nas inviati dalla commissione parlamentare d'inchiesta sul Servizio sanitario presieduta dal senatore Ignazio Marino e fotografa uno stato di alto rischio per l'incolumità degli operatori sanitari e dei pazienti. Il nuovo rapporto prospetta una nuova chiusura dei tunnel, in alcuni casi totale, in attesa di un'altra, definitiva bonifica. Il caso delle gallerie, fresche di una ristrutturazione costata 18 milioni ma già rovinate da infiltrazioni, muffe e salnitro e, soprattutto, "a rischio di esplosione", è stato sollevato con diffide al policlinico e alla Regione e con numerosi esposti in Procura e alla Corte dei conti dal ricercatore Antonio Sili Scavalli, sindacalista Fials dei camici bianchi. L'allarme, ripreso da Repubblica, è stato rilanciato dall'ex capo dei vigili del fuoco, Luigi Abate, consigliere regionale presidente della commissione Sicurezza sul lavoro e indagato, con le imprese e la ex responsabile dell'Ufficio tecnico dell'Umberto I, insieme con gli altri cinque della commissione che scelse il progetto. Due settimane fa, Abate ha consegnato un esposto al pm Maria Cordova, titolare dell'inchiesta sul maxi appalto irregolare. L'ispezione avvenuta il 17 ottobre ha evidenziato la presenza di tubature che distribuisco ossigeno, protossido, azoto "non incamiciate, poggiate direttamente sui cavi elettrici a distanza inferiore a cinque centimetri". I rischi maggiori di incendio sono stati individuati nei tunnel sotto la II Clinica chirurgica dove il livello, da 1 a 4, viene valutato al massimo. Non va meglio sotto i padiglioni VI e V e nei corridoi che si snodano sotto il Pronto soccorso. I tecnici indicano la necessità di un'altra bonifica dei tunnel per la durata da uno a sei mesi. "Il sopralluogo - incalza Sili Scavalli - ha confermato tutti i timori segnalati nei nostri esposti e, cosa ancora più grave, è che solo dieci giorni fa la direzione dell'Umberto I negava ogni pericolo assicurando che i gas medicali erano stati spostati con la ristrutturazione milionaria: lo ha ripetuto in occasione della visita della governatrice Polverini mentendo sui rischi che corrono dipendenti e pazienti e ora dovrà assumersene le responsabilità". I pericoli della coesistenza della rete elettrica con quelle del vapore e dei gas medicali era stata già certificata nel 2009 da una società leader nei servizi energetici e multitecnologici che, con un rapporto segreto (svelato su queste pagine) aveva puntato il dito sulle criticità del rifacimento milionario delle gallerie ipogee oggi sotto accusa e nel mirino dei magistrati. Quel rapporto è ora al vaglio della procura. Redatto da Siram spa-Udb Centro, valuta i rischi e indica le direttrici per la messa in sicurezza del mega impianto che fornisce acqua calda e calore ai 46 padiglioni 24 ore al giorno per 365 giorni all'anno. Il vapore, a una pressione di 7 bar (corrispondenti a una temperatura sui 170 gradi), viene prodotto dalla centrale termica dell'ospedale e distribuito ai padiglioni entro la cinta muraria del policlinico, a quelli esterni e ad altri stabili della Sapienza. Il rapporto, già tre anni fa segnalava lo stato di invecchiamento e del rischio di collasso del sistema di distribuzione del vapore realizzato nel 1980. Ora un altro rapporto che suona come pesante atto di accusa per i lavori ancora freschi di calce, realizzati dalle imprese indagate (Società italiana costruzioni ed Eugenio Ciotola spa) insieme con i sei commissari che affidarono loro le opere di bonifica e con Raffaella Bucci, ex responsabile dell'Ufficio tecnico del policlinico. La realizzazione del controsoffitto fa salire le temperature "degli spazi tecnici delle gallerie ipogee e dei sotto-servizi ivi posizionati, come i circuiti elettrici, per la trasmissione dati, e la videosorveglianza". E, misurate le temperature in condizioni di esercizio degli impianti, i tecnici segnalano surriscaldamenti significativi: "con temperatura esterna di 11 gradi centigradi, negli spazi soprastanti il controsoffitto sono state rilevate temperature oscillanti dai 32 ai 40 gradi". 
Il nulla per un tempo. Qualcosa in più col cambio di modulo e Gilardino in campo. Mihajlovic ha regalato 45minuti pieni alla Juventus. Una vera umiliazione: schiacciati in area, confusi, persi.  Poi un breve respiro e una illusione.  Il solito Jovetic.  Ragazzo d’oro. Che tristezza vedere un gioiello perso nella confusione. Che rabbia continuare come se tutto questo fosse normale quando tutti sappiamo (e sanno) che non è così. 
BELGRADO - Seconda vittoria consecutiva della Trentino Planetwin 365 nel girone C della Champions league di volley. La squadra italiana vince a Belgrado contro il Partizan con il punteggio di 0-3 (18-25, 14-25, 19-25). Un match privo di difficoltà, poco più di un allenamento, per il gruppo del presidente Mosna che continua la sua cavalcata trionfale in giro per il vecchio continente. I tre volte campioni d'Europa tengono alta la tensione e sbrigano la pratica in fretta in soltanto un'ora e sei minuti di gioco. Coach Stoytchev presenta in Serbia ancora una formazione di partenza diversa dalle altre. In regia si vede Zygadlo e la coppia di centrali è composta da Brinkman e Burgsthaler. Dal punto di vista tecnico dominio assoluto della truppa trentina con in evidenza, nei momenti decisivi, i suoi uomini migliori come Juantorena, Kaziyski e Stokr. Risposte positive anche dagli atleti meno utilizzati con risultati soddisfacenti. Parte bene la squadra italiana che fa subito capire le sue intenzioni con attacchi precisi, difesa attenta e primo break di vantaggio. L'unica nota stonata una ricezione fallosa che permette al Partizan, nella parte centrale del parziale, di sfruttare al meglio un paio di turni al servizio e riagguantare i campioni del mondo. Ma quando arriva il momento di spaccare letteralmente il set in due ecco Osmany Juantorena. L'italo-cubano con quattro battute di fila e due attacchi da seconda linea centrali perfetti spiana la strada che porta al primo punto in ventidue minuti di gioco (25-18). Il secondo set ricalca il finale del precedente e vede sempre in cattedra Juantorena con il suo pezzo pregiato: la battuta. La differenza in campo tra le due squadre è netta e lo schiacciatore della Planetwin 365 accentua questo divario. Il vantaggio consistente di punti permette a Trento di giocare in maniera tranquilla senza sprecare energie inutili. A questo punto l'allenatore Stoytchev manda sotto rete pure Della Lunga e Lanza. Il parziale, comunque, si chiude in fretta (25-14), nonostante le cinque palle set annullate. Un piccolo calo mentale e di concentrazione di Trento, naturale in una sfida così poco equilibrata, permette ai padroni di casa di rientrare in partita e poi accumulare un break di vantaggio. Il terzo set, in effetti, è l'ultima occasione a disposizione del Partizan. Ma l'illusione dura poco. Il sorpasso e la fuga decisiva arrivano grazie ai servizi di Della Lunga, che dall'inizio del parziale sostituisce Juantorena. La sfida è tutta in discesa e scivola via fino al 25-19. Mercoledì, per chiudere la seconda giornata della Champions League in campo le altre due squadre italiane. Comincia alle 18.30 la Lube Macerata impegnata a Istanbul contro il Fenerbahce del grande ex Ivan Miljkovic. Si tratta di due formazioni che ambiscono alla qualificazione al turno successivo e sono entrambe in testa alla classifica del girone. E' la quinta volta che i marchigiani affrontano una squadra turca in Europa. L'ultimo precedente risale al marzo scorso quando i biancorossi batterono l'Arkas Izmir e conquistarono la Challange cup. Debutto casalingo, invece, per la Bre Banca Cuneo contro i cechi del Cske Budejovica alle 20.30. Un avversario ampiamente alla portata dei piemontesi. Il tecnico Gulinelli, comunque, invita a non sottovalutare nessuno: "Nessuna distrazione, teniamo molto a questa competizione e daremo tutto per arrivare fino in fondo. Per me la prima in casa al PalaBreBanca sarà una grande emozione". Il programma della Champions league. Pool D. Mercoledì Bre Banca  Cuneo-Ceske Budejovice (ore 20.30. diretta Sportitalia 2),  Poitiers-Generali Unterhaching. Pool E. Mercoledì Novosibirsk-Tirol  Innsbruck, Fenerbahce-Lube Macerata (18.30, diretta Sportitalia 2) Leggi i commenti I commenti dei lettori 
Una Fiorentina mai entrata in campo, se non per una manciata di minuti ad inizio secondo tempo. L'ingresso in campo di Gilardino, la sponda per Vargas, e il seguente goal di Jovetic (ancora lui) sembravano aver ridato forza ai viola, assenti ingiustificati per tutto il primo tempo. Cercava i tre punti Mihajlovic, cercava il riscatto. E invece è arrivata solo un'altra prova negativa. Gila in panchina, attacco affidato a Vargas e Jovetic. Kharja dal primo minuto con il compito di marcare a uomo Pirlo. Ma a scendere in campo dal primo minuto è stata solo la Juve, che trova il goal del vantaggio al 13' del primo tempo con Bonucci. Angolo di Pirlo, girata di Vidal, Boruc pasticcia e respinge sui piedi di Bonucci che arriva prima dei difensori viola. Ed è 1-0. I viola non reagiscono, Cerci non si vede praticamente mai, così come Vargas. L'unico a darsi da fare è Behrami, migliore in campo tra i viola. Nel secondo tempo Mihajlovic cambia, fuori Cerci, dentro Gilardino. Ed è un'altra Fiorentina con il 4-4-2. Al 12' del secondo tempo il pareggio, con una magia, l'ennesima, di Jo-Jo. I viola diventano più intraprendenti, la partita sembra svegliarsi. Ma il goal di Matri, il terzo in due partite, gela la Fiorentina. Il numero 32 bianconero si trova da solo davantia  Boruc, dopo un'azione rugbistica di Pepe, che si porta dietro tutta la difesa viola. E' 2-1. la Fiorentina non riesce a reagire, e scompare di nuovo. Fino al triplice fischio. 
GENOVA - Alberto Malesani è particolarmente stimolato dalla sfida con Luis Enrique. È giorni che, invitando i tifosi allo stadio, va ripetendo che quella che tra Genoa e Roma sarà una partita altamente spettacolare. E ora, che il giorno della grande sfida è imminente, confessa apertamente la sua ammirazione per il tecnico spagnolo: "Questi allenatori giovani mi piacciono molto, hanno idee e coraggio. Malesani è giovane dentro e nello spirito, ma Luis Enrique rappresenta il futuro. La Roma è di fronte a un cambiamento epocale, ma la nuova dirigenza sta dando un grosso aiuto all'allenatore e alla squadra. Non si fanno condizionare dall'ambiente, non ho mai visto una crepa nei loro convincimenti. Sono davvero destinati a fare grandi cose". Malesani vede, però, un futuro importante anche per il Genoa. "L'allenatore migliore - sorride - è quello che fa meno danni. Sono infatti le scelte societarie che determinano le fortune di una squadra ed è proprio in virtù di queste che il Genoa, negli ultimi anni, è cresciuto in maniera esponenziale". Storicamente Malesani non ha mai fatto ricorso in maniera massiccia al turn over. E anche questa volta sembra orientato a cambiare pochissimo. Certamente proporrà lo stesso modulo di Torino (4-3-1-2), ma potrebbe anche riproporre in blocco la stessa formazione. "Guardo il merito e chi ha giocato sabato sera contro la Juventus ha meritato la riconferma". Al massimo ci potrebbero essere un paio di ritocchi. A premere ci sono soprattutto Caracciolo (per Jankovic) e Jorquera (in tal caso Merkel sarebbe retrocesso sulla linea dei centrocampisti al posto di Seymour). Intanto la Corte di giustizia federale ha respinto il ricorso presentato dal Genoa e ha confermato le 4 giornate di squalifica a Kaladze. Il giocatore georgiano è furibondo, lui giura e spergiura di non aver minacciato l'arbitro Gava e tanto meno di aver bestemmiato. Per il Genoa parla il direttore sportivo Capozucca: "Seguendo le linea indicata dal nostro presidente, abbiamo sempre accettato con grande serenità le decisioni arbitrali e non abbiamo mai contestato le designazioni. Confidavamo in un esito diverso del nostro ricorso, anche perché ritenevamo che non potessero essere ignorate la carriera e la lealtà che Kaladze ha sempre dimostrato. Ha sbagliato, ma la pena è certamente eccessiva". Leggi i commenti I commenti dei lettori 
"Su questi campi se vai a giocare senza personalità è difficile fare risultato". E' un Mihajlovic deluso quello che commenta la nuova sconfitta viola. "Il primo tempo è stato buttato via, abbiamo giocato male, abbiamo sbagliato troppi passaggi e avremmo potuto anche andare sotto di due, tre gol". Solo venti minuti intraprendenti per i viola, gelati poi dal gol di Matri. "Siamo mancati di personalità, i moduli sono importanti fino ad un certo punto ma poi è necessaria la voglia di soffrire, e di essere squadra", commenta il tecnico. 
