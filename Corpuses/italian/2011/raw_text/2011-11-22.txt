NAPOLI - "Abbiamo fatto un'impresa, la più grande da quando sono a Napoli". E' al settimo cielo Walter Mazzarri dopo la storica vittoria sul Manchester City. E quasi non crede ai propri occhi: "Dopo quello che avevo visto sabato, col City che aveva passeggiato per battere il Newcastle, avevo davvero pensato che fosse impossibile batterlo. E invece eccoci qui a raccontare una storia favolosa...". DATO IL 130% - Mazzarri non sa come ringraziare i suoi ragazzi: "Sono stati fantastici, sapevano che solo dando il 130% sarebbero potuti riuscire a centrare l'unico risultato che avevamo a disposizione e ci sono riusciti. Adesso godiamoci tutti assieme questo trionfo". PERDEREMO COLPI IN CAMPIONATO - Il tecnico è felice ma già mette le mani avanti: "Scordiamoci di poter sempre vedere un Napoli su questi livelli. Sarà impossibile. Non si possono tenere questi ritmi, per di più con quasi sempre gli stessi giocatori. E' inevitabile che se andremo avanti in coppa dovremo cedere qualche punto in campionato. Per fare bene su entrambi i fronti servirebbero 22 giocatori dello stesso livello. E questo se lo possono permettere solo i grandi club d'Europa come il Manchester...". DECISIVO MAGGIO - Mazzarri infine spiega la chiave con cui è riuscito a far girare la partita. "Tenere più alto Maggio in avvio di ripresa per far abbassare Kolarov. Hanno sofferto la mossa e hanno preso gol...". DE LAURENTIIS ENTUASISTA - Il presidente De laurentiis quasi non ci crede: "Se guardo indietro vedo che è stata davvero una bella cavalcata dalla C alla Champions", ricorda. "Quando si vive la champions per la prima volta ti dà una bella emozione, noi ne abbiamo vissute tante, ma questa serata è davvero particolare". I SOLDI NON SONO TUTTO - Il presidente del Napoli Aurelio De Laurentiis fa il bilancio dei grandi risultati ottenuti sotto la sua presidenza. "A Napoli perdono anche gli squadroni? Questo dimostra che con i soldi non si fa tutto, che i bilanci sani sono importanti. Il campionato? Saremo attenti anche a quello, anche se quest'anno è più complesso visto che c'è un posto in meno per andare in Champions". Leggi i commenti I commenti dei lettori 
Un esposto in Procura, una maxiassemblea e una lettera aperta agli industriali. Continua a muoversi, eterogeneo ma compatto, il fronte anticartelloni. Mentre infatti il Comune annuncia la rimozione, nei prossimi due mesi, di circa mille impianti abusivi ("Un numero insignificante, pari allo 0,5% degli impianti installati in città" attacca Massimiliano Tonelli, di Cartellopoli), l'esercito cittadino che si batte contro i "mostri pubblicitari" ha in programma mobilitazioni e iniziative legali. Il primo passo, nelle aule dei tribunali, è stato fatto ieri dal comitato Basta Cartelloni, che in Procura ha depositato l'esposto contro il Comune. "Abbiamo denunciato il Campidoglio  -  spiega il presidente di Basta Cartelloni, Fabio De Pino  -  per la mancata discussione, entro i 4 mesi previsti per legge, della delibera di iniziativa popolare sulle affissioni pubblicitarie". Nei prossimi giorni, inoltre, in procura sarà depositato un altro esposto, sempre contro l'amministrazione Alemanno. "Denunceremo la mancata rimozione degli impianti installati in palese violazione del codice della strada  -  annuncia De Pino di Basta Cartelloni  -  potenziali pericoli per automobilisti e motociclisti". Intanto, il minisindaco dell'XI municipio, Andrea Catarci, ha indetto per domani alle 17 un'assemblea pubblica cui parteciperanno, oltre ai comitati cittadini, tutti i presidenti di municipio di centrosinistra. "Roma continua ad essere deturpata da decine di migliaia di impianti pubblicitari e le responsabilità di questo scempio sono tutte del Comune", si legge nel manifesto anticartelloni scritto da Catarci, che domani raccoglierà le adesioni dei partecipanti all'assemblea. "Negli ultimi dieci anni nella capitale la situazione è peggiorata  -  prosegue il minisindaco dell'XI municipio  -  ma negli ultimi due anni è diventata devastante". La proposta che verrà lanciata domani nel corso dell'assemblea è di "stringere un'alleanza strategica con gli imprenditori  -  sottolinea Catarci  -  puntando sul senso di responsabilità sociale e sull'azione di moral suasion". Sulla stessa linea la lettera scritta del minisindaco del municipio XVII, Antonella De Giusti, al presidente di Unindustria, Aurelio Regina. "Le imprese possono maturare una più forte consapevolezza sugli esiti finali delle loro campagne di comunicazione  -  scrive De Giusti  - decidendo a quali ditte di cartellonistica assegnare il compito dell'installazione". Quindi la proposta alle aziende di Unindustria: "Le imprese  -  prosegue la lettera del minisindaco del XVII municipio  -  si rivolgano a società terze, come l'AudiOutdoor, che certificano le ditte che si occupano di cartellonistica". 
Da venerdì 25 novembre, piazza Garibaldi si veste a festa. In programma, fino all'8 gennaio, un ricco calendario di eventi, promossi da Comune di Parma, GECC (Consorzio Gestione Centro Città Parma), Edicta Eventi. Iniziative che animeranno il cuore del centro storico durante il periodo natalizio, in linea con gli obiettivi del GECC, consorzio costituito dal Comune di Parma, insieme alla Camera di Commercio Industria e Artigianato, Ascom, Confesercenti e Consorzio Parma Centro, proprio per valorizzare il commercio nel centro storico cittadino e promuovere lo sviluppo dei Centri Commerciali Naturali. Si parte, venerdì 25 novembre, con "Il Villaggio di Babbo Natale" che porterà in piazza Garibaldi diverse proposte ed idee regalo, decorazioni tradizionali, addobbi in vetro, legno e ceramica, oggetti artigianali, dolci e specialità gastronomiche. Un mercatino dal sapore tradizionale, per ricreare la calda e accogliente atmosfera tipica delle feste natalizie. Il Villaggio sarà collocato di fronte ai Portici del Grano, ma si trasferirà i primi di dicembre dalla parte opposta della piazza (lato Palazzo del Governatore) per consentire l'allestimento dell'albero di Natale, che verrà inaugurato l'8 dicembre.i. Da venerdì 25 novembre, prenderanno il via anche tre iniziative tematiche all'interno della grande tensostruttura a forma di igloo che sarà allestita in piazza: Negozi di Parma, 25-26-27 novembre (le offerte di selezionati negozi di Parma) a cura di Parma Viva Ascom Confcommercio;  Old Style, 2-3-4 dicembre (i prodotti cult); Chic&Charme, 8-9-10-11 dicembre (le proposte più glamour per il pubblico femminile). E dal 13 dicembre 2011 all'8 gennaio 2012, torna la Casa dei Bimbi, che giunge alla sua terza edizione. Il programma 2011 si amplia, oltre 40 associazioni coinvolte e ben 200 laboratori, tutti ad ingresso gratuito, per i piccoli dai 3 ai 9 anni. IL PROGRAMMA NEI DETTAGLI DAL 25 NOVEMBRE ALL'8 GENNAIO, IL VILLAGGIO DI BABBO NATALE Da venerdì 25 novembre 2011 a domenica 8 gennaio 2012, in piazza Garibaldi, lato Portici del Grano, verrà allestito il "Villaggio di Babbo Natale". Un percorso di gazebo natalizi che proporranno tipici addobbi in vetro, legno e ceramica, idee regalo originali e all'insegna della più genuina tradizione artigianale, specialità gastronomiche e dolci natalizi. Per consentire l'allestimento dell'albero di Natale, dal 2 all'8 dicembre, il "Villaggio di Babbo Natale" verrà trasferito sul lato opposto della piazza (lato Palazzo del Governatore). TRE WEEK END TEMATICI Oltre al "Villaggio di Babbo Natale", piazza Garibaldi ospiterà anche iniziative di shopping tematico. Per tre week end consecutivi, infatti, all'interno della tensostruttura collocata in piazza (lato Chiesa di San Pietro), tante proposte di artigianato artistico, abbigliamento, oggettistica di design, prodotti cosmetici e altro ancora. Da venerdì 25 a domenica 27 novembre, si terrà I Negozi di Parma, a cura di Parma Viva Ascom Confcommercio, che proporranno artigianato artistico, oggettistica per la casa, accessori, complementi d'arredo. Il mercato dei Negozi di Parma è un appuntamento molto atteso, soprattutto per le proposte e le novità a tema natalizio che gli espositori offrono nei loro creativi e curati spazi espositivi. Da venerdì 2 a domenica 4 dicembre, Old Style porterà in piazza Garibaldi il meglio degli oggetti di design, borse, cappelli, occhiali, cinture, scarpe e accessori di vario genere. Ancora, gioielli di abile fattura e bigiotteria americana. Infine, libri, cataloghi, stampe, cartoline, riviste da tutto il mondo, ma anche ceramiche e opere d'arte. Da giovedì 8 a domenica 11 dicembre, l'ultima iniziativa del programma sarà dedicata al benessere al femminile. Sarà la volta infatti di Chic&Charme, per scoprire come tenersi in forma curando il proprio corpo con prodotti cosmetici unici per particolarità, senza trascurare lo spirito con la presenza di accurate letture. GIOVEDÌ 8 DICEMBRE, INAUGURAZIONE DELL'ALBERO DI NATALE Come ogni anno un tradizionale albero di Natale verrà allestito in Piazza Garibaldi - lato Portici del Grano. L'inaugurazione è prevista per giovedì 8 dicembre. L'albero andrà a completare la scenografia natalizia della piazza, accompagnato dal Villaggio di Babbo Natale e dalle iniziative previste all'interno della tensostruttura. DAL 13 DICEMBRE ALL'8 GENNAIO, TORNA LA CASA DEI BIMBI Torna per il terzo anno consecutivo la Casa dei Bimbi. Da martedì 13 dicembre 2011 a domenica 8 gennaio 2012, nella grande tensostruttura a forma di igloo, in programma 200 laboratori per i piccoli dai 3 ai 9 anni, oltre 40 associazioni coinvolte. Tutto a partecipazione gratuita. La struttura sarà aperta tutti i giorni secondo i seguenti orari: sabato, festivi e dal 27 al 30 dicembre e dal 3 al 5 gennaio dalle ore 10 alle 13 e dalle 15.30 alle 19.30; nei restanti giorni feriali dalle 15.30 alle 19.30. La Casa dei Bimbi resterà chiusa l'1 e il 2 gennaio. Prevista la presenza di una rappresentanza del Parma Calcio in occasione della inaugurazione martedì 13 dicembre.. VENERDI' 16 DICEMBRE, IL COMPLEANNO DEL PARMA CALCIO Il 16 dicembre, taglio della torta in piazza Garibaldi per il compleanno del Parma Calcio FESTA DI CAPODANNO Il 31 dicembre, come da tradizione, il programma prevede una festa di Capodanno per salutare l'arrivo del 2012. IL GRANDE IGLOO IN PIAZZA GARIBALDI La tensostruttura che verrà allestita in piazza Garibaldi e che ospiterà prima i mercati tematici e subito dopo la Casa dei Bimbi, sarà diversa da quella delle precedenti edizioni. Semicircolare, a forma di grande igloo, 18 metri di larghezza per 9 di altezza, e con una reception di ingresso separata di circa 6 metri. Una struttura più dinamica e moderna, che risponde alle esigenze delle attività in programma nell'edizione della Casa dei Bimbi 2011. L'open space, di 300 mq, riscaldato, sarà arredato con moquette per camminare scalzi e mobili colorati forniti da Ikea. 
"Non è ancora finita, ma stasera me la godo". Walter Mazzarri esulta per la vittoria del Napoli sul Manchester City, che rilancia gli azzurri nella corsa alla qualificazione agli ottavi di Champions. "E' stata la nostra impresa più difficile, e per questo più bella - ha aggiunto Mazzarri, a Sky - Non immaginavo di poter battere il Manchester City, questo City. E poi avevamo un solo risultato, la vittoria, e l'abbiamo centrata. Esprimendo il nostro gioco più bello". "Non credo che meritassimo di perdere questa partita". Il tecnico del City Roberto Mancini è rammaricato per lo stop al San Paolo contro il Napoli, pesante per la classifica visto che i partenopei hanno effettuato il sorpasso. "Il Napoli ha avuto occasioni dopo il 2-1 perchè in contropiede sono straordinari - continua Mancini a Sky - ma noi abbiamo avuto le nostre occasioni. Abbiamo concesso due gol stupidi e in Champions non è possibile, non si possono sempre fare 3-4 gol. La squadra ha giocato bene e c'è ancora una partita. Me la sono presa con Kolarov? No, solo alla fine perchè era un pò stanco, ma ha fatto bene. Manca un leader? No, lo abbiamo, ci sono tanti bravi giocatori, ma non si può sempre vincere. Siamo contenti di quello che abbiamo fatto a livello di gioco". 
Come insegnavano un tempo nei giornali, stavolta comincio il mio articoletto con le notizie (scrivendo queste dodici parole mi sono però già contraddetto, chioserebbe Umberto Eco). Che sono: Federer non ha più il complesso di Nadal, Murray si ritira dalle ATP World Tour Finals, Tsonga conferma l'eccellente forma di Bercy. Sbrighiamo in fretta la formalità della seconda e della terza notizia per dedicarci alla prima, che è quella più succulenta. Andy Murray, persa la partita d'esordio con David Ferrer, ha gettato: 1. la spugna; 2. nello sconforto i tifosi scottish e british e, soprattutto, le redazioni dei tabloid londinesi. La formula delle Finals consente e, in qualche modo, incoraggia defezioni come la sua, e poi il numero 3 al mondo ha dato forfait per il guaio all'inguine non meno che per l'eccessiva pressione ambientale. Le qualificazioni del gruppo A se la giocano dunque lo spagnolo, Tomas Berdych e Novak Djokovic. Può succedere di tutto, visti il gran tennis mostrato dal ceco pur sconfitto lunedì da Nole, che a sua volta continua ad aver una gran voglia di vincere, e la determinazione di Ferrer. Nel gruppo B, quello dei "pari" (i numeri 2, 4, 6 e 8 del ranking ATP) Jo-Wilfried Tsonga ha messo sotto senza tanti riguardi (7-6 6-1) Mardy Fish, che era uscito stremato dal match di domenica con Nadal, perso al tie break al terzo set. In pessime condizioni fisiche, nella sessione pomeridiana l'americano ha stoicamente resistito a lungo nel primo set per poi perdere sei giochi di fila. Il francese, invece, ha impartito al pubblico dell'O2 Arena una dotta  lezione di passante di diritto, di servizio (7 gli aces) e di risposta (il 59 per cento di punti conquistati in risposta alla seconda di Fish). Per Mardy, qualificazione di fatto impossibile dopo il risultato del match superstellare serale: il più carico di tensione ricordi fascino rimpianti entusiasmo paura eccetera eccetera, il classico dei classici d'inizio millennio. Insomma, Federer vs. Nadal. All'inizio, il pubblico della notte londinese non è in massa schierato dalla arte di Federer, come spesso accadeva in passato. Da quando non è più la versione tennistica di quella che sarebbe dovuta essere (senza mai diventarlo) l'Armada Invencible di Filippo II alla fine del sedicesimo secolo, Rafa è più simpatico e amato. Però, per lo spagnolo è buio pesto appena comincia la partita. Il numero 4 al mondo è in forma smagliante mentre il numero 2 sembra l'ombra di se stesso. Il primo set dura 32 minuti, durante i quali Rafa vede, di Federer, nell'ordine: fischiare imprendibili i servizi; i diritti ad uscire che si schiantano a fondo  campo; i rovesci lungolinea a tutto braccio che lo tormentano sul suo rovescio. Break sul 3-2 per Federer, alla fine di un interminabile  scambio da antologia con errore decisivo di Nadal, quasi un anticipatissimo match ball. Poi tutto fila via senza sorprese. Il secondo set è l'apoteosi del campione svizzero, padrone del campo e in grado di mostrare il suo miglior tennis degli ultimi anni. Nadal è annichilito dagli aces, dai diritti piazzati agli angoli estremi, dalla sicurezza senza precedenti del suo avversario. Alla fine, 28 i vincenti di Roger, 7 quelli di Rafa. Il risultato non lascia spazio a dubbi: 6-3 6-0 in un'ora di gioco. A questo punto, il maiorchino rischia grosso: perdesse contro Tsonga, giovedì, sarebbe fuori dalle semifinali. A trent'anni compiuti, Federer non vive dunque più Nadal come il suo personale incubo. Anzi: quando i due si stringono la mano al termine del match, il suo  sguardo per il più giovane competitor è di comprensione, senza ombra di soddisfazione per la rivincita (qualcuno direbbe la vendetta) alla fine consumata. I campioni sono così. Giusti e magnanimi. Ma inesorabili. c. giua@kataweb. it 

Edinson Cavani interrompe il digiuno e con una importantissima doppietta europea spinge il Napoli verso gli ottavi di Champions. La squadra di Mazzarri, trascinata dal gran pubblico del San Paolo supera 2-1 il Manchester City di Roberto Mancini ed effettua il sorpasso al secondo posto del girone A. Gran prestazione dei partenopei al cospetto di un avversario che mostra tutta la sua forza e con un insidiosissimo Balotelli. Mazzarri rilancia Gargano dall'inizio; Dossena al posto dello squalificato Zuniga; il tridente offensivo è composto da Hamsik e Lavezzi dietro a Cavani. Roberto Mancini si affida a Mario Balotelli, applaudito dal pubblico partenopeo, mentre Aguero va in panchina. Avvio di grande personalità da parte del City con prolungato possesso palla e due tentativi da fuori di Toure e Balotelli. Il Napoli aspetta e si rende piuttosto insidioso nelle ripartenze. Al 9' cross di Lavezzi da destra e colpo di testa di Hamsik troppo debole e centrale per impensierire Hart. Al 11' triangolo tra Cavani e Lavezzi con conclusione del Pochi di poco a lato. Al 17' Napoli in vantaggio: angolo di Lavezzi e colpo di testa vincente di Cavani sul primo palo con tocco di Tourè. Poco dopo e lo stesso uruguaiano a sfiorare il raddoppio con una gran conclusione da destra sull'esterno della rete. Il City prova a riorganizzarsi con pazienza ma trova ben pochi varchi. Al 33' il Manchester pareggia: Aronica rinvia corto in area regalando la palla a Silva, pronta la conclusione a rete respinta da De Sanctis proprio sui piedi di Balotelli che insacca da due passi. Al 37' è Cavani a provare il destro da fuori. Al 43' pericoloso il City: Silva lancia in area sulla sinistra Kolarov, diagonale respinto coi piedi da De Sanctis. Nella ripresa al 4' il Napoli torna in vantaggio: Lavezzi per Dossena, palla in mezzo per Cavani che di prima intenzione trafigge Hart per la seconda volta. Il City reagisce: al 17' pericoloso traversone in area sul quale Dzeko sfiora di testa. Al 23' Napoli vicino al 3-1: gran suggerimento di Hamsik per Lavezzi a sinistra, l'argentino supera Kompany e conclude a rete, Hart si salva in angolo. Al 30' sfortunato il Napoli: Cavani lancia lungo per Hamsik, dribbling in area e tiro a colpo sicuro che si stampa sul palo. Al 32' è De Sanctis a dire di no a una conclusione di controbalzo di Balotelli. Al 36' ancora Balotelli non trova la porta di testa. Al 38' ancora una gran conclusione di prima intenzione di Balotelli, altro miracolo di De Sanctis. Al fischio finale esplode la gioia del San Paolo. Fuochi d'artificio in diversi quartieri della città salutano in segno di festa la vittoria del Napoli. Caroselli di auto lungo le strade dei quartieri della periferia. In tanti sono scesi in piazza sventolando i vessilli degli azzurri. E cresce l'attesa per il 7 dicembre, sfida con il Villarreal perr andare agli ottavi. 
TRABZON -"Sono piacevolmente soddisfatto". Claudio Ranieri si gode il primato matematico dell'Inter nel girone di Champions, ottenuto dopo l'1-1 in casa del Trabzonspor. Un risultato che fa il paio con la qualificazione certa agli ottavi, ottenuta già al pomeriggio con la vittoria del Lille a Mosca. "Bisogna ricordare - spiega il tecnico nerazzurro a Sky - che partivamo da zero, avendo perso la prima in casa proprio con i turchi. Era una partita particolare sapendo già della qualificazione, però sono soddisfatto della prova, i ragazzi si sono impegnati: si poteva vincere come perdere però sono contento per quello che abbiamo fatto". Un elogio particolare ad Alvarez, alla sua prima rete in nerazzurro: "Ha questo passo un po' dinoccolato. Sembra lento, ma poi quando ti punta ti salta. E' un ragazzo in gamba, aveva bisogno del gol, poi dopo ha un pochino strafatto perché ha tirato da troppo lontano, così nell'intervallo gli ho detto di cercare di più i propri compagni dentro l'area di rigore. La prova del ragazzo è stata notevole"". Leggi i commenti I commenti dei lettori 
