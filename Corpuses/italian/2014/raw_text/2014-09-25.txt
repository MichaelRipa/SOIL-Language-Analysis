Muore sulla strada Turi-Gioia del Colle, nel Barese, una genovese di 26 anni mentre suo marito 31enne è ricoverato in coma nel Policlinico di Bari. Sono rimasti vittime dell'incidente anche una 30enne residente a San Gregorio Piacentino, mentre il terzo giovane morto non è stato ancora identificato. [[ge:rep-locali:rep-genova:96679419]] Stava piovendo quando si è verificato lo scontro. Erano da poco trascorse le 17. L'auto, una Peugeot 206 con a bordo i giovani, si è scontrata frontalmente contro un tir. La 26enne è morta sul colpo; suo marito Gianluca Molinari di Coronata è ricoverato in prognosi riservata. La comitiva era in Puglia in vacanza; tutti originari di Sant'Erasmo in Colle, in provincia di Bari, avevano trascorso alcune settimane nel paese d'origine. Il conducente dell'autoarticolato, un 37enne di Conversano in provincia di Bari, è rimasto illeso. Sul posto sono intervenuti carabinieri della compagnia di Gioia del Colle e agenti della polizia stradale. Argomenti bari città genova incidnete stradale 
ROMA – Stavolta non c’è stata nemmeno la prestazione. Stefano Pioli non si nasconde, la Lazio vista contro l’Udinese non l’ha convinto. "Un passo indietro, non era la partita che ci aspettavamo. Per intensità e ritmo non siamo stati all’altezza, dovevamo interpretarla con più cuore e determinazione. Le responsabilità sono nostre, l’Udinese ha creato poco ma ci siamo fatti sorprendere in netta superiorità numerica, dovevamo assolutamente far qualcosa in più. La reazione è stata poco lucida. Nelle prime tre partite il fatto di non segnare non mi preoccupava, visto quanto abbiamo creato. Oggi siamo stati troppo lenti, sia nel giro palla che nei movimenti. Gli avversari ci aspettavano e abbiamo avuto qualche difficoltà. Quando ho cercato di aprire con Lulic e Candreva larghi volevo arrivare sul fondo per sfruttare le torri di Klose e Djordjevic ma quando la manovra è lenta non hai mai superiorità numerica”. [[ge:rep-locali:repubblica:96676471]] TROPPO LENTI PER PUNGERE – Il tecnico laziale insiste sulla lentezza della circolazione di palla. ”Se col 4-3-3 non muovi palla velocemente diventa difficile, le due punte servivano per provare a fare qualcosa anche scavalcando il centrocampo, mettendo fisicità davanti. Di palloni in area ne abbiamo messi molti ma il rimpallo non ci premia mai in questo momento, vuol dire che dovevamo metterci qualcosa in più e non l’abbiamo fatto. Oggi non potevamo permetterci di perdere, serviva un altro approccio, non sono soddisfatto della classifica. Era una gara che richiedeva più determinazione e questo è il rammarico principale di oggi, dobbiamo crescere in fretta. Rispetto a domenica ho dovuto cambiare tantissimi giocatori, non me la sentivo di andare a stravolgere ancora l’undici titolare con Keita per Felipe Anderson. Il presidente era deluso da risultato e prestazione ed è venuto a rincuorarci, oggi non abbiamo giocato secondo le nostre potenzialità, credo sia evidente. Così non va”. [[ge:rep-locali:repubblica:96697438]] KLOSE: "MA QUESTA E' LA LAZIO PIU' FORTE" - Deluso per il risultato e per il difficile inizio di campionato, ma ottimista per la stagione. Miro Klose non ha dubbi: "Da quando sono qui questa è sicuramente la Lazio più forte. Dobbiamo sbloccarci, anche contro l'Udinese abbiamo avuto tante occasioni ma non siamo riusciti a segnare". Argomenti serie a ss lazio stefano pioli Leggi i commenti I commenti dei lettori 
None Leggi i commenti I commenti dei lettori 
ROMA – "Sono vittorie importanti a livello di mentalità, il primo tempo di Torino rappresenta l’unica nota negativa di questo avvio di stagione. Siamo cresciuti mentalmente, nel primo tempo oggi abbiamo anche giocato bene, soffrendo nella ripresa ma senza correre troppi rischi”. Andrea Stramaccioni non può nascondere la sua soddisfazione: l’Udinese sbanca Roma ed è terza in classifica, anche se il mister dell’Udinese prova a volare basso. "Dobbiamo rimanere umili, ora cominciano le partite che per noi sono scontri diretti, ci godiamo la classifica ma guardiamo avanti. "Il primo tempo di Torino, che abbiamo sbagliato, è stato quello che ci ha dato la scossa. La squadra è cresciuta molto: col Napoli non eravamo stati continui in attacco, oggi sapevamo di essere in un ambiente caldo. Aver limitato la qualità del calcio della Lazio è il merito principale, i ragazzi sono stati attentissimi, specialmente se pensiamo alle assenze di Gabriel Silva e Domizzi”. [[ge:rep-locali:repubblica:96676471]] LA FORZA DEL GRUPPO – Stramaccioni esalta l’organico a sua disposizione: l’Udinese è stata capace di vincere anche senza Di Natale. "Credo molto nel gruppo, nei ragazzi: oggi chi ha sostituito Totò lo ha fatto alla grande. Sono andati tutti bene, penso a Piris che ha annullato Candreva che è il giocatore più in forma della Lazio. Thereau è andato alla grande: avevo pensato a lui già all’Inter, quando si era fatto male Milito. Svaria, ha capacità da punta e da trequartista. Ha sfruttato benissimo gli unici due cross di Widmer, quando è uscito Muriel ha sofferto un po’ di più ed è uscito per crampi”. La presenza di Muriel non esclude obbligatoriamente quella di Di Natale. "In cinque gare ufficiali siamo partiti 4 volte con due punte, Muriel può giocare assieme a Di Natale ma è certamente la nostra coppia più “pesante”: non sarà sempre possibile schierarli ma spero di poterlo fare spesso”. [[ge:rep-locali:repubblica:96697486]] Positiva la prova di Karnezis tra i pali, che col suo rendimento allontana le polemiche sul mancato utilizzo di Scuffet. "Su Scuffet abbiamo già risposto, è un nostro progetto e ce lo teniamo stretto. Non volevamo rischiare di esporlo a situazioni che potevano frenarne la crescita. Karnezis ha fatto un buon Mondiale, aveva praticamente chiuso col Benfica e siamo stati fortunati a prenderlo quando l’affare è saltato. Con la Juve era stato il migliore in campo, ci dà grande sicurezza”. Chiusura dedicata al tabù Lazio infranto: il romanista Stramaccioni aveva sempre perso contro i biancocelesti. "Con la Lazio perdevo sempre, questa è la mia città e qui ho tanti amici, ovviamente ha un sapore diverso vincere qui. Il mio presente e il mio futuro è l’Udinese, restiamo con i piedi per terra”. Argomenti serie a udinese andrea stramaccioni Leggi i commenti I commenti dei lettori 

NEW YORK – Bill de Blasio convoca apposta una conferenza  stampa, il sindaco prende la parola fiancheggiato dal suo capo della polizia per  smentire d’urgenza le voci su attentati in preparazione nel metrò di New York.  “Non ci risulta, sono voci senza fondamento, la città è sicura”. Cita le fonti  americane, dall’Fbi allo stesso New York Police Department, che hanno già preso  le distanze da quell’allarme. La fonte originaria, è il premier iracheno. “Guai  a dar retta a voci non verificate, la psicosi dell’attentato farebbe il gioco  dei terrorirsti, è quello che vogliono loro”, taglia corto de Blasio che stasera  incontra anche Matteo Renzi. Il suo capo della polizia, Bill Bratton, ricorda  che in questo momento New York è sottoposta a misure di sicurezza elevate, a  causa dell’assemblea generale Onu che porta qui più di cento capi di Stato  stranieri. Pattuglie speciali e controlli rafforzati dagli aeroporti ai treni al  metrò, dunque, ma non perché siano giunte segnalazioni attendibili su attentati  in preparazione. De Blasio ricorda anche l’evento sportivo che riempie il metrò:  la partita di baseball che stasera vede protagonista la squadra degli Yankees.  Il sindaco evoca l’affollamento dei tifosi in tono festoso per confermare che  possono usare tranquillamente la Subway. I suoi esperti di sicurezza aggiungono:  un conto è dire che i terroristi vorrebbero attaccare New York e la sua  metropolitana, questo è un obiettivo dei jihadisti da anni, non è una novità;  altra cosa è avere informazioni credibili su un attacco in  preparazione. 
ROMA – C’era un tabù da infrangere, ci è riuscito Andrea Stramaccioni. Il tecnico bianconero non aveva mai sconfitto la Lazio, stesso discorso per Stefano Pioli contro l’Udinese: alla fine sono i friulani a sbancare l’Olimpico, volando al terzo posto in solitaria e certificando un’impressionante solidità difensiva. Non prendere gol aiuta e Danilo e soci sono già alla terza gara senza subirne, pur con un pizzico di fortuna contro Empoli, Napoli e anche, in parte, nella gara odierna. Che i padroni di casa controllano saldamente soltanto sotto il punto di vista del possesso palla, tenendo gli avversari per larghi tratti negli ultimi 30 metri ma senza creare occasioni clamorose come era accaduto a Genova. GUARDA LA SINTESI DI LAZIO-UDINESE DIFESA DA INVENTARE – Il quartetto arretrato dei capitolini, sulla carta, è quello di riserva: con Basta, de Vrij, Gentiletti e Radu fuori, in campo vanno Konko, Novaretti, Cana e Braafheid. Il mancato affiatamento e i valori emergono in maniera eclatante in occasione del gol che decide il match, tra Muriel che fa quello che vuole sulla trequarti e Widmer che si ritrova con metri di spazio per pescare Thereau, match-winner di serata, a centro area. Tatticamente, l’idea di Stramaccioni in avvio è tanto chiara quanto corretta: negare ai padroni di casa i due contro uno sulle corsie. Per questa ragione, addio al 4-3-2-1 e grande sacrificio richiesto a Badu e Kone sulle corsie, per un più diligente ed efficace 4-4-2. La Lazio sbatte sul muro dall’inizio e ricorre ai lanci per le sponde di Klose. Il tedesco serve Candreva al 5′, destro a lato dal limite. [[ge:rep-locali:repubblica:96676471]] LA FIRMA DI THEREAU – Felipe Anderson viene premiato con un’altra maglia da titolare e prova a ripagare la fiducia di Pioli, scappando a Widmer sulla sinistra per poi sparare malamente all’ingresso in area. Pur senza Di Natale in campo l’Udinese va vicinissima al gol al 22′. Lancio lungo per Muriel, il colombiano travolge l’uscita di Marchetti. Il fallo è netto per tutti, non per Rocchi, che lascia correre col portiere al suolo. Muriel si rialza e calcia a colpo sicuro, Novaretti salva di testa sulla linea. Due minuti e gli ospiti passano. Muriel, ancora dolorante, danza fra quattro laziali ai 30 metri: dribbling e piroette prima del tocco dentro per Badu, Cana non esce ed è Braafheid a provare l’intervento, liberando la corsia per l’inserimento di Widmer. Che riceve e crossa rasoterra: Konko e Novaretti si fanno prendere d’infilata, Thereau da due passi mette sotto la traversa. Muriel chiede il cambio ma al 36′ l’Udinese punge in fotocopia, con Widmer che pesca nuovamente Thereau. Novaretti stavolta riesce a mettere il piede, la porta di Marchetti è salva. DENTRO DJORDJEVIC – La manovra laziale è lenta, complice anche la presenza di un elemento come Ledesma, che a differenza di Biglia predilige una posizione in campo più arretrata: manca la riconquista immediata del pallone e Pioli prova a sparigliare in avvio di ripresa. Djordjevic per il pur positivo Anderson, doppio centravanti. E’ però ancora l’Udinese a farsi viva con Kone, che fa quello che vuole tra Konko, Novaretti e Ledesma all’ingresso in area, sparando però a lato col mancino. Il tecnico laziale potrebbe giocarsi subito le carte Keita e Mauri ma preferisce inserire Lulic per passare al 4-4-2. Il bosniaco non ha metri di campo davanti e non riesce a incidere, Candreva cerca Klose con un bel tocco in verticale ma al tedesco non riesce l’acrobazia vincente. KARNEZIS PROTEGGE IL SUCCESSO – Lazio in totale proiezione offensiva, ospiti tutti negli ultimi 30 metri per difendere il bottino pieno. Sui cross c’è vita facile per Heurtaux e Danilo, l’ingresso di Keita dopo la mezz’ora scuote tutti. Lo spagnolo calcia bene col destro al 34′, perfetto Karnezis, che mostra una sola sbavatura. Ma all’Udinese va tutto bene e sul tiro-cross di Djordjevic la smanacciata dell’estremo greco si rivela decisiva, visto che manda fuori tempo un Candreva pronto al tocco a porta vuota. Nel recupero la Lazio non crea nulla e l’Udinese riesce anche a tenere palla nei pressi della bandierina: nove punti dopo aver già affrontato Juventus, Napoli e Lazio, Andrea Stramaccioni si gode il suo terzo posto. LAZIO-UDINESE 0-1 (0-1) Lazio (4-3-3): Marchetti 6; Konko 5.5, Novaretti 5.5, Cana 5.5, Braafheid 6 (31′ st Keita 6.5); Onazi 5.5, Ledesma 5, Parolo 5; Candreva 6, Klose 5, Anderson 6 (1′ st Djordjevic 6). (Berisha, Strakosha, Cavanda, Ciani, Pereirinha, Mauri, Murgia, Tounkara). All.: Pioli Udinese (4-4-2): Karnezis 6.5; Widmer 6.5, Heurtaux 7, Danilo 7, Piris 6.5; Badu 6, Allan 7, Guilherme 6, Kone 6; Muriel 6.5 (28′ pt Fernandes 5.5, 36′ st Belmonte sv), Thereau 6.5 (20′ st Di Natale 5.5). (Brkic, Meret, Bubnjic, Coda, Pasquale, Evangelista, Hallberg, Jadson, Zapata). All.: Stramaccioni Arbitro : Rocchi Rete : 26′ pt Thereau Ammoniti : Candreva, Kone, Lulic e Novaretti Recupero : 4′ e 3′ Argomenti serie a udinese ss lazio Leggi i commenti I commenti dei lettori 
ROMA - Non avevano minimamente pensato che il presidente della Repubblica Giorgio Napolitano potesse rivolgersi a loro nella serata organizzata in omaggio al Maestro Rosi. Parole di apprezzamento da parte del capo dello Stato sono echeggiate in piazza San Cosimato, nel cuore di Trastevere, lette e rivolte ai ragazzi dell'ex cinema America occupato , che oggi fanno parte dell'associazione 'Piccolo cinema America'. Sull'intestazione della lettera c'è scritto signor Valerio Carocci. Ed rimasto per primo lui sorpreso nel ricevere un messaggio dal presidente della Repubblica Giorgio Napolitano. Valerio, 22 anni appena, è l'animatore della storica occupazione del cinema America, nel cuore di Trastevere, poi sgomberata. Ed è stato lui stesso,   leggere le parole del capo dello Stato all'arena improvvisata in piazza San Cosimato. "Non può che considerarsi altamente positivo - ha scritto loro il presidente Napolitano - sotto il profilo della storia e della cultura cinematografica l'impegno di quanti sostengono la presenza diffusa di centri di attività culturale, teatri e sale nei quartieri storici delle nostre città". La serata è stata organizzata in omaggio al Maestro Francesco Rosi, per la presentazione di 'Uomini contro'. Le parole di elogio del capo dello Stato sono echeggiate in una affollata piazza San Cosimato, parole rivolte ai ragazzi dell'ex cinema America occupato, che oggi fanno parte dell'associazione 'Piccolo cinema America'. La storica sala in via Natale del Grande, a Trastevere, da cui l'associazione prende il nome, era stata sgomberata all'inizio di settembre poichè la proprietà aveva preteso che lo stabile venisse liberato. Poco prima il ministro dei Beni culturali Dario Franceschini, presente questa sera in piazza, aveva chiesto di apporre il vincolo della Soprintendenza alla destinazione considerando inoltre di interesse storico-artistico la sala per la presenza di mosaici, opere risalenti agli anni '50. Le proiezioni ufficiali erano cessate nel 1999. In difesa del cinema America si erano mobilitate molte personalita' del mondo della cultura e dello spettacolo, da Carlo Verdone al premio Oscar Paolo Sorrentino, dallo scrittore Stefano Benni ad Ascanio Celestini, lo stesso Maestro Francesco Rosi ed Elio Germano. Questa sera, oltre all'omaggio a Rosi, è stato ricordato lo scrittore Emilio Lussu e Gian Maria Volontè, a vent'anni dalla sua scomparsa e a cento dalla Grande Guerra. Il presidente Napolitano ha espresso il suo "cordiale apprezzamento per l'iniziativa di questa sera di omaggio a un grande interprete del cinema italiano e a un grande autore come Francesco Rosi, nel suo impegno di rappresentazione di significativi diversi momenti e periodi della storia del Paese. Ricordo, in particolare, gli anni di appassionata discussione e schietta condivisione con Gian Maria Volontè purtroppo poi prematuramente scomparso". I ragazzi della neonata associazione Piccolo cinema America, dopo lo sgombero, hanno ottenuto in comodato d'uso lo spazio adiacente alla sala, un ex forno in disuso da dove continuano a mobilitarsi in favore di iniziative culturali. Argomenti cinema america occupato roma giorgio napolitano 
