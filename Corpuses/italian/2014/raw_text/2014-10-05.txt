None Leggi i commenti I commenti dei lettori 
None Leggi i commenti I commenti dei lettori 
FIRENZE - L’Inter esce a testa bassa dal Franchi dopo il pesante ko contro la Fiorentina . La squadra è apparsa in evidente calo fisico e l’ammissione arriva dallo stesso Mazzarri: “Dopo una sconfitta del genere, qualunque cosa dica sbaglio. Io ho tutto chiaro in testa. Abbiamo dei problemi anche se in Europa League li abbiamo nascosti. Sono venute fuori alcune cose gia’ viste col Cagliari. Ho cercato di dare una scossa a tutti prima del match ma sapevo che fisicamente non stavamo tanto bene. Ho detto ai ragazzi che dovremo lavorare in un certo modo nei prossimi 15 giorni, anche se molti giocatori andranno con le rispettive Nazionali”. GUARDA LA SINTESI DI FIORENTINA-INTER BENEDETTA SOSTA - La sosta per le nazionali servirà a ricaricare le pile e recuperare qualche giocatore infortunato: “Dobbiamo tornare in campo dopo la sosta in condizioni diverse – ha aggiunto Mazzarri ai microfoni di Sky – . A inizio secondo tempo c’e’ stata una reazione, qualche occasione per rientrare in partita l’abbiamo anche creata, poi abbiamo perso fiducia e loro hanno trovato il 3-0. A quel punto su un campo difficile era davvero dura. Noi dobbiamo lavorare con l’organico che abbiamo, con i miei collaboratori sappiamo quali corde dobbiamo toccare. Non direi che non c’e’ un’idea di gioco, quando si arriva sempre dopo sulla palla e’ difficile anche far funzionare certi meccanismi. Conosco il nostro mondo, per ora e’ meglio che non parlo, nello spogliatoio ognuno ha fatto il mea culpa ma non posso dire in questo momento cosa sta accadendo, dobbiamo trovare i correttivi”. [[ge:rep-locali:repubblica:97427701]] ”C’E’ TEMPO PER RECUPERARE” - Mazzarri però non fa drammi, perchè c’è ancora tempo per recuperare: “C’e’ una sosta, possiamo fare tanti interventi, e’ la sesta di campionato e c’e’ tempo per fare bene anche se speravo di non subire sconfitte del genere. Palacio se sta bene gioca ma e’ stato fermo per tanto tempo, ha avuto un infotunio grave, non si e’ allenato, io, anzi, gli ho chiesto di accelerare ma potevo anche aspettare di piu’. Medel, per dire, e’ arrivato con un infortunio, e’ entrato in squadra senza allenamenti. Queste cose quando ci sono tanti impegni poi si pagano. I problemi non sono solo fisici, ci sono altre cose. Meno si parla in questi casi meglio è”. Argomenti serie a inter walter mazzarri Leggi i commenti I commenti dei lettori 
NAPOLI – Aveva assaporato la vittoria per un tempo Gian Piero Ventura, poi il suo Toro si è dovuto arrendere alla fame di vittorie del Napoli. “Questa sera abbiamo iniziato bene interpretando come avevamo programmato la gara – ammette il tecnico -. Dopo i primi 25 minuti è subentrata la paura dopo due disimpegni sbagliati e da lì abbiamo perso la nostra spensieratezza di gioco regalando al Napoli la seconda parte della partita”. GUARDA I GOL DI NAPOLI-TORINO [ L’EUROPA NON E’ UN ALIBI - “Forse la partita di coppa ci ha un po’ stancati, ma non è una scusa, perché anche il Napoli ha giocato giovedì – ha continuato l’allenatore granata -. Sono dispiaciuto, perché avevamo giocato un match di grande sostanza e dopo un paio di episodi sbagliati abbiamo cominciato a giocare spaventati sbagliando diverse situazioni d’attacco che avrebbero potuto cambiare la partita. Purtroppo, siamo diventati troppo passivi e abbiamo subito l’iniziativa del Napoli che è stato bravo a sfruttare al meglio l’andamento della partita”. [[ge:rep-locali:repubblica:97428551]] Argomenti serie a torino fc gian piero ventura Leggi i commenti I commenti dei lettori 
FIRENZE - Fiorentina-Inter è stata “la partita perfetta”. Così l’ha definita Vincenzo Montella, tecnico dei viola, visibilmente soddisfatto dopo il 3-0 dei suoi ragazzi ai nerazzurri : “Stasera abbiamo offerto una grande prestazione, nel momento in cui ne avevamo bisogno. Il tutto e’ avvenuto contro una grande squadra come l’Inter. Ma io avevo visto una Fiorentina matura anche in altre partite; pero’, se non sblocchi il risultato, poi le cose si complicano”. GUARDA LA SINTESI DI FIORENTINA-INTER FUTURI OBIETTIVI - Adesso la Fiorentina si candida per il treno delle grandi. Ma Montella vola basso: “Una volta si parla di salvezza, un’altra di terzo posto… Noi dobbiamo giocare con questa intensita’ e continuita’ per il pubblico di Firenze, che ci sostiene nel nostro modo di fare calcio. La classifica ancora non ci piace ma la prestazione si’ e dovra’ essere un punto di partenza per il resto della stagione”. Poi i complimenti a Neto, che sta subendo pochissimi gol: “Quando un portiere e’ poco impiegato, e’ difficile si metta in mostra, ma e’ cresciuto in autostima e la squadra e’ sicura. E’ stata una grande crescita in poco tempo”. Infine, chiusura su Bernardeschi: “Ha le stimmate del campione, deve crescere ancora e capire quando la squadra ha bsiogno di lui, ma ha velocità, tiro e corsa. Ha tutto ma deve crescere ed ha bisogno di tempo: noi glielo daremo per il bene del calcio italiano e della Fiorentina”. [[ge:rep-locali:repubblica:97427701]] Argomenti serie a fiorentina vincenzo montella Leggi i commenti I commenti dei lettori 
NAPOLI – Il tabù “San Paolo” è stato finalmente sfatato. Il Napoli soffre un tempo, va sotto, si risolleva e alla fine porta a casa una vittoria sudata e fondamentale per la classifica. Gli azzurri battono 2-1 il Napoli e conquistano il primo successo casalingo in campionato dopo la sconfitta col Chievo e il pirotecnico pari col Palermo. Per gli uomini di Ventura una sconfitta amara dopo aver assaporato a lungo il sogno della vittoria. GUARDA I GOL DI NAPOLI-TORINO DELUSIONE HIGUAIN - Quando torni a vincere in casa e a dare continuità ai risultati dopo i successi con Sassuolo e Slovan Bratislava tutto sembra andare per il verso giusto. La realtà dei fatti, invece, dice che questo Napoli arranca e fa fatica ad andare in rete, ma non solo, perchè la difesa balla un po’ troppo e solo la benevolenza di Massa oggi ha evitato che il Torino andasse dal dischetto per ben due volte: davvero ingenua la trattenuta di Albiol su Quagliarella che è valso il giallo per simulazione al granata, ma che poteva anche essere punita col calcio di rigore. C’è poi il grande deluso Higuain. Il Pipita solo un anno fa era il trascinatore di questa squadra, oggi è l’ombra di se stesso. Europa a parte, in campionato è ancora all’asciutto e questa sera ha sbagliato quattro occasioni da gol, divorandosene letteralmente tre a pochi passi dalla porta. Arriveranno tempi migliori sicuramente, ma per ora i tifosi azzurri possono aggrapparsi alle giocate di Lorenzo Insigne, questa sera il migliore in campo. [[ge:rep-locali:repubblica:97428551]] TORO CALATO NELLA RIPRESA - Passo indietro, invece, per il Torino di Ventura meno abituato degli azzurri a giocare ogni tre giorni e che paga probabilmente nella ripresa le fatiche per la gara di Europa League di giovedì sera. I granata, nel primo tempo perfetti e anche fortunati ad andare in rete nell’unica occasione (dubbia) creata, sono fisicamente crollati nella ripresa soprattutto quando il Napoli ha cambiato marcia accelerando alla ricerca del pareggio prima e della vittoria dopo. Un vero peccato, ma la classifica e il calendario lasciano tranquilli Gillet e compagni che ora approfitteranno della sosta per le nazionali per tirare un po’ il fiato in vista di un altro mese ad altissimo ritmo. IL MATCH - Inizia subito in salita il match per il Napoli di Benitez. Al quarto d’ora, infatti, Quagliarella, scattato in posizione molto dubbio, entra in area, si decentra e con una girata al volo manda il pallone in rete. La reazione azzurra non si fa attendere e, dopo neanche 10′, Insigne, a tu per tu con Gillet, colpisce il palo, sulla ribattuta Higuain, per ben due volte, calcia addosso ai difensori granata accorsi sulla linea di porta. Alla mezz’ora Gillet vince il duello con Insigne andando a deviare una conclusione destinata in rete, l’estremo belga si ripete qualche minuto più tardi su un gran destro di Inler dal limite, stessa sorte nel finale ancora con Insigne ad impegnare in due tempi l’estremo granata. Gillet sembra miracolato anche nella ripresa, quando la traversa dice “no” a un colpo di testa ravvicinato di Michu”, ma pochi minuti più tardi l’estremo belga capitola su una bella incornata di Insigne dagli 11 metri. Il Napoli insiste: Callejon sfiora il palo, Higuain di testa l’appoggia per Gillet, ma al 27′ Callejon, nel tentativo di servire sul secondo palo Higuain, beffa il numero uno granata con un pallonetto di controbalzo che fa esplodere il San Paolo. In pieno recupero Refael devia in angolo un diagonale di Gazzi, sul corner successivo Zuniga colpisce la palla in area col braccio, Massa lascia correre tra le proteste granata. Proteste che si riaccendono al triplice fischio del direttore di gara e che costano a El Kaddouri il rosso a gare finita. NAPOLI-TORINO 2-1 (0-1) NAPOLI (4-2-3-1): Rafael 6; Maggio 5.5, Albiol 5.5, Koulibaly 6, Zuniga 6; Gargano 6 (22′ st David Lopez 6), Inler 6.5; Callejon 6.5, Michu 5 (26′ st Mertens sv), Insigne 7; Higuain 5 (41′ st Mesto sv). In panchina: Andujar, Colombo, Mesto, Ghoulam, Henrique, Radosevic, de Guzman. Allenatore: Benitez TORINO (3-4-2-1): Gillet 7; Maksimovic 5.5, Glik 5.5, Moretti 5.5; Bruno Peres 5 (19′ st Molinaro 5), Benassi 5.5 (12′ st Gazzi 5.5), Vives 5 (33′ st Sanchez Mino sv), Darmian 5.5; El Kaddouri 5; Larrondo 5, Quagliarella 6. In panchina: Castellazzi, Padelli, Ruben Perez, Martinez, Silva, Amauri, Jansson. Allenatore: Ventura ARBITRO: Massa di Imperia RETE: 14′ pt Quagliarella; 10′ st Insigne, 27′ st Callejon NOTE: serata mite; terreno in discrete condizioni. Spettatori 25.000 circa. Espulso: El Kaddouri, dopo il triplice fischio, per frasi ingiuriose all’indirizzo dell’arbitro. Ammoniti: Benassi, Gargano, Michu, Vives, Quagliarella. Angoli: 9-2 per il Napoli. Recupero: 1′; 4′. Argomenti serie a ssc napoli torino fc Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
NAPOLI – Primo successo stagionale casalingo in campionato per il Napoli di Rafa Benitez che si gode la vittoria in rimonta sul Torino . “Abbiamo detto che oggi dovevamo mettere cuore e cervello e cosi’ e’ stato. Dopo il gol degli avversari non era facile. Invece abbiamo reagito molto bene e abbiamo meritato di vincere. Credo che abbiamo costruito circa nove palle gol chiarissime e che ancora una volta il portiere degli ospiti sia stato il migliore in campo”. GUARDA I GOL DI NAPOLI-TORINO HIGUAIN SI SBLOCCHERA’ - “Siamo sulla buona strada. Sono arrivate tre vittorie consecutive, pur cambiando diverse cose nelle varie formazioni. Possiamo e dobbiamo di certo migliorare, ma stiamo facendo sempre meglio. Higuain? Se segna lui o un altro giocatore del Napoli per me e’ indifferente: presto Gonzalo si sblocchera’. Insigne ha fatto un grande movimento per tutti i novanta minuti di gioco: anche lui puo’ migliorare comunque. Per le sue qualita’ credo che possa fare di piu’ e soprattutto segnare piu’ reti – ha aggiunto il tecnico degli azzurri -. Napoli e’ una realta’ difficile: c’e’ sempre tanta passione nei nostri sostenitori, ma bisogna avere calma. Davanti a noi ci sono squadre molto attrezzate e per colmare il gap dobbiamo restare tutti uniti e lavorare con coesione”. [[ge:rep-locali:repubblica:97428551]] MANCANO PUNTI E GOL - “Il Napoli dello scorso anno era molto forte e ha fatto alcuni record incredibili. Quello di quest’anno ancora deve crescere e deve maturare, ma ci mancano sinceramente alcuni punti e alcuni gol. Con un po’ piu’ di fortuna e di precisione sotto porta adesso saremmo a 4, 6 punti in piu’, ovvero dove eravamo nella passata stagione in questo momento”. Argomenti serie a ssc napoli rafael benitez Leggi i commenti I commenti dei lettori 
