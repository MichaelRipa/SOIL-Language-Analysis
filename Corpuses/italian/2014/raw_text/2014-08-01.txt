ROMA - I toni sono da campagna elettorale. Probabilmente più adatti a una forza di estrema destra che a un ministro dell'Interno. Ma Angelino Alfano va giù duro al termine del comitato nazionale per l'ordine pubblico e la sicurezza convocato nella prefettura di Caserta. Non accetteremo che un immigrato prenda il posto di lavoro di un italiano", dice. E ancora: "Abbiamo massimo rispetto per i diritti di tutti, ma vengono prima i diritti degli italiani". La riunione era stata richiesta dai sindaci del litorale domizio dopo la rivolta degli immigrati scoppiata il 13 e 14 luglio e l'incontro al Viminale . "Il contrasto dell'immigrazione clandestina - aggiunge il titolare del Viminale - è una priorità del governo e l'Italia deve evitare la ripetizione di quanto è accaduto a Castel Volturno, dove lo squilibrio nel rapporto tra le comunità di residenti ed immigrati ha prodotto la rottura". Sullo sfondo, una terra allo stremo dove sia bianchi che neri si sentono abbandonati. L'ex ministro dell'Integrazione, Cécile Kyenge, interviene indignata parlando di parole irresponsabili che alimentano lo scontro. [[ge:rep-locali:repubblica:92938629]] Poletti: "Sbagliato o noi o loro". Una risposta alle parole di Alfano arriva anche dal ministro del Lavoro, Giuliano Poletti: "Non credo che il problema possa essere impostato dicendo 'o noi o loro'". "Io credo - ha detto Poletti - che l'idea che ci si porti via il lavoro l'uno con l'altro non sia fondata. Noi abbiamo bisogno di fare in modo che cresca il lavoro, crescano lo sviluppo e l'occupazione". Sel: frasi becere. Intervengono anche i senatori di Sel, Loredana De Petris, Giovanni Barozzino, Massimo Cervellini, Peppe De Cristofaro, Alessia Petraglia, Dario Stefàno e Luciano Uras che hanno annunciato anche un'interrogazione in merito. "Dire che un migrante non può prendere il lavoro a un solo italiano è il sintomo di una politica becera che alza i toni solo per fare facile propaganda in un momento di estrema difficoltà economica". A favore del ministro dell'Interno si schiera su Twitter la collega di partito, Nunzia De Girolamo, capogruppo NCD alla Camera. [[ge:rep-locali:repubblica:92995131]] Quanto altri aspetti della sua missione a Caserta, Alfano ha confermato la presenza dei rinforzi (80 agenti) nella zona, annunciando di aver chiesto ai vertici delle forze dell'ordine di verificare la disponibilità per l'assegnazione di altri uomini e bocciando l'idea dell'impiego dei militari, una misura non gradita ai sindaci sulla base dell'esperienza del 2008. Ma per il ministro dell'Interno il territorio casertano ha tutte le potenzialità per un "vero rinascimento". "Dopo aver sconfitto i Casalesi - sostiene Alfano - aver sequestrato i loro patrimoni, ed aver costretto i loro capi al regime del 41 bis". Alfano infine annuncia la costituzione di una task force presieduta dal Prefetto di Caserta Carmela Pagano con l'obiettivo di portare a 30 milioni l'impiego dei Fondi Ue del Programma operativo nazionale (Pon) legalità. Il Comune, che è in dissesto, riceverà un'anticipazione di 11,4 milioni sui trasferimenti statali per ripianare i debiti e fare partire lavori urgenti. Argomenti caserta angelino alfano giuliano poletti cecile kyenge Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Gabriele ha quasi 18 anni, i capelli rossi, due sorelle e un cuore artificiale impiantato nel petto. Un cuore permanente, dallo scorso 14 febbraio. Gabriele non attende un donatore, vive e vivrà con quella pompa idraulica di quattro centimetri e novanta grammi nel torace. È tra i pochi al mondo, sono due in Europa. Figlio maggiore, romano e romanista, Gabriele Angelini è affetto dalla distrofia di Duchenne, che già dall'infanzia si mangia i muscoli del corpo. Domenica parte per Monaco di Baviera, deve disputare i campionati mondiali di hockey in carrozzina. È felice, sua madre non ha bisogno che lui lo dica. Gabriele Angelini vive in carrozzina da quando ha undici anni. Sa di aver un cuore elettrico, sa anche che Saverio, il primo distrofico al mondo ad aver impiantato un cuore permanente, non ce l'ha fatta. Aveva quindici anni Saverio quando lo operarono al Bambin Gesù, il pediatrico di Roma. Marco, invece  -  c'è una bella foto che li ritrae insieme, Saverio, Marco e appunto Gabriele, il professor Antonino Amodeo ride con loro  - , sta bene. Ogni tanto si sentono, Gabriele e Marco. [[ge:rep-locali:repubblica:92934352]] Anche Gabriele sta bene, nel quadro di una malattia degenerativa complessa. La batteria che alimenta il suo cuore è sistemata all'altezza della cintura del ragazzo, lo spinotto è dietro l'orecchio sinistro. Il cuore elettrico permanente sostituisce il ventricolo sinistro, che stava degenerando. Il destro funziona da solo, al 18 per cento delle sue possibilità però. "Abbiamo scoperto la distrofia per caso, quando un medico si accorse dei valori anomali nel sangue della sorella", racconta la madre, Angela Di Lauro, casalinga. "Avevamo intuito presto le sue difficoltà a camminare, cadeva spesso, ma i medici non ci ascoltavano, neppure lo guardavano. Quando sei madre del primo figlio ogni cosa che dici è frutto di apprensione, per loro". Gabriele ha già subito un intervento alla spina dorsale, ma riesce a vivere la sua vita da diciassettenne: "Ha molti amici nel quartiere, stanno insieme dall'asilo". È al quinto anno da grafico pubblicitario, mai rimandato, raramente sopra il sei. Qualche volta va allo stadio. È nato a Trigoria, a un chilometro dai campi di allenamento della Roma: "Ha lo sport nel sangue", dice il padre Massimiliano, perito assicurativo. L'hockey in carrozzina fu un'intuizione della madre. Notò una locandina in una sede dell'Unione italiana lotta alle distrofie. Quattro anni fa. "Mi è piaciuto subito", racconta adesso Gabriele, "ma volevo fare la mazza, segnare". Le braccia poco muscolose hanno suggerito all'allenatore della Thunder Roma di provarlo in porta. E davanti a una porta bassa e larga è cresciuto, con la Thunder ha vinto tre scudetti dei quattro che la squadra ha nel palmarès. Usa le mani per azionare la carrozzina elettrica e para con un'asta che difende la parte bassa della carrozzina. Quando Gabriele ha incontrato l'Albano e il suo allenatore, allenatore anche della nazionale, è diventato il portiere dell'Italia. Domenica ci sarà il viaggio  -  di tutta la famiglia  -  a Monaco di Baviera. L'Italia esordisce il 7 agosto, contro il Belgio. Otto nazionali in tutto. "Peccato che l'hockey in carrozzina non è ancora sport da Paralimpiadi", dice Gabriele. Si fa chiamare Gabbo, ha un cuore elettrico innestato, è il portiere della Nazionale di hockey in carrozzina. Il giorno sette, al Parco olimpico di Monaco, vicino a lui ci sarà anche il cardiochirurgo. 
di ROMINA MARCECA Daniele Marotta aveva tre anni e era arrivato a Villagrazia di Carini da pochi giorni. Con mamma e papà, che è militare, abita fuori dalla Sicilia. Stava giocando nella piscina della casa degli zii. La tragedia si è consumata in pochi minuti. Il bambino è stato trovato senza sensi dai parenti nella piscina. Sono scattati subito i soccorsi. Nella casa dei parenti, in via Seppia I, sono arrivati i medici del 118. Sulla dinamica dell'incidente indagano i carabinieri, ma i dettagli trapelati sono ancora pochi. A chiamare il 118 sono stati i genitori. Il piccolo, già in arresto cardiaco e' stato ripreso da alcuni medici, ma il suo cuore si è fermato poco dopo, durante il trasporto in ambulanza all'ospedale Cervello. Scene di disperazione davanti alla camera mortuaria dell'ospedale dove sono arrivati i parenti del bambino. Da una prima ricostruzione sembra che il piccolo sia sfuggito al controllo dei genitori e dei parenti che una volta accortisi dellaa sua scomparsa, hanno iniziato a cercarlo. Purtroppo lo hanno ritrovato già annegato nella grande vasca della villetta. Sino a tarda ora i carabinieri di Carini sono rimasti nella dimora della tragedia per alcuni rilievi. La salma comunque è stata già resituita ai genitori che erano giunti da qualche giorno dalla Calabria per le vacanze. Daniele è il secondo bambino morto in una settimana annegato in una piscina. Pochi giorni fa un altro episodio a Marsala. A perdere la vita un bambino di 4 anni. Argomenti bambino annegamento piscina sicilia 
COSENZA - Sedici scout, tutti adolescenti. Si sono persi da alcune ore nella zona di San Benedetto Ullano, sulla Sila. Stavano facendo un'escursione in una  zona di montagna piuttosto impervia e dalla fitta vegetazione. Le ricerche vengono condotte dal Corpo forestale, dai vigili del fuoco e dal Soccorso alpino. I ragazzini sono di Lecce e si trovano sulla Sila per un periodo di alcuni giorni. Sono partiti per una passeggiata nel pomeriggio. L'allarme è stato dato, con un telefono cellulare, da un capo scout che ha avvertito le forze dell'ordine, facendo scattare le ricerche. L'ipotesi che viene fatta dal Corpo forestale è che i ragazzi si siano persi e che, al calare dell'oscurità, si siano fermati in un punto in attesa di essere raggiunti dai soccorritori. Le ricerche proseguiranno per tutta la notte e saranno intensificate, con un maggiore impiego di uomini e mezzi, domattina, quando con la luce del giorno potranno essere condotte più agevolmente. Argomenti scout sila 
None Leggi i commenti I commenti dei lettori 

None Leggi i commenti I commenti dei lettori 
