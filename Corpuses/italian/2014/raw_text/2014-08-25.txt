La centrale idroelettrica in progetto sul Po, in corrispondenda della diga Michelotti di Torino poco dopo la Gran Madre, "avrà un pesante impatto paesaggistico" e comporterà "guasti all'ambiente fluviale ed alla vegetazione", la "compromissione dell'alberata storica della sponda destra del Po" ed anche il "rischio di erosione di un pilone del ponte Vittorio Emanuele". E' l'allarme delle associazioni ambientaliste Pro Natura, Italia Nostra, Wwf e Legambiente che, rivolgendosi a Regione, Provincia e Comune di Torino, Soprintendenza ai Beni Architettonici ed ente parco Aree Po e Collina Torinese, chiedono di "avere accesso a tutta la documentazione, prima che venga dato il via libera alla concessione ed al permesso di costruire". L'iter autorizzativo dovrebbe essere concluso nel mese di settembre. L'impianto prevede una serie di opere complementari tra le quali una conca per la navigazione dei battelli sul Po. Argomenti torino repubblica centrale elettrica diga michelotti 

Se pace sarà  -  e al momento non pare affatto scontato visto il livello a cui è giunto lo scontro  -  i primi segnali potrebbero essere captati in quel saluto del Sovrintendente al Maestro annunciato per oggi. Se Noseda risponderà gelido o se invece apparirà più morbido. "Al di là di tutte le beghe rappresentate in questi giorni andrò a stringere la mano a Gianandrea Noseda, perché possiamo avere contrasti e divergenze, ma lui questa sera dirige un concerto di altissimo prestigio e io andrò a porgergli il mio saluto", dice Walter Vergnano da Edimburgo, a poche ore dall'arrivo del direttore dimissionario e dell'orchestra del Regio, che ieri mattina è partita da Napoli e, via Francoforte, è atterrata all'aeroporto della capitale scozzese alle 18 di ieri sera. "Con Noseda non abbiamo fissato nessun incontro  -  spergiura il sovrintendente  -  questo ovviamente non vuol dire che non ci sarà occasione per parlarci". Complice l'atmosfera dell'Edinburgh International Festival, al quale il Regio è invitato per la prima volta con il Guglielmo Tell, le prime basi per l'accordo auspicato da Piero Fassino potrebbero essere messe. Vergnano nulla dice sulla sua disponibilità a fare un passo indietro, su cosa è disposto a concedere per arrivare all'intesa che il sindaco Fassino lo invita a trovare: "Non rispondo a domande sui nomi dei direttori artistici o altro perché non lo ritengo opportuno", precisa, pronto a schivare ogni dichiarazione su quali potrebbero essere i termini dell'intesa e soprattutto se il sovrintendente è disponibile a dire sì al nome indicato da Noseda. Da Canterbury, dove si trovava ieri mattina, l'assessore alla cultura del Comune di Torino Maurizio Braccialarghe fa arrivare la sua voce, condivisa con Fassino: "Il Comune di Torino ha una posizione di assoluta equidistanza fra Noseda e Vergnano, non parteggiamo per nessuno. La nostra volontà è che il Teatro Regio possa andare avanti con entrambi e li abbiamo invitati ad arrivare ad un accordo. Se così non andrà, non escludiamo nessuna ipotesi, neppure che alla fine al Regio non ci sia né Noseda né Vergnano". Certo le posizioni si sono dimostrate molto distanti, prosegue Braccialarghe lasciando intendere che non sarà facile "tanto che noi abbiamo suggerito un terzo nome, quello di Cesare Mazzonis. Che non è giovane ma è una figura di altissimo profilo dal punto di vista artistico". Non mi resta dunque che auspicare che da Edinburgo arrivino buone notizie, chiude l'assessore alla cultura della città. Oggi dovrebbe svolgersi anche l'incontro di Vergnano con l'orchestra, al quale il sovrintendente vuole dare il suo messaggio dopo le parole di Noseda al Regio prima delle prove del Guglielmo Tell. "Se sarà possibile parleremo questa mattina, altrimenti al rientro", dice il sovrintendente. E da Edinburgo, appena posate le valigie in albergo, il rappresentante sindacale e corno dell'orchestra Pier Luigi Filagna conferma di essere in attesa di una convocazione da parte di Vergnano: "Siamo disposti ad ascoltare, ci auguriamo che l'incontro possa avvenire il più presto possibile perché la mancanza di informazione è molto dannosa per il nostro lavoro e anche per il concerto di stasera". Per accelerare una soluzione, il sindaco Piero Fassino ha deciso di anticipare un incontro del vecchio consiglio di indirizzo (fissato per il 9 settembre) per affrontare la situazione. Solo questa mattina si saprà la data, di certo nei primi giorni della prossima settimana. Il nome che farà il suo congresso nel nuovo consiglio per conto del Comune è ormai sicuro. È lo stesso Braccialarghe a confermare che si tratta dell'exvicedirettore de La Stampa Vittorio Sabadin. Argomenti teatro regio edimburgo guglielmo tell gianandrea noseda braccialarghe walter vergnano 
None Leggi i commenti I commenti dei lettori 
None Leggi i commenti I commenti dei lettori 
È STATA la diagnostica per immagini del cervello a svelare perché i bambini crescono più lentamente degli scimpanzé e per quale motivo l'infanzia nella specie umana dura più a lungo rispetto ad altri mammiferi. Secondo lo studio di un gruppo di ricercatori della Northwestern University (Usa)  il cervello di un bimbo di cinque anni "è un 'mostro' di energia e utilizza due volte la quantità di glucosio (la "benzina" delle capacità cognitive) di un adulto". Ma questa energia, avvertono gli scienziati, domina anche il metabolismo del corpo nei primi anni di vita ed è probabilmente la causa per cui gli esseri umani crescono, durante l'infanzia, a un ritmo più simile a quello di un rettile che di un mammifero". I risultati dello studio sono stati pubblicati sulla rivista National Academy of Sciences . "I nostri dati", suggerisce Christopher Kuzawa, autore dello studio, "evidenziano che il corpo umano non può permettersi di crescere più velocemente durante l'infanzia perché una grande quantità di risorse è impiegata per alimentare il cervello che si sta sviluppando". Insomma, l'apprendimento richiede un cervello affamato di energia. Lo studio è il primo di questo genere che si è avvalso nello stesso tempo della diagnostica per immagini con tecnologia Pet e Mri, che sono in grado rispettivamente di misurare l'assorbimento di glucosio e il volume del cervello. Ebbene, a quattro anni, quando si raggiunge l'apice della crescita del cervello, quella del corpo rallenta al minimo. In questo periodo quando il bambino è a riposo il cervello brucia il 66% delle risorse energetiche del corpo. "Dopo una certa età diventa difficile capire dalla dimensione del corpo se un bambino è uscito o meno dalla prima infanzia", aggiunge Kuzawa. "Per farlo è necessario ascoltarlo quando parla o guardare il suo comportamento. Il nostro studio suggerisce che questo non accade per caso: la crescita del corpo in questa fascia d'età ha una battuta d'arresto", conclude, "privilegiando proprio lo sviluppo delle capacità cognitive". Argomenti cervello umano infanzia mammiferi 
FIRENZE – Serviranno nuovi accertamenti per valutare le condizioni del ginocchio destro di Giuseppe Rossi. Gli esami a cui si è sottoposto in serata l’attaccante della Fiorentina, infatti, "hanno confermato il sovraccarico articolare, seppur associato ad un miglioramento clinico", fa sapere lo stesso club viola sul propio sito. "Nella prossima settimana, dopo ulteriori cure fisioterapiche, verrà eseguita una valutazione specialistica". Il tutto per togliere i dubbi sull’instabilità dell’articolazione e sul dolore proveniente dalla zona meniscale che hanno fatto ventilare nelle ultime ore l’ipotesi di un nuovo intervento in artroscopia all’arto destro, già infortunatosi seriamente quattro volte negli ultimi 7 anni. UN GINOCCHIO SENZA PACE - La prima nel novembre 2007 quando riportò la rottura del menisco esterno e lo stiramento del legamento crociato anteriore durante la sfida tra Villarreal e Atletico Madrid. La seconda nell’ottobre del 2011: durante la gara al Bernabeu con il Real si procurò la rottura del legamento crociato. La terza il 13 aprile del 2012 quando in allenamento riportò una nuova lesione al legamento crociato anteriore. L’ultima, infine, a gennaio scorso contro il Livorno quando Rinaudo in uno scontro di gioco gli procurò una lesione al legamento collaterale mediale associata a una sollecitazione del crociato anteriore già operato. Argomenti fiorentina giuseppe rossi Leggi i commenti I commenti dei lettori 
ROMA - Non è stato Coppi e Bartali, ma ha corso con loro e segnato lo stesso pagine indelebili della storia del ciclismo italiano e mondiale. Alfredo Martini ha corso la sua lunga vita fino all'ultimo chilometro, spegnendosi nella sua casa di Sesto Fiorentino alla veneranda età di 93 anni (compiuti a febbraio). Per tutti è sempre stato 'il babbo' del ciclismo, per molti ancora 'il ct'. Da corridore ha avuto un'onesta vita da gregario, vicino ai grandissimi come Coppi e Bartali. Immenso invece nella sua ultraventennale vita da tecnico azzurro. Il Giro che ricordava con più emozione era quello del '46. "Parigi era bombardata, il Tour non si fece e allora tutti vennero in Italia - diceva in occasione dei suoi 90 anni - C'era la questione di Trieste, ma Torriani e Cougnet vollero far passare lo stesso il Giro lì e gli americani la considerarono una provocazione. A Pieris lanciarono fiori e sassi e molti corridori si ferirono, dopo ci furono sparatorie con i soldati di Tito e il gruppo si fermò, ma Torriani ne convinse 17, uno per squadra, a proseguire e a Trieste fu un trionfo. Anche se poi il Giro venne sospeso un giorno". Altri tempi, ma lo spirito di chi va in bici per Alfredo Martini è sempre stato lo stesso. [[ge:rep-locali:repubblica:94443347]] Per oltre 20 anni in ammiraglia da ct, sei anni da direttore sportivo e tanti chilometri nelle gambe da atleta: Alfredo Martini ha lasciato il segno ovunque. Da ct, ruolo ricoperto dal 1975 al 1997 (ha lasciato il 18 novembre 1997), ha portato al successo mondiale sei atleti: Francesco Moser nel 1977 a San Cristobal (Venezuela), Giuseppe Saronni nel 1982 a Goodwood (Gran Bretagna), Moreno Argentin nel 1986 a Colorado Springs (Stati Uniti), Maurizio Fondriest nel 1988 a Renaix (Belgio), Gianni Bugno nel 1991 a Stoccarda (Germania) e nel 1992 a Benidorm (Spagna). Fiorentino, in quasi un quarto di secolo solo sei volte una maglia azzurra non è salita sul podio mondiale e oltre ai sei ori, Martini ha portato all'Italia 7 argenti (Moser 1976 Ostuni, Moser 1978 Nurburgring, G.B. Baronchelli 1980 Sallanches, Saronni 1981 Praga, Claudio Corti 1984 Barcellona, Argentin 1987 Villach, Chiappucci 1994 Agrigento) e 7 bronzi (Tino Conti 1976 Ostuni, Bitossi 1977 San Cristobal, Argentin 1985 Montello, Saronni 1986 Colorado S., Bugno 1990 Utsunomiya, Pantani 1995 Duitama, Bartoli 1991 Lugano). Gli anni trionfali sono stati il 1977 con il primo posto di Moser e il terzo di Bitossi; e il 1986 con l'oro di Argentin e il bronzo di Saronni. Come direttore sportivo ha guidato la Ferretti dal 1969 al 1972, portando al successo nel Giro d'Italia del 1971 lo svedese Gosta Pettersson; nel 1973 e '74 è stato alla Sammontana e nel 1975 è salito sull'ammiraglia della nazionale. [[ge:rep-locali:repubblica:94445329]] Da corridore Martini ha vinto il Giro dell'Appennino nel 1947, il Giro del Piemonte nel 1950, una tappa al Giro d'Italia del 1950, quando si piazzò terzo in classifica generale dietro Koblet e Bartali: in quell'anno vestì la maglia rosa per una tappa. Ha vinto anche una tappa al Tour de Suisse 1951, concluso al terzo posto dietro a Kubler e Koblet. Commosso il ricordo del presidente del Coni Giovanni Malagò: "Con Martini se ne va l’ultimo dei grandi testimoni di un’epopea che ha  reso il ciclismo uno degli sport più popolari in Italia. E' stato il più grande  commissario tecnico nella storia del ciclismo vincendo sei Campionati  del Mondo e diventando negli anni un punto di riferimento irrinunciabile  per l'intero mondo dello sport al quale ha dedicato l'intera vita prima  da atleta, poi da tecnico e infine da dirigente. Senza di lui il  ciclismo da oggi è sicuramente più povero. Un'ultima sola parola:  Grazie Alfredo!". Vincenzo Nibali, vincitore dell'ultima edizione del Tour, ha affidato a Twitter il suo messaggio di cordoglio: "Non poteva raggiungermi una notizia più triste di questa!! Addio Alfredo Martini, grande UOMO, le tue parole ci mancheranno!!". L'attuale ct Davide Cassani ricorda con affetto il suo rapporto con Martini: "Il complimento più bello ricevuto è essermi sentito dire che ero l'uomo di Alfredo Martini. Sono sempre stato orgoglioso di questo. Io non ero un campione ma Martini mi ha dato la maglia azzurra 9 volte e mi ha fatto diventare il suo uomo di fiducia. Posso dire che è stato la figura più bella, più importante, più seria del ciclismo italiano". E ancora: "L'ho visto poco tempo fa in occasione dell'ultima tappa del Tour, per la premiazione di Nibali. Sono andato a trovarlo a casa, era stanco e faceva fatica a parlare, ma mi stringeva la mano come se mi volesse dire che era comunque vicino a me e che io rimanevo uno dei suoi". Il presidente del Consiglio Matteo Renzi ha espresso le condoglianze del governo alla famiglia Martini in una telefonata alla figlia Silvia. E poi ha detto: "Ricordo un grande personaggio che ha onorato lo sport italiano e mondiale. Ho nel cuore impresse le sue parole ai giovani in varie circostanze, sui valori che il mondo dello sport insegna". Argomenti ciclismo alfredo martini Leggi i commenti I commenti dei lettori 
None Leggi i commenti I commenti dei lettori 
