None Leggi i commenti I commenti dei lettori 
ROMA - Un tempo per parte e l'anticipo fra Trapani e Perugia finisce 2-2. I siciliani sognano l'aggancio al Frosinone al secondo posto, forti del 2-0 al termine del primo tempo, ma nella ripresa gli umbri accorciano subito le distanze e poi trovano il pareggio grazie a un calcio di rigore. Divisione della posta sostanzialmente giusta con il Perugia che per ben due volte si è visto dire di no da Terlizzi sulla linea di porta. Ospiti subito pericolosi con un tiro in corsa di Falcinelli che Pagliarulo devia, sfiorando l'autogol. Il Trapani si fa vedere all'8' con un cross di Vidanov sul quale interviene Abate sfiorando il palo alla destra di Provedel. Due minuti più tardi conclusione al volo di Basso sulla quale non arriva a deviare in tuffo Abate. I padroni di casa passano in vantaggio al quarto d'ora. Vidanov, alla terza partita in maglia granata, salta più in alto di tutti sugli sviluppi di un corner fulminando Provedel. Al 29' Perugia sfiora il pari con Fazzi, ma al 41' è il Trapani a raddoppiare: destro al volo di Basso sotto l'incrocio e per il portiere perugino non c'è niente da fare. Al rientro in campo, però, il Perugia accorcia immediatamente le distanze con il colpo di testa di Goldaniga al 4' su punizione calciata da Lanzafame. Al 18' Gomis si supera con un doppio intervento su Falcinelli e due minuti più tardi Terlizzi salva sulla linea ribattendo una conclusione ancora di Falcinelli. Al 33', pero', l'attaccante umbro non fallisce il rigore concesso dall'arbitro per un fallo in area di Pagliarulo e il Perugia agguanta con merito il pareggio. Finisce con la squadra di Camplone che cerca anche il colpaccio, ma alla fine dopo 5' di recupero il match si chiude sul 2-2. In classifica il Trapani raggiunge il Bologna al terzo posto a quota 27, mentre gli umbri salgono a 25 punti, agganciando così la zona play off. Argomenti serie b trapani calcio perugia calcio Leggi i commenti I commenti dei lettori 
None Leggi i commenti I commenti dei lettori 
Ha perso il controllo dell'auto schiantandosi contro un muretto di recinzione lungo via Ciaculli,  nel quartiere Croceverde Giardini. È successo poco prima delle 21.30. Nell'incidente stradale, sul quale indagano i vigili della sezione Infortunistica,  sono rimasti coinvolti una giovane mamma, alla guida del veicolo,  e il figlioletto di appena 9 anni. Entrambi sono stati trasportati rispettivamente  al pronto soccorso del Civico e "Di Cristina" per essere sottoposti ad accertamenti clinici, ma pare che nessuno dei due abbia subìto gravi lesioni. Sul luogo dell'incidente è arrivata una pattuglia della polizia municipale per ricostruire la dinamica. Secondo una prima ricostruzione,  la donna ha improvvisamente perso il controllo dell'auto uscendo fuori strada. Argomenti ciaculli feriti sicilia 
MADRID - Le mani di Casillas e i piedi magici di Cristiano Ronaldo: passa da qui il successo del Real Madrid di Carlo Ancelotti sul campo dell'Almeria. Nell'anticipo della 15esima giornata le merengues si impongono 4-1 e allungano a 20 la striscia di vittorie consecutive. Il successo, però, è più sofferto di quanto dica il punteggio e solo la doppietta realizzata nel finale dal portoghese consente ai blancos di mettere in cassaforte i tre punti. Il Real impiega un po' di tempo a sbloccare la sfida e il vantaggio arriva solo al 34' con Isco. Passano pochi minuti e i campioni d'Europa in carica si lasciano sorprendere da Verza che al 39' ristabilisce la parità. Per l'Almeria l'illusione non dura molto e già al 42' Bale firma il nuov0 sorpasso, che permette al Real di andare al riposo sul 2-1. Gli uomini di Ancelotti chiudono i conti nella ripresa, non prima di aver rischiato di essere nuovamente raggiunti dall'Almeria. Al 62', infatti, Casillas para il rigore del possibile pari a Verza, dopodiché ci pensa il solito Cristiano Ronaldo, con una doppietta, a fissare il punteggio sul definitivo 4-1. Per il portoghese sono già 25 i centri nella Liga. Il Real sale a quota 39 punti e allunga in vetta, portandosi momentaneamente a +5 sul Barcellona, impegnato sabato nella trasferta contro il Getafe. Adesso le merengues sono pronte a volare in Marocco per provare a chiudere il 2015 con la conquista del Mondiale per club. Argomenti liga calcio spagnolo real madrid cristiano ronaldo Leggi i commenti I commenti dei lettori 
ROMA - Ancora un ko per Sassari, che contro il Real incassa la quinta sconfitta consecutiva tra campionato e coppa. L’ultima di Eurolega davanti al proprio pubblico (la Dinamo era già matematicamente fuori dalla corsa alla Top 16) è comunque una festa e il PalaSerradimigni saluta con entusiasmo la prima storica partecipazione della squadra sarda alla massima competizione europea. Il punteggio finale, 83-58 per il Real Madrid, non rende onore a Sassari che resta in partita per tre quarti, prima di crollare nell'ultimo periodo. L’inizio è tutto di marca madridista, con il Real che piazza un parziale micidiale di 12-0. La Dinamo, però, è brava a non scomporsi: il Banco di Sardegna trova la via del canestro con continuità e va in fiducia. La tripla di Sacchetti, la schiacciata di Devecchi e due punti di Logan completano un contro-break di 15-0 che porta in vantaggio i padroni di casa. Il primo quarto finisce 18-14 per Sassari che nel secondo periodo subisce il ritorno degli uomini di Laso, di nuovo avanti, prima della parità firmata da Chessa (23-23). Il Real, a quel punto, sale in cattedra e con Rivers vola sul 25-32. La bomba di Sosa permette alla Dinamo di rimanere a contatto, prima del tecnico a Formenti che sancisce un nuovo allungo delle merengues. Si va all’intervallo sul 41-33 per gli ospiti. All'inizio del terzo quarto la manovra d'attacco di Sassari non è fluida e la squadra di Sacchetti non trova la via del canestro per ben quattro minuti. Il Real scappa sul + 16 (35-51), ma la Dinamo non molla. Allungando la difesa e ritrovando una buona vena realizzativa il Banco rientra in partita, con la tripla di Devecchi che mette a segno il -5 (46-51). La stoppata di Lawal su Ayon e i liberi di Logan chiudono il quarto sul 51-54. I blancos premono di nuovo sull'acceleratore in avvio di ultimo periodo. Trascinato da Carroll e Reyes, il Real piazza l'allungo decisivo, riportando il vantaggio in doppia cifra (52-67). Sassari paga i precedenti sforzi compiuti per ricucire i vari strappi della squadra di Laso e chiude l’ultimo periodo con appena 7 punti segnati. Finisce 83-58 per i vicecampioni d’Europa tra gli applausi del pubblico sardo. Banco di Sardegna Sassari-Real Madrid 58-83 (18-14, 33-41, 51-54) Sassari: Logan 9, Sosa 18, Formenti 3, Devecchi 5, Lawal 8, Chessa 5, Dyson 2, Sacchetti 3, Vanuzzo, Brooks , Todic 5. All. Meo Sacchetti. Real Madrid: Rivers 9, Fernandez 4, Nocioni 8, Campazzo 6, Maciulis 6, Reyes 14, Ayon 9, Carroll 11, Llull 12 , Bourousis 2, Slaughter 2, Mejri. All. Pablo Laso. Arbitri : Fernando Rocha (POR), Anastasios Piloidis (GRE) e Aleksandar Glisic (SER). Argomenti basket eurolega sassari basket Leggi i commenti I commenti dei lettori 

ROMA - Il sardo è una minoranza linguistica, riconosciuta dalla legge, e come tale è lecito chiedere, in ogni procedimento pubblico, "sia esso di natura amministrativa o giudiziaria, penale o civile", di essere interrogato o esaminato nella madrelingua. La Cassazione, riconoscendo questo principio, ha tuttavia respinto per una questione procedurale la richiesta dell'indipendentista sardo Salvatore Meloni, noto come 'Doddore', di invalidare la decisione di negargli il patrocinio a spese dello Stato per il "mancato utilizzo nel processo del dialetto sardo campidanese". "La lingua sarda - dicono i giudici della quarta sezione penale - non può considerarsi mero dialetto, ma costituisce patrimonio di una minoranza linguistica riconosciuta". Sul punto - spiegano i giudici - si è pronunciata la Consulta nel 1992 e c'è la successiva legge 482 del 1999 che, rifacendosi all'articolo 6 della Costituzione, tutela lingua e cultura, oltre che dei sardi, delle altre minoranze, come i ladini, gli occitani, i friulani. La legge espressamente prevede che "nei procedimenti davanti al giudice di pace è consentito l'uso della lingua ammessa a tutela", mentre negli altri procedimenti e negli interrogatori è consentito al cittadino italiano che appartiene a questa minoranza, chiedere di essere interrogato, esaminato, e che il verbale sia redatto "nella madrelingua". Questo perché c'è un nesso tra tutela dell'identità culturale delle minoranze e diritto alla difesa, dato che si suppone che possa mancare l'adeguata comprensione degli aspetti processuali nel caso l'interessato non abbia un'adeguata conoscenza dell'italiano. Per rivendicare il diritto alla tutela delle minoranze linguistiche storiche, però, il richiedente deve fornire una prova "formale" della inclusione del proprio Comune di residenza nel territorio tutelato, allegando l'apposito atto dei consigli provinciali. Cosa che in questo caso Meloni non aveva fatto, poiché aveva richiesto la trattazione in 'campidanese' solo a giudizio già instaurato e senza allegare la necessaria delibera della provincia di Oristano. "Una splendida vittoria che cambierà la storia della Sardegna", ha commentato il leader indipendentista di Meris-Malu Entu, Salvatore "Doddore" Meloni dopo la sentenza. "E' la dimostrazione che i pessimisti e quelli che non combattono per i propri diritti hanno sempre torto e che i sardi se vogliono e combattono saranno sempre vincenti e mai perdenti". Per quanto riguarda la bocciatura della richiesta di patrocinio a spese dello Stato per non aver dimostrato l'appartenenza all'etnia sarda, Meloni non si scompone. "Vuol dire che alla Suprema Corte manderemo le analisi del mio Dna per dimostrare che la stirpe dei Meloni in Sardegna ha una storia millenaria". Argomenti corte di cassazione minoranze linguistiche 
