ROMA – Salta il fattore campo nelle ultime due gare dei quarti di finale play-off. Reggio Emilia conferma il suo ottimo momento di forma (5° successo di fila) sorprendendo Siena. Roma vince di misura a Cucciago contro Cantù e infligge ai brianzoli la prima sconfitta interna stagionale. Gara-2 è in programma, sugli stessi campi, giovedì 22 maggio. SIENA-REGGIO EMILIA 82-85 (13-28, 40-50, 55-72) Con una prestazione autorevole, Reggio Emilia sorprende la Montepaschi Siena e si porta sull’1-0 nella serie di quarti al meglio delle cinque partite. Vittoria meritata quella degli uomini di Menetti che hanno sempre condotto la partita. Reggio chiude il primo periodo avanti di 15 lunghezze (13-28), sfruttando la grande precisione nel tiro dalla media e dalla lunga distanza. Siena tenta di avvicinarsi, ma ogni sforzo viene vanificato dalle repliche dalla Grissin Bon: in apertura di quarto periodo il parziale vede la squadra di Menetti avanti di 19 (55-74). La Montepaschi ha un sussulto: parziale di 14-0, quasi tutto firmato da Haynes, e partita rimessa in discussione. Cinciarini rende il +11 ai suoi (69-80) ma non e’ finita. Nel rush finale Siena arriva al -2 a 45″ dal termine (82-84) poi un libero di Filloy a -4” sancisce l’85-82 finale, visto che l’ultimo disperato tentativo di Haynes finisce sul ferro. Siena: Viggiano 5, Hunter 13, Cournooh, Haynes 22, Carter 6, Janning 11, Ress 4, Ortner 6, Nelson, Udom ne, Marini ne, Green 15. All. Crespi. Reggio Emilia : White 22, Filloy 6, Gigli ne, Della Valle ne, Brunner, Antonutti 10, Bell 6, Frassineti ne, Kaukenas 3, Cervi 12, Silins 14, Cinciarini 12. All. Menetti Arbitri : Begnis, Vicino, Calbucci. Note – Tiri liberi: Siena 13/21, Reggio Emilia 10/16. Tiri da tre: Siena 11/25, Reggio Emilia 9/20. Usciti per falli: nessuno. Rimbalzi: Siena 27, Reggio Emilia 32. Spettatori: 4.000 circa. CANTU’- ROMA 71-75 (17-16, 36-32, 48-52) Dopo quasi un anno, Cantù cade in casa in campionato e curiosamente lo fa sempre contro Roma che le aveva rifilato l’ultimo dispiacere in gara-6 delle semifinali play-off della scorsa stagione. L’Acea si impone per 71-74 al termine di 40’ avvincenti che lasciano presupporre grande equilibrio nella serie al meglio dei cinque incontri. Trascinata da Jenkins e Rullo, Cantù parte bene (13-6) ma Roma replica immediatamente, sfruttando le bombe di Jones e Szewczyk (17-16 al 10’). Con una tripla di Ragland, Cantù ritenta lo scatto al 13’ (23 -18) ma la squadra capitolina reagisce e con 7 punti consecutivi di Kanacevic ribalta in 2’ la situazione (25-23). Jenkins e Leunen consentono all’Acqua Vitasnella di andare al riposo sul 36-32 ma è solo un fuoco di paglia. Roma non molla un centimetro e sul finire del terzo quarto piazza un parziale di 6-0 firmato Kanacevic-Szewczyk che le consente di rimettere la testa avanti (48-52) al 30’. Sulle ali dell’entusiasmo la squadra di Dalmonte allunga fino al 50-57 a -8’. Cantù non ci sta e con una schiacciata di Jenkins torna avanti (62-61) a metà dell’ultima frazione. A questo punto si va avanti punto a punto fino al termine in cui si susseguono le emozioni: sul 71-72 Hosley compie passi a 10” dalla fine ma Jenkins gli rende il favore gettando via un pallone. Roma ringrazia e grazie ai liberi di Jones e Baron chiude la contesa. Cantù : Abass 2, Uter 1, Rullo 6, Leunen 11, Jenkins 19, Buva 2, Marconato ne, Ragland 13, Aradori 9, Cusin 8, Gentile. Allenatore: Sacripanti. Roma : Goss 6, Jones 14, Reali ne, Tonolli ne, Righetti ne, D’Ercole, Hosley 9, Baron 13, Szewczyk 6, Moraschini, Mbakwe 14, Kanacevic 13. Allenatore: Dalmonte. Arbitri : Taurino-Bettini-Terreni Note : parziali 17-16; 36-32, Argomenti basket serie a basket play off 2014 cantù basket virtus roma montepaschi siena reggio emilia basket Leggi i commenti I commenti dei lettori 

Il rapporto tra iconografia politica e figure femminili è stato strettissimo fin dall’antichità, come se per «incarnare un ideale, raffigurare un mito, indirizzarsi alla sensibilità popolare, il pittore non avesse potuto scegliere che la donna: madre, sposa e divinità». Basta pensare alle allegorie femminili della Libertà, della Giustizia, della Vittoria o alla simbologia mariana nell’iconografia cristiana o ancora alle personificazioni di alcune nazioni, come la Repubblica italiana, quella francese, tedesca o americana. Tuttavia, questo rapporto si modificò profondamente con l’espansione della società industriale, tra il XIX e il XX secolo, quando le donne borghesi divennero consumatrici di nuove merci, abiti alla moda, creme e cosmetici, prodotti per bambini e per la casa. Il mondo femminile sembrò quindi farsi corpo e sensibilità, istinto e desiderio, e liberarsi dall’astrattezza e dalla perfezione della sfera simbolica. In questo processo di «riduzione alla fisicità», la produzione industriale e l’immaginario maschile costruirono sulle donne nuovi modelli di desiderio, facendone «il mezzo migliore per far “vendere” i prodotti più diversi, dalle lampadine elettriche alle macchine da scrivere». […] Contemporaneamente, però, nuovi processi di emancipazione femminile sconvolgevano la società industriale. E ai manifesti commerciali che ritraevano «una donna felice della propria sottomissione o una donna svuotata di ogni personalità per essere solamente desiderio erotico del mondo maschile, magari desiderio da associare a qualche acquisto, si affiancarono altri volti di donne, come quelli ritratti nei manifesti della Suffrage League inglese o della socialdemocrazia tedesca». Ne è un esempio la popolana disegnata da Karl Maria Stadler per il manifesto dell’8 marzo 1914, giornata internazionale della donna, nel quale la figura – nel suo abito nero, coi piedi nudi e gli avambracci forti, avvolta dall’immensa e rossa bandiera che sventola – aveva ormai perso gli stereotipati tratti della seduzione erotica per acquisire, lei sola, forza, determinazione e autonomia. In modo simile, questo contrasto tra pubblicità commerciale e comunicazione politica si ripropose anche nel decennio successivo al Sessantotto, quando i collettivi femministi – prima con piccoli gruppi di discussione e autocoscienza e poi con vaste mobilitazioni di piazza – segnarono a fondo il panorama della politica e della sua comunicazione, avanzando critiche radicali sia ai tradizionali ruoli riservati alle donne dalla società patriarcale (quello, in primo luogo, di madre e cuore della famiglia) che ai nuovi modelli di consumo loro assegnati dal miracolo economico. A tutti i partiti – dalla sinistra rivoluzionaria alle forze più conservatrici – il nuovo protagonismo femminile impose la necessità di parlare delle donne e alle donne e di tener conto delle loro aspirazioni. Un processo, però, che li coinvolse ovviamente con tempi e modi differenti: tanto più, cioè, un’organizzazione – per ideologia o composizione sociale – era vicina alle istanze e alle mobilitazioni del femminismo, quanto più – e prima – ne venne contaminata nella ridefinizione della propria visione del mondo e del proprio immaginario. Fatto sta che alla fine degli anni Settanta, tutti – anche quei partiti che un decennio prima ignoravano o riproducevano acriticamente cliché imposti dalla pubblicità o dall’iconografia religiosa – furono costretti a scoprire e a divulgare una nuova immagine delle donne. Ovviamente, i partiti che ebbero maggiori difficoltà furono quelli dell’area conservatrice, primo fra tutti il Movimento sociale italiano. Nella sua propaganda, infatti, prima dell’inizio degli anni Settanta raramente avevano trovato spazio figure femminili. Il partito si era rivolto a un pubblico prevalentemente di uomini, utilizzando linguaggi e simboli virili e centrando la propria comunicazione su tematiche politico-istituzionali. Solo quando il protagonismo femminile invase il campo della politica, anche di quella istituzionale – con il dibattito sul divorzio nel 1974 e poi sull’aborto poco dopo – il Msi si fece più sensibile alle donne. Tuttavia, come ha rilevato Luciano Cheles, i primi manifesti missini in cui comparvero figure femminili rivelarono «una scarsa consapevolezza e comprensione delle problematiche e dei bisogni delle donne». Sembravano piuttosto il tentativo di svecchiare l’immagine del partito che non lo sforzo di mettersi realmente in sintonia con quella nuova soggettività. In un manifesto del 1970, stampato in occasione delle elezioni regionali, comparve per esempio una ragazza a braccetto con due uomini – il primo in giacca e cravatta e il secondo, più giovane, in camicia, giubbetto e jeans – avanzanti verso l’osservatore. Sullo sfondo risaltava un arcobaleno tricolore e la fiamma missina, e alla base delle tre figure campeggiava lo slogan «msi / nostalgia dell’avvenire», ossimoro ripreso da un discorso del segretario Giorgio Almirante che spiegava il rinnovamento della politica del partito nel rispetto del suo passato, vale a dire in coerenza con lo spirito del regime fascista. E infatti – come è stato osservato ancora da Cheles – quel manifesto era palesemente ispirato a una cartolina propagandistica della Repubblica sociale italiana di Gino Boccasile, e la ragazza avvenente ricordava più le sue “signorine” – disegnate per le copertine della rivista “le Grandi firme” – o le romantiche protagoniste dei romanzi rosa degli anni Cinquanta, che non le coeve protagoniste della scena politica italiana. Un’immagine della donna, dunque, piacente e adeguata ai gusti dell’uomo, unico vero interprete della politica e del mondo. […] Del resto, non era solo il Msi ad avere difficoltà nel rappresentare il mondo femminile fuori da schemi culturali e da immaginari propriamente maschili. Sugli stessi cliché si mosse, ad esempio, anche il Partito liberale italiano in un manifesto stampato tra la fine degli anni Sessanta e i primi Settanta, al centro del quale, dominante, stava il simbolo del partito e, in basso a sinistra, una giovane e piacente ragazza, con i capelli sciolti e lo sguardo all’osservatore, che lo esortava: «ehi! sono la libertà / vota per me». Simile a questo fu anche un manifesto del 1972 dei giovani democristiani che, ancora una volta, giocava sullo stesso triplice legame tra il valore di riferimento – «la libertà» –, una giovane donna e il simbolo del partito. […] Nella rappresentazione femminile, tuttavia, la Dc e le forze moderate e conservatrici frequentarono anche schemi più tradizionali, ancorati all’immaginario cristiano e, particolarmente, all’iconografia mariana. In questi casi, la donna – anche nei manifesti a lei dedicati, come per esempio quelli per l’8 marzo, sul divorzio o sul lavoro domestico – finiva per essere quasi sempre associata alla maternità: premurosa e amorevole, essa era spesso accompagnata da un bimbo, per lo più infante, o era essa stessa con il grembo pieno. Una madre, prima che una donna. […] Questo tipo di manifesti, dunque, riproponeva il tradizionale archetipo della donna angelo del focolare, centro della famiglia, simbolo di coesione e difesa del nucleo domestico, soggetto intimamente legato alla sfera privata nel duplice ruolo di madre e moglie. E in quest’ottica l’uomo non era necessario, appariva di rado, oppure era relegato a comparsa che lasciava la scena alla vera “protagonista” della casa. Dunque, tra la fine degli anni Sessanta e i primi Settanta, quando ancora il femminismo non aveva superato la propria dimensione minoritaria e non aveva investito i partiti della propria carica destabilizzante, numerosi manifesti riproponevano la tradizionale associazione donna/madre/famiglia. Eccezioni vi furono ma riguardavano casi lontani, nel tempo o nello spazio, come, ad esempio, i manifesti comunisti sulla guerra del Vietnam, nei quali accanto alle immagini delle donne che accudivano i figli in una situazione di brutale violenza, veniva enfatizzata l’immagine di una giovanissima combattente in armi, emancipata e autonoma, tanto rispetto ai legami familiari quanto al dominio maschile. Oppure, uno dei tre manifesti di Luciano Prati per il Pci del 1970, dedicati al tema della «libertà», che proponeva una famosa fotografia di Angela Davis in manette, commentata dallo slogan «no al razzismo / libertà per angela davis». […] E qualcosa di simile avveniva anche in un manifesto della Dc dello stesso anno che ricordava l’invasione sovietica di Praga, nel quale i visi di un gruppo di giovani, soprattutto donne, raccontavano dolore e rabbia. La guerrigliera vietnamita, l’attivista afroamericana o le ragazze cecoslovacche si trasformavano così in moderne eroine, combattenti per inviolabili princìpi contro un nemico straordinariamente più potente di loro. L’aspetto esile e aggraziato, contrastante con la situazione drammatica e minacciosa, ne enfatizzava ancor più l’espressione ferma e lo sguardo fisso a un orizzonte lontano, quasi impercettibile all’osservatore. Ma a differenza della grafica del passato, nella quale la retorica politica rendeva queste donne/eroine stereotipi astratti – in pose innaturali, in situazioni poco credibili e sovraccariche di richiami ad allegorie convenzionali – la documentazione proveniente dal fotogiornalismo dava testimonianza diretta del loro sacrificio. E in tal modo, quelle immagini storicamente “vere” diventavano paradossalmente narrazioni universali ed epiche. […] Ancora all’inizio degli anni Settanta, insomma, tutte le componenti della politica italiana rappresentavano il mondo femminile secondo schemi e immaginari ereditati dal passato. Come si è detto, fu il movimento femminista che, affermando una diversa e autonoma soggettività delle donne, segnò una profonda rottura nei modelli delle relazioni tra i sessi. Questa critica radicale al dominio degli uomini e la riflessione sulla propria soggettività non potevano non produrre anche, da un lato, il rifiuto per forme comunicative ed espressive date come universali – ma in realtà segnate dalla storia maschile – e, dall’altro, la ricerca di un linguaggio femminile diverso e distinto, altro rispetto a quello degli uomini. In questo senso, i manifesti della composita area del femminismo furono l’espressione più evidente di quella «presa di parola», della necessità di raccontarsi autonomamente, del rifiuto di essere destinatarie di messaggi estranei e indifferenti a quel processo liberatorio. […] I titoli includenti e i testi colloquiali ed evocativi, i simboli femministi disegnati e rielaborati in mille modi, l’impiego dominante e originale di colori come il viola, il rosa o l’azzurro, i caratteri tipografici più dinamici e spesso tratteggiati a mano, l’ampio utilizzo di fumetti, caricature e fotografie inconsuete – soprattutto in funzione autoironica, più raramente autocelebrativa – furono i segni di questa nuova narrazione tra donne. Numerosi potrebbero essere gli esempi. In un manifesto di Lotta femminista, stampato a Milano nel 1974, campeggiava una grande fotografia di tre popolane d’inizio secolo, armate di bastoni e dal viso risoluto, sopra lo slogan «siamo tante / siamo donne / siamo stufe». Un altro, del collettivo della rivista “Quotidiano Donna”, stampato a Roma alla fine degli anni Settanta, proponeva un disegno di Elle Kappa a colori – nel quale dominava il viola – con quattro caricature di donne con sottanoni, zoccoli, bandiere e sorrisi, collegate tra loro da due grandi simboli femministi che componevano il numero della didascalia «8 marzo». Più combattivo era un manifesto di qualche anno prima del Movimento di liberazione della donna e del Centro italiano sterilizzazione e aborto, nel quale la scritta cubitale «aborto / facciamolo da noi», stava al di sopra di due mani aperte che univano pollici e indici, simbolo del sesso femminile, e riproponevano un gesto che ormai caratterizzava le mobilitazioni femministe. Una altro manifesto del Collettivo editoriale Calusca di Milano mostrava scene di mobilitazione e lotta dentro e intorno al disegno del simbolo femminista che occupava quasi tutto lo spazio, sintetizzate dalla scritta «non c’è rivoluzione senza liberazione della donna / non c’è liberazione della donna senza rivoluzione». Un altro manifesto, infine, forse il più famoso, poneva al centro la fotografia di una manifestante che avanzava verso l’osservatore, gridando, con il pugno chiuso alzato e la camicia sbottonata. Un ritratto assolutamente innovativo, dai lineamenti e dall’aspetto spregiudicati e anticonformisti ancor più che emancipati, elaborato con forti contrasti di luci e ombre, stampato su un fondo rosso porpora e incorniciato dalla sigla «movimento di liberazione / della donna» e dal simbolo femminista. Una donna, dunque, che incarnava la marcia verso la sua liberazione e che scavalcava il dominio maschile, la cui forza espressiva stava anche nel recupero di quell’iconografia dell’eroina di cui si è parlato. Qui, però, l’immagine femminile non era edulcorata dalla distanza – dalla rappresentazione di mondi remoti, luoghi esotici o conflitti ormai cessati – ma, al contrario, replicava sui muri delle città il viso di un protagonismo reale, dilagante nelle piazze e nella società. Questa donna, dunque, amplificava l’impatto emotivo ed esistenziale già suscitato dal movimento di cui era l’idealizzazione. 
JOS - Sono almeno 118 le vittime per l'esplosione di due autobomba a Jos, Stato centrale della Nigeria. Lo riferisce l'agenzia nazionale per la gestione delle crisi (Nema). "Ma potrebbero esserci altri corpi sotto le macerie", ha aggiunto il coordinatore dell'agenzia, Abdulsalam Mohammed. "Ci vogliono tutti morti": un tweet di una ragazza nigeriana fotografa la nuova giornata di sangue in Nigeria. Secondo i media locali, che citano fonti ospedaliere, le vittime sarebbero già 200. "La gente correva ovunque, tanti erano coperti di sangue", ha raccontato un testimone. Le esplosioni, due secondo le autorità, tre secondo fonti citate della Cnn, hanno preso di mira una stazione di taxi in una delle vie commerciali più affollate della città con un camion carico di esplosivo. Poi, in uno schema terroristico targato al Qaeda già visto in Afghanistan, Iraq e Libano, un'altra esplosione, circa 20 minuti dopo, con un'auto saltata in aria poco distante nei pressi del Terminus market, mentre i soccorritori portano i primi aiuti. Terribile la scena: "I cadaveri sono carbonizzati sarà difficile riuscire a identificarli", racconta un testimone. "Si tratta di un episodio gravissimo, non imputabile ai conflitti etnico-religiosi" che attanagliano la regione da decenni, spiega all'ANSA Lionello Fani, un italiano della Onlus Apurimac attiva in città per mitigare i contrasti locali. Jos, capitale dello Stato di Plateau, è infatti il crocevia degli scontri violenti tra pastori cristiani e musulmani. "Subito dopo l'attentato alcuni ragazzi cristiani hanno messo in piedi dei checkpoint, ma le autorità religiose stanno mediando per evitare altra violenza", spiega Fani, da 6 anni in Nigeria. Non sembrano esserci dubbi sulla matrice dell'attacco terroristico, riconducibile a Boko Haram, che alla vigilia di Natale del 2010 aveva colpito Jos con un attentato costato la vita a oltre 80 persone. "La preoccupazione c'era: dopo il rapimento delle liceali e la forte pressione internazionale sul caso in molti temevano che Boko Haram potesse colpire negli Stati del centro invece che in quelli del nordest", aggiunge Fani. La mobilitazione internazionale per le studentesse rapite L'appello di Malala Proprio oggi il Parlamento di Abuja ha decretato il prolungamento di altri sei mesi dello stato di allerta imposto un anno fa nelle regioni calde di Yobe, Adamawa e Borno, lo stesso in cui a metà aprile sono state rapite oltre 200 liceali - sono quasi 300 quelle in mano agli integralisti, contando successivi rapimenti di ragazze nel Paese. [[ge:rep-locali:repubblica:85583360]] La Nigeria - dopo il vertice sabato a Parigi con Francois Hollande e i capi di Stato dei Paesi africani limitrofi - ha chiesto oggi ufficialmente al Consiglio di sicurezza dell'Onu di inserire Boko Haram nella lista nera del terrorismo internazionale, ma è chiaro che Abuja avrà bisogno di aiuti più concreti per far fronte a una minaccia divenuta sempre più letale. Un primo, timido segnale arriva da Obama: il presidente Usa ha disposto l'invio di 80 soldati in Ciad, lavoreranno con il contingente che sta cercando le studentesse. Argomenti nigeria stragii boko haram autobomba studentesse rapite in nigeria 
None Leggi i commenti I commenti dei lettori 
Tentativo di furto nell' abitazione romana del ministro dell' istruzione, Stefania Giannini: rientrando da Arezzo, la titolare di Viale Trastevere ha trovato la porta della sua abitazione aperta. Sul posto erano già presenti i carabinieri, chiamati dai vicini attorno alle 20.45, la polizia scientifica e una pattuglia della Guardia di Finanza. Nel corso del sopralluogo gli investigatori hanno anche accertato un tentativo di effrazione nell'abitazione del senatore Andrea Mandelli (Fi), vicina a quella del ministro. 
