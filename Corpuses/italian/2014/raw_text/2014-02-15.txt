«Festa del gatto, festa della donna... facciamo pure anche quella del cane o del canarino, per quel che serve. Sono giornateevento che non corrispondono ad un reale interesse per il problema. A Torino quella dei gatti randagi è un’emergenza che riguarda oltre 100mila animali. Più che una festa serve, da parte del Comune, un serio e massiccio piano di sterilizzazione». A Eraldo Bellini, quando si tratta di felini, interessa poco il glamour e molto la sostanza. Agli eventi come il "Cat Pride" in programma tra oggi e domani a Torino per la Giornata internazionale del Gatto preferisce la dura battaglia di trincea: da anni si batte per difendere gli amici a quattro zampe. Ex informatore medico, ha sposato la causa dei felini abbandonati ai quali dedica totalmente la sua vita. È un «gattaro» militante, ben noto a Palazzo di Città, protagonista di proteste spettacolari (si è più volte incatenato davanti al nunicipio) in difesa del gattile di piazza d’Armi che ha realizzato nel 2004 investendovi tutte le proprie risorse economiche. Un’oasi che accoglie un centinaio di mici, soprattutto malati: «Quelli che nessuno vuole e non hanno speranze di trovare una casa». Bellini, parteciperà oggi pomeriggio al flash mob in via Amendola? «In genere non amo questo genere di manifestazioni. Va benissimo sensibilizzare la gente, ma sono eventi che lasciano il tempo che trovano». Com’è la situazione dei felini a Torino? «Molto triste. Ci sono decine di randagi affidati alle cure di anziane gattare, vecchiette che fanno quello che possono. Esistono grandi colonie in varie zone della città. Quelle storiche nelle zone degli ospedali: c’è la colonia delle Molinette, quella del Mauriziano, del San Luigi...». Come è finita la vicenda della colonia «sfrattata» dalla Continassa? «Molto male. Avevamo chiesto che i circa venti animali presenti nell’ex cascina venissero sterilizzati e potessero rimanere lì. Ma la Juventus ha chiesto che l’area fosse liberata e i gatti sono stati deportati. Si trovano da mesi chiusi in una stanza nel canile rifugio di strada Cuorgné». Ha protestato? «E le pare? Ho scatenato l’inferno. Ho promosso una campagna su Facebook invitando i cittadini a telefonare in municipio per protestare. Ho un profilo con 6mila contatti. Sono state tali le proteste che me l’hanno bloccato». Secondo lei il Comune non fa abbastanza per i randagi? «L’assessorato all’Ambiente ha stanziato 30mila euro per una nuova tranche di sterilizzazioni. È qualcosa. Ma faccia due conti: ogni sterilizzazione costa tra i 70 e gli 80 euro, con i veterinari convenzionati. Gli animali da sterilizzare sono decine di migliaia. In ogni cortile, in ogni quartiere, dappertutto». Non esiste un’anagrafe felina? «In teoria sì; in pratica i randagi sono impossibili da censire. E le procedure troppo complicate per le vecchiette che danno da mangiare ai gatti nei cortili». Che ne pensa del MiaGola Caffè, il primo locale italiano dedicato ai gatti di prossima apertura? «Idea carina. Ho incontrato la ragazza (Andrea Levine, ndr) che ha promosso l’iniziativa e le ho detto quello che penso: “Brava, farai un sacco di soldi”. Non c’è niente di male, ma sia chiaro che non è fatto per i gatti ma per il business». E chi a Torino si dà realmente da fare per i gatti, a parte lei? «Le gattare, i volontari. Le Sfigatte, Protezione Micio, la Lega del Gatto. Ma, mi passi la battuta, siamo quattro gatti. Sempre senza un quattrino, pieni di debiti, col conto del veterinario che non riusciamo a pagare».a Argomenti gatti randagi 
None Leggi i commenti I commenti dei lettori 
Un inizio di campionato con una curva chiusa per razzismo. Una seconda squalifica, poi revocata. Una terza, sospesa grazie alla condizionale; una quarta, con pena raddoppiata dalla recidiva. Un primo appello, respinto. Un secondo appello, d'urgenza, a 24 ore dalla partita: respinto. Un improbabile e temerario tentativo di ricollocare parte dei tifosi delle curve chiuse in altri settori dello stadio: respinto, verosimilmente anche con una pacca sulle spalle e un invito a non esagerare con la fantasia. In tutta questa tormentata vicenda, i dirigenti della Roma hanno parlato poco, esprimendo però concetti semplici, il più semplice dei quali è che il club si impegna da sempre contro il razzismo e che i cori anti napoletani alla base delle ultime sanzioni fanno parte più del folklore da curva che dell'intolleranza discriminatoria. È una teoria in cui evidentemente si crede molto, a giudicare dall'impegno, ai limiti dell'accanimento terapeutico, con il quale il club ha provato a evitare una punizione ampiamente annunciata dalle azioni degli ultrà per tutta la stagione. Invece di combattere i comportamenti, insomma, la Roma ha deciso di combattere le sentenze, come già - e con maggior fortuna, chissà perché - avevano fatto Inter e Milan. Una strategia legittima, per carità, opposta a quella della Juventus che aveva rinunciato ai ricorsi e varato la discussa operazione bambini. Ma non proprio in linea con quei richiami alla sportività, ai valori, alla correttezza, alla modernità con cui Pallotta intendeva targare il nuovo corso giallorosso. Provare a far rientrare dalla finestra - peraltro di lusso, ai piani alti del condominio stadio - la gente sbattuta fuori dalla porta non pare il massimo della coerenza: io ti faccio i cori razzisti fino a farti chiudere mezzo stadio, tu in cambio mi premi mandandomi in tribuna. Davvero una bella, geniale pensata per tenere buona la piazza. La stessa piazza che appena ripreso posto nella sua curva, dopo averla lasciata vuota in un paio di partite chiave per la stagione, farà di tutto per farla chiudere di nuovo. Magari sperando in un biglietto gratis nelle prossime coppe europee, quando sarà bellissimo poter insultare di nuovo a squarciagola qualcuno che non capisce la lingua. Auguri. Argomenti calcio e razzismo tempo scaduto 
None Leggi i commenti I commenti dei lettori 
FIRENZE - "Stasera siamo stati bravi ma anche oggi si è rischiato di buttare via due punti sprecando troppo: contro squadre di valore come la Fiorentina non è possibile. Bisogna ancora crescere da questo punto di vista”. Walter Mazzarri sorride ma non troppo: il tecnico toscano ha visto una grande Inter ma striglia comunque i suoi. "Stiamo bene, si comincia a fare il calcio che piace a me, con gli esterni che spingono. Oggi avevamo due punte pure, questo è il calcio che si avvicina a quello che piace a me. Abbiamo preso un paio di ripartenze nel finale su angolo a favore, sono errori da limare: giocare bene non vuol dire regalare possibilità agli altri, c’è da stare attenti. Il primo tempo oggi è stato veramente bello, se avessimo sfruttato le occasioni avremmo sofferto molto meno. Considerando il campo sul quale giocavamo e il valore della Fiorentina è stata una grandissima prova”. DA ICARDI A HERNANES, PASSANDO PER GUARIN – A decidere la sfida è stato Mauro Icardi: Mazzarri ne esalta le doti ma ne rileva anche i problemi fisici. "Icardi dopo il gol era stanchissimo, la condizione non è ancora delle migliori. Deve allenarsi tanto, forte, per avere più minuti all’attivo: oggi era già in affanno dopo 15′. Le sue qualità le conosciamo, si è visto in occasione del gol. Il fuorigioco? Da cinque o sei domeniche non commento gli arbitri, la chiamata non mi sembra facilissima ma non voglio commentarla”. Bei segnali dal centrocampo: il mister nerazzurro parla dei due intermedi, Guarin ed Hernanes. "Fredy oggi ha fatto benissimo le due fasi, ha fisico e qualità: deve ricercare la continuità nell’arco dei 90 minuti, quando la troverà ci saranno pochissimi giocatori come lui. Hernanes è un giocatore che regge la pressione, noi abbiamo elementi non abituati a giocare per il vertice in una piazza così importante. Siamo un cantiere aperto, a volte in casa serve un calciatore che abbia il coraggio di battere un corner o di trovare la giocata giusta. Ad inizio anno andava tutto bene, non appena è subentrata una mini-crisi siamo andati in difficoltà. Con il Catania in casa non abbiamo sfruttato 14 angoli a favore, con il Sassuolo su un corner di Hernanes abbiamo segnato. Credo sia il giocatore giusto, per classe, personalità e sicurezza: fa bene anche agli altri”. Argomenti serie a inter Leggi i commenti I commenti dei lettori 
FIRENZE - Finire sulle prime pagine, per Mauro Icardi, non è mai stato un problema. Il problema, semmai, era la tipologia di giornale. L’argentino spazza via mesi di polemiche sulla sua relazione con Wanda Nara e risponde sul campo, tornando dopo una lunga assenza (22 dicembre, spezzone nel derby) e decidendo una sfida delicata come quella del Franchi. Un gol da centravanti vero – anche se in fuorigioco – che riporta l’Inter a festeggiare lontano da San Siro a tre mesi e mezzo dall’ultimo colpo esterno: lo 0-3 all’Udinese era diventato una sorta di miraggio. Quasi sfibrata, invece, la Fiorentina. Che ritrova Mario Gomez, ancora ben lontano dalla forma migliore, e poco altro: una squadra stanca, complice anche la semifinale di Coppa Italia con l’Udinese e gli infortuni che continuano ad accumularsi. La distanza in classifica, tra le due formazioni, poteva diventare enorme: la zampata di Icardi riapre i giochi anche in chiave quarto posto, con i nerazzurri a -5 e il bilancio dello scontro diretto a favore. VIOLA NON PERVENUTI – Montella opta per un assetto senza punte e la scelta, in contumacia Borja Valero, non appare delle più brillanti. Sull’altra sponda, Mazzarri dimentica i timori: due intermedi di qualità e proposta offensiva come Guarin ed Hernanes insieme a due attaccanti, Palacio e Milito. Il match inizia con Aquilani unico italiano nei 22 e una Fiorentina estremamente sfilacciata, in sofferenza già al quarto minuto sul pressing solitario di Palacio: Neto rischia grosso sul rinvio. Joaquin e Ilicic, punte “occasionali”, non attaccano mai la profondità, preferendo andare incontro ai portatori di palla. L’esatto contrario dei due argentini nerazzurri, che si lanciano appena possibile sulle verticalizzazioni di Guarin: Palacio brucia Compper al quarto d’ora, diagonale destro quasi perfetto, è il palo a salvare Neto. Monologo ospite che prosegue con due conclusioni di Milito: centrale la prima, velleitaria ed egoista la seconda, da posizione estremamente defilata nonostante il miglior posizionamento di Nagatomo e Palacio. A PALACIO RISPONDE… HANDANOVIC – Il gol è maturo, la conclusione da lontano di Compper, bloccata a fatica da Handanovic, non sposta nulla. Guarin pesca Palacio a tu per tu con Neto, Vargas tiene in gioco tutti assieme a Diakité, stop di petto e tocco vincente dell’ex Genoa. Inter all’intervallo avanti di un gol ed è un vantaggio stretto, neanche un minuto di ripresa e il piccolo distacco è già colmato. Il destro di Cuadrado dai 22 metri è lontano parente di quello scoccato in Coppa Italia: lento e abbastanza centrale. Handanovic manca clamorosamente l’intervento, è la papera che rimette tutto in equilibrio. Lo sloveno è in confusione e al 3′ buca l’uscita su cross proprio del colombiano, Ilicic e Joaquin non riescono ad avventarsi in tempo sul pallone. Damato, dopo un primo tempo in cui aveva graziato Compper, Nagatomo, Samuel ed Hernanes, inizia ad ammonire alla rinfusa. Montella perde Rodriguez, Mazzarri si affida a Icardi: è la scelta giusta. RITORNO DA STAR – “Maurito” accantona mesi di gossip e si fa trovare  prontissimo sul cross mancino di Nagatomo al 20′: sinistro di controbalzo, Neto è preso di sorpresa e viene battuto, è il gol che decide la partita. Il replay, però, è impietoso: la posizione dell’ex doriano è di fuorigioco, topica colossale presa dall’assistente di Damato. Montella si ispira al collega e decide di gettare nella mischia Mario Gomez, assente da metà settembre. La manovra viola rimane confusa, sono le palle inattive a mettere in ansia la difesa nerazzurra, anche perché nel finale c’è spazio per il doppio centravanti, con l’ingresso di Matri per Cuadrado. L’ex Juve prolunga verso il secondo palo un angolo calciato da sinistra, sul fronte opposto spunta la testa di Ilicic: Hernanes, nel tentativo di anticiparlo, gli mette un piede in faccia. Damato indica la rimessa dal fondo, poteva andare molto peggio al brasiliano. Il finale è la fiera delle occasioni perse. Quella dell’Inter si rivela indolore, anche se la gestione di un 3 contro 2, da parte di Palacio e Icardi, è da bollino rosso. Negli ultimi secondi è Matri a mangiarsi le mani: gran tiro-cross al volo dopo una sponda di Compper deviata da Samuel, Gomez non è ancora Super Mario e il suo tuffo in spaccata è tardivo. Vittoria meritata per l’Inter, che accorcia in classifica e prova a mettere nel mirino proprio i viola, ancora impegnati in Europa League: il doppio impegno, triplo considerando la finale di Coppa Italia, potrebbe rivelarsi decisivo a gioco lungo. FIORENTINA-INTER 1-2 (0-1) Fiorentina (3-5-2): Neto 5.5; Diakité 5.5, Rodriguez 6 (17′ st Tomovic 6), Compper 5.5; Cuadrado 6.5 (34′ st Matri 6), Aquilani 5.5, Pizarro 6, Fernandez 5.5, Vargas 5.5; Joaquin 5 (23′ st Gomez 5.5), Ilicic 5.5. (Lupatelli, Rosati, Pasqual, Roncaglia, Anderson, Bakic, Wolski, Matos). All.: Montella Inter (3-5-2): Handanovic 5; Rolando 6.5, Samuel 7, Juan Jesus 6; Jonathan 6.5, Guarin 6.5 (27′ st Taider 6), Kuzmanovic 6, Hernanes 6.5, Nagatomo 6.5 (42′ st D’Ambrosio sv); Palacio 7.5, Milito 6 (11′ st Icardi 7). (Carrizo, Castellazzi, Andreolli, Ranocchia, Campagnaro, Botta, Cambiasso, Zanetti, Mudingayi). All.: Mazzarri Arbitro : Damato Reti : 34′ pt Palacio, 1′ st Cuadrado, 20′ st Icardi Ammoniti : Matri e Palacio per proteste, Aquilani per comportamento non regolamentare, Jonathan, Rolando, Samuel e Guarin per gioco falloso Recupero : 1′ e 4′ Argomenti serie a inter fiorentina Leggi i commenti I commenti dei lettori 
CASERTA - Successo interno per la Pasta Reggia Caserta che, nell'anticipo della 19a giornata ha battuto il Grissin Bon Reggio Emilia 74-68. Tra i padroni di casa 19 punti di Roberts e 15 di Scott; a Reggio Emilia non basta condurre per tre quarti la gara, grazie all'ottima prova di James White (19 punti) e i 14 punti siglati a testa da Bell e Kaukenas. La vittoria permette alla squadra di Molin di portarsi a quota 18 agganciando il quintetto di Menetti e la zona play-off. Pasta Reggia Caserta-Grissin Bon Reggio Emilia 74-68 (8-10, 23-28, 45-46) Caserta : Mordente 4, Marzaioli ne, Marini ne, Vitali 11, Tommasini, Brooks 10, Roberts 19, Hannah 6, Scott 15, Easley 9. Allenatore: Molin. Reggio Emilia : White 19, Filloy 7, Gigli 4, Antonutti 6, Bell 14, Frassinetti ne, Mussini, Kaukenas 14, Cervi 2, Silins 2, Pini, Cinciarini ne. Allenatore: Menetti. Arbitri : Baldini, Seghetti, Ranaudo Note - tiri da due: Caserta 13/34, Reggio Emilia 19/42. Tiri da tre: Caserta 6/20, Reggio Emilia 7/18. Tiri liberi: Caserta 30/39, Reggio Emilia 9/9. Rimbalzi: Caserta 36, Reggio Emilia 33. Falli: Caserta 18, Reggio Emilia 32. Usciti per falli: Gigli. Spettatori: 2.794 per un incasso di 19.884 euro. Argomenti basket caserta basket reggio emilia basket Leggi i commenti I commenti dei lettori 
FIRENZE - Una serie di cause. Vincenzo Montella, nell’analisi del dopo Fiorentina-Inter, cerca di individuare le ragioni del ko: dal gol convalidato in offside a Icardi alla stanchezza post Coppa Italia. "Credo che l’Inter abbia meritato il vantaggio nel primo tempo, aveva un altro passo e un’altra velocità. Nella ripresa avevamo la gara in pugno dopo aver trovato il pareggio, poi loro hanno saputo piazzare il guizzo nel nostro momento migliore. Quando trovi squadre forti come l’Inter e un po’ di sfortuna ci sta di perdere. Avevamo poche energie, sappiamo bene quanto sia dispendioso giocare in settimana e quanto possa aiutare riposarsi”. A DIFESA DELLA SQUADRA – La polemica arbitrale, per Montella, è soltanto un mezzo per difendere il lavoro di squadra, staff e società. "Con Inter e Napoli abbiamo perso punti in modo identico, solitamente non mi lamento degli arbitri ma devo difendere squadra e città. Dispiace aver perso due gare in casa in cui la sfortuna è stata decisiva. Il gol di Icardi non era un episodio difficile da valutare, non c’era nessun uomo ad impallare la visuale: accettiamo questa situazione ma questo è un errore”. Archiviato il tema, il tecnico torna su argomenti tecnico-tattici. "L’infortunio di Rodriguez ci ha guastato le strategie anche dal punto di vista dei cambi e si è visto, ho dovuto tenere la terza sostituzione fino alla fine. Ho provato la carta dei due centravanti, avevo la sensazione che l’unico modo per creare situazioni pericolose fosse il pallone buttato dentro e siamo andati vicini al pareggio. Ad inizio gara volevamo essere alti ma non avevamo le energie fisiche e mentali per farlo. Dovevamo essere pronti e ci siamo trovati ad aspettare, contro un’Inter nettamente superiore. Con la gara aperta, nella ripresa, ho visto una grande Fiorentina, alla pari del primo tempo nerazzurro”. ANDREA DELLA VALLE: "PERDERE PER SVISTA FA MALE" - "Poteva essere giusto il pareggio, perdere per un fuorigioco mi dispiace. L'Inter era mesi che si lamentava, ma è stata una svista". Così Andrea Della Valle commenta la sconfitta. "Non facciamo dietrologie, ci facciamo rispettare come sempre - spiega ancora -, in alcuni periodi capita che ci sono più sviste, Mazzarri è mesi che si lamenta per sviste, stasera è capitato a noi. Sono arrabbiato, non c'è nessun posto dove farsi sentire, le immagini parlano chiaro. "Peccato - ha aggiunto il numero uno gigliato - stavamo facendo bene in quella fase di gara, forse c'è stato un leggero calo di tensione, si è sentita la stanchezza, abbiamo dovuto cambiare un paio di uomini e l'Inter è in ripresa". Infine un in bocca al lupo all'ormai ex sindaco di Firenze, Matteo Renzi, prossimo a salire a Palazzo Chigi: "Renzi? A lui va l'in bocca al lupo. Per il paese. A questo punto dobbiamo essere tutti ottimisti per l'Italia. Il momento è delicato. Pensiamo alla coppa e a Parma". Argomenti serie a fiorentina vincenzo montella Leggi i commenti I commenti dei lettori 
