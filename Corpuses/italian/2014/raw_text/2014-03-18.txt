Il processo a Vittorio Pisani, ex capo della squadra mobile di Napoli coinvolto nell'inchiesta su ristorazione e riciclaggio e poi assolto da tutte le accuse, "ha finito per trasformarsi in un processo all'intero percorso lavorativo dell'alto funzionario, alle sue metodiche e scelte operative, alla sua gestione dei rapporti interpersonali, professionali e non, alla sua carriera, alla sua moralità: in altre parole alla sua stessa persona e di riflesso all'importante ufficio cui era preposto". Lo scrivono, nelle motivazioni della sentenza depositate oggi, i giudici della VII sezione del Tribunale di Napoli Rosa Romano, Marta Di Stefano e Clara Paglionico. Secondo il collegio (che aveva invece condannato per riciclaggio Marco Iorio, imprenditore amico di Pisani, i fratelli Massimiliano e Carmine e il socio in affari Bruno Potenza), l'accusa si fondava soprattutto sulle dichiarazioni di Salvatore Lo Russo, ex capo dell'omonimo clan poi divenuto collaboratore di giustizia, il quale però "nulla di veramente rilevante ha in definitiva riferito a carico del funzionario". Restano, secondo i giudici, alcuni dubbi, in particolare se Pisani sapesse o meno del legame di affari che intercorreva tra Marco Iorio e Bruno Potenza: legami ai quali facevano riferimento due esposti anonimi alla base delle indagini. "E' inverosimile - scrivono i giudici - che Pisani ignorasse i trascorsi di Bruno Potenza nel contrabbando e che fosse all'oscuro finanche dell'attività di usura svolta da Mario Potenza", padre di Bruno, a sua volta indagato e deceduto mentre era agli arresti domiciliari. "E' ancora più incredibile - si legge ancora nella sentenza - che Pisani ignorasse che Marco Iorio e Bruno Potenza erano stati soci in più ristoranti per vari anni". Tuttavia l'ex capo della squadra mobile, nell'approfondire gli esposti, non commise alcun reato poichè quell'attività "non costituisce attività di indagine e non può neanche ritenersi obbligatoria". 
È andata male, ma gli addetti ai lavori pensavano che sarebbe andata anche peggio. Il numero di iscritti ai test d’ingresso delle facoltà di Medicina e di Veterinaria all’Università di Torino è sceso, però non così tanto come si temeva. Si tratta comunque di percentuali a doppia cifra, che sono dettate dallo stesso motivo: per la prima volta, infatti, il quiz non si svolgerà a settembre bensì in primavera, l’8 aprile nel caso degli aspiranti medici e il 9 nel caso dei futuri dottori degli animali. I numeri diffusi ieri dall’Università raccontano che a tentare di conquistare uno dei circa 450 posti nei corsi di laurea di Medicina e chirurgia (di Torino e Orbassano) e di Odontoiatria saranno 2.902 persone, cioè 540 in meno dello scorso anno accademico. È un calo del 15,6 per cento e il direttore della Scuola di Medicina Ezio Ghigo non si stupisce: «Mi aspettavo una riduzione, ma credevo fosse anche più acuta di così». L’esponente dell’ateneo torinese è infatti molto critico: «Di questa idea di anticipare il test penso tutto il male possibile. Se ritorno a quando facevo io l’ultimo anno delle medie superiori, non mi sarei messo a fare i quiz in questo periodo perché sarei stato troppo concentrato sulla maturità. Quindi oggi non sarei un medico». Le cose sono andate peggio a Veterinaria. In questo caso i posti a disposizione sono 108 e i candidati 614, ossia 232 in meno dello scorso settembre. Il calo è dunque del 27 per cento. E neanche il direttore del dipartimento Giovanni Re si sorprende: «Me lo aspettavo, per almeno due motivi: il primo è legato al fatto che oggi gli studenti delle superiori hanno in testa la maturità, mentre il secondo riguarda l’obbrobrio della graduatoria nazionale». Sia per Medicina che per Veterinaria, infatti, i vincitori del quiz entreranno a far parte di una “classifica” valida per tutta Italia e chi arriva più in alto avrà maggiori chance di entrare nell’ateneo che ha indicato come prima opzione. Questo meccanismo, spiega Re, «incide fortemente sui meccanismi di scelta delle famiglie, soprattutto di quelle torinesi. Perché un conto è mantenere un figlio che va all’università qui e un altro è pagargli studi, vitto e alloggio a Perugia, a Messina o in qualunque altra città finisca». Anche il suo collega Ezio Ghigo conferma: «Il rischio di finire lontano da casa è un disincentivo forte». Così si penalizzano gli studenti più bravi? «In realtà con l’introduzione del numero chiuso – dice il numero uno della Scuola di medicina – è diminuito il tasso di abbandoni, ma il numero di laureati e la media dei voti non sono cambiati molto. L’unica grande differenza è che abbiamo semplicemente complicato le cose in modo esagerato». Ghigo però si sforza di guardare il bicchiere mezzo pieno: «La riduzione dei nostri preiscritti in fin dei conti è stata modesta: significa che questo mestiere è apprezzato e viene ancora visto come un’opportunità». Chi tenterà il quiz, tra l’altro, avrà un piccolo vantaggio: con meno partecipanti la concorrenza per accaparrarsi un posto sarà un po’ più bassa del solito. Sperando, però, che quel posto sia davvero a Torino. Argomenti test medicina ezio ghigo 
LONDRA – "Nessun rimpianto. In campo oggi ho visto solo delle ombre". Roberto Mancini è davvero deluso dalla prova dei suoi contro il Chelsea. "Abbiamo fatto una brutta partita, non abbiamo mai tirato, non siamo mai esistiti. Peccato perché ci credevo. Perché questo non è un Chelsea stratosferico: è più forte di noi, ma se giocavamo anche al 50% di quanto abbiamo fatto a Istanbul almeno tiravamo in porta". [[ge:rep-locali:repubblica:81356709]] EMERSI I LIMITI DEL CALCIO TURCO  - Mancini continua la ramanzina ai suoi giocatori: "Per giocare a questi livelli devono cambiare tante cose. Altre squadre hanno un altro ritmo e un'altra tecnica, stasera si sono visti tutti i limiti del calcio turco. Per giocare a questi livelli bisogna avere e dare molto di piu'. Non sono arrabbiato, sarebbe inutile, uno si arrabbia se ha le occasioni, noi stasera siamo stati delle ombre in campo. Il mio contratto di tre anni e mezzo? Inutile parlarne ora, pensiamo a finire la stagione". [[ge:rep-locali:repubblica:81321075]] MOURINHO: QUARTI, UN PREMIO MERITATO  - Sul fronte opposto è di ben altro umore Josè Mourinho: "Siamo ai quarti, tra le migliori squadre al mondo, ci sono tutti i più grandi club. I miei giocatori se lo meritano. Dove possiamo arrivare? Non lo so, siamo una squadra in formazione, aspettiamo prossima estate per completare qualche tassello ma intanto ci godiamo questo momento". Il Chelsea è sembrato di un altro livello rispetto al Galatasaray che ha eliminato la Juve. Mourinho non infierice: "Il calcio italiano non è inferiore a quello inglese. Anche Juve e Napoli, ad esempio, sono squadre di ottimo livello. E anche le squadre inglesi stanno trovando difficoltà in questo momento in Europa". [[ge:rep-locali:repubblica:81326927]] BALOTELLI RESTERA' AL MILAN  - Mourinho è tornato sulla trattativa ormai tramontata per portare a Londra Javier Zanetti. "Ho chiuso la porta a Javier perché è a fine carriera e ha fatto la storia dell'Inter. Io da interista non potevo fare qualcosa contro la mia squadra. Zanetti è un patrimonio dell'Inter e rimarrà lì tanti anni". Infine na battuta sul momento difficile attraversato da un altro suo figlioccio, Mario Balotelli: "Mario gioca in uno dei club più importanti. Il Milan non è felice per il suo cammino, ma Seedorf ha bisogno di tempo e dei suoi migliori calciatori, mentre la dirigenza deve dargli altri bravi giocatori. Penso che Balotelli sia un giovane italiano importante e che il suo futuro sarà al Milan". Argomenti champions league galatasaray chelsea fc roberto mancini josè mourinho Leggi i commenti I commenti dei lettori 

Davide Bono è il candidato del Movimento 5 Stelle alla presidenza del Piemonte. La decisione è stata presa questa sera: dopo Chiamparino, per il centrosinistra, sono dunque i grillini, che lunedì hanno deciso la lista dei quaranta potenziali consiglieri, a indicare il nome dello sfidante. Bono si era già classificato primo nelle "regionarie": 2601 attivisti in Piemonte hanno votato telematicamente per scegliere i candidati alle prossime elezioni regionali, esprimendo 12.363 preferenze.Il più votato da coloro che si sono iscritti alla piattaforma di Beppe Grillo entro il 30 giugno del 2013 è stato Bono con 1304 preferenze, seguito da Giorgio Bertola con 642. Poche decine di voti invece per i primi delle liste delle province di Asti, Vercelli, Biella e Verbania. In tutto, dei 94 aspiranti candidati, ne saranno selezionati 40, di cui 21 per la provincia di Torino. A questi il candidato presidente potrà aggiungerne dieci nel listino del presidente, che entreranno in Consiglio soltanto se otterrà il maggior numero di voti. Argomenti cinque stelle davide bono 
None Leggi i commenti I commenti dei lettori 
LONDRA – Il sogno di Mancini di sgambettare Mourinho nella sua Londra resta nel cassetto. Al Galatasaray non riesce l'impresa di migliorare l'1-1 di Istanbul e, allora, ai quarti vola con merito il Chelsea che supera a Stamford Bridge i turchi con un 2-0 che, alla fine, gli va addirittura stretto. Non c'è stata partita. Troppo il divario tecnico tra le due formazioni. E, come se non bastasse, al Galatasaray è mancato anche l'apporto dei due giocatori di maggior classe, Sneijder e Drogba, incapaci di incidere. ETO'O GELA SUBITO MANCINI  - Mancini si è giocato le proprie carte affidandosi al 4-3-1-2 inserendo Kaya in difesa e Kurtulus in mediana per cercare di arginare le discese dei Blus. Ma a fargli saltare il banco dopo appena 4' è stato l'inossidabile Eto'o: il camerunese, preferito a Torres da Mourinho, è scattato sul filo del fuorigioco su un assist di Oscar e con un forte destro in diagonale ha infilato Muslera. [[ge:rep-locali:repubblica:81325280]] CAHILL RADDOPPIA PRIMA DEL 45'  - La reazione del Galatasaray è stata flebile e non ha prodotto altro che una triangolazione al limite tra Melo e Drogba conclusa debolmente a lato dall'ex juventino. Il Chelsea è rimasto padrone del gioco, ha continuato a prendere d'infilata sugli esterni Eboué e Telles, tenuti alti da Mancini nel tentativo di pareggiare, e alla terza occasione, dopo averci provato con Terry e William, ha raddoppiato: su un angolo dalla destra Muslera si è opposto alla meglio ad un colpo di testa di Terry ma nulla ha potuto sulla ribattuta di Cahill. [[ge:rep-locali:repubblica:81321075]] MUSLERA EVITA UNA DEBACLE  - Mancini ha tentato il tutto per tutto cambiando modulo (3-4-1-2 con Melo libero) ma non c'è stato nulla da fare. Più veloce e reattivo, il Chelsea ha continuato a rubare palloni a centrocampo e non ha mai consentito ai rivali di strappargli l'iniziativa. Hazard, Oscar e Willian hanno continuato a fare il bello e il cattivo tempo sulla trequarti e solo un grande Muslera e un pizzico di imprecisione hanno impedito agli inglesi un tris che avrebbero ampiamente meritato. La migliore occasione l'ha sciupata allo scadere Torres, subentrato a Eto'o', che ha scaricato addosso all'ex portiere della Lazio un pallone d'oro servitogli di tacco da Hazard. Ma va bene lo stesso. I gol pesanti i Blues faranno bene a tenerseli per i prossimi avversari. CHELSEA-GALATASARAY 2-0 (2-0) Chelsea (4-2-3-1): Cech 6; Ivanovic 6.5, Cahill 7, Terry 7, Azpilicueta 6.5; Ramires 6.5, Lampard 7; Oscar 6 (36′ st Schuerrle sv), Hazard 7.5, Willian 6.5 (48′ st Kalas sv); Eto'o 7.5 (40′ st Torres sv). In panchina: Schwarzer, David Luiz, Mikel, Ba. Allenatore: Mourinho. Galatasaray (4-3-3): Muslera 7; Ebouè 5 (32′ st Hajrovic sv), Chedjou 5.5, Semih 5.5, Alex Telles 5; Selcuk Inan 4.5, Felipe Melo 6.5, Kurtulus 5 (22′ st Balta 5.5); Sneijder 5.5, Drogba 5, Yilmaz 5 (9′ st Bulut 5.5) In panchina: Ceylan, Burdisso, Sarioglu, Guelselam. Allenatore: Mancini: Arbitro : Brych (Germania) 6. Reti : 4′ pt Eto'o, 42′ pt Cahill. Note : serata fredda, terreno in buone condizioni. Ammoniti : Felipe Melo, Oscar, Ivanovic, Drogba, Selcuk Inan. Angoli : 7-0 per il Chelsea. Recupero : 3′; 3′. Argomenti chelsea fc galatasaray champions league Leggi i commenti I commenti dei lettori 
MADRID – Il Real Madrid chiude l'ottavo di finale di Champions contro lo Schalke con un punteggio totale di 9 a 2. Al 6-1 dell'andata si aggiunge il 3-1 di stasera che ha visto Cristiano Ronaldo assoluto protagonista. Il portoghese insegue il record di 14 gol in Champions che appartiene ad Altafini e Messi e stasera con una doppietta agguanta quota 13. Non solo. CR7 supera Santillana e va al secondo posto con 48 centri nella speciale classifica dei goleador del Real in Europa. Ma soprattutto raggiunge Puskas al quarto posto dei cannonieri di sempre del club iberico: 242 gol. JESE' VA KO  - Ancelotti dà spazio a tante riserve e schiera un 4-3-3 con Jesé, Morata e Ronaldo in attacco. Centrocampo affidato a Isco, Xabi Alonso e Illarramendi. Davanti a Casillas giocano Nacho, Varane, Sergio Ramos e Fabio Coentrao. Keller risponde con un 4-2-3-1 con Huntelaar unica punta supportato da Obasi, Meyer e Draxler. Davanti alla difesa giocano Ayhan e Neustadter. Dopo soli 2' di gioco, il rude Kolasinac entra malissimo su Jesé Rodriguez che resta a terra ed è costretto a uscire dallo stadio in barella. Rottura legamento crociato del ginocchio per lo sfortunato attaccante. Al suo posto Ancelotti fa entrare Bale. IL TIMBRO DI RONALDO  - La partita è giocata con ritmi bassi. Il Real, forte del 6-1 dell'andata, disputa più una partita d'allenamento, ma alcuni calciatori che giocano poco hanno la possibilità di mettersi in mostra davanti ad Ancelotti. Però chi segna è sempre e solo lui: Cristiano Ronaldo. Minuto 21: Morata al limite dell'area serve palla a destra per Bale che crossa basso e CR7 anticipa nettamente Howedes infilando Fahrmann. Al 27' il Real ha l'occasione di raddoppiare: errore di Matip a centrocampo, se ne va a destra Bale che offre un assist d'oro a Morata che solo davanti alla porta tocca col destro sul fondo. [[ge:rep-locali:repubblica:81321506]] SI FA VIVO LO SCHALKE  - I tedeschi hanno uno squillo al 31' e l'azione porta al pareggio: avanza centralmente Hoogland, mollato da Ronaldo. Il difensore calcia da 20 metri circa trovando una deviazione di Sergio Ramos che spiazza Casillas: 1-1. Fahrmann salva in due occasione su Isco e su Morata, ma la chance più pericolosa è sui piedi di Huntelaar al 40': palla verticale per lui in area e sinistro in diagonale con sfera sul fondo di pochissimo. Il primo tempo finisce con gli ospiti coraggiosamente in attacco anche se i tiri da fuori di Draxler, Huntelaar e Obasi hanno scarsa mira. UNO-DUE RONALDO-MORATA  - A inizio ripresa Ancelotti lascia negli spogliatoi Xabi Alonso e fa entrare Casemiro. Keller invece rimpiazza il bravo Huntelaar con Szalai. Ronaldo cerca altri gol e con un colpo di testa impegna Fahrmann al 7'. Al 9' fallo da rigore di Howedes su Morata ma per l'arbitro non c'è nulla. Dopo un altro salvataggio del portiere tedesco su Isco, Keller perde Howedes per infortuno ed è costretto a far entrare Papadopoulos. La partita sembra scivolare lenta verso la fine, ma il Real Madrid in due minuti la vince. Minuto 29: Bale ruba palla a centrocampo poi la lascia a Ronaldo che velocissimo avanza, penetra in area e trafigge il portiere con un rasoterra micidiale. Un minuto dopo siamo sul 3-1: conclusione di Morata che Fahrmann respinge, palla a sinistra a Ronaldo che tira: traversa clamorosa. Pallone raccolto per Bale che serve ancora Morata che segna praticamente a porta vuota. [[ge:rep-locali:repubblica:81325621]] RONALDO: APPUNTAMENTO AI QUARTI  - Casillas, inoperoso per tutta la partita, timbra il cartellino al 33' quando respinge col piede un tiro ravvicinato di Draxler. Cristiano Ronaldo cerca subito l'aggancio ad Altafini e Messi e va vicinissimo alla marcatura numero 14 in Champions al 38': penetrazione in area e destro sul palo. Per il fuoriclasse portoghese l'appuntamento con la storia pare solo essere rimandato ai quarti di finale. Lo Schalke saluta la Champions consapevole di aver affrontato molto probabilmente la squadra più forte in Europa in questo momento. REAL MADRID-SCHALKE 3-1 (1-1). REAL MADRID (4-3-3): Casillas; Nacho, Varane, Ramos (25′ st Carvajal), Fabio Coentrao; Isco, Xabi Alonso (1′ st Casemiro), Illaramendi; Jesè (8′ pt Bale), Morata, Ronaldo. In panchina: Fernandez, Pepe, Marcelo, Di Maria. Allenatore: Ancelotti. SCHALKE (4-2-3-1): Fahrmann; Hoogland, Howedes (14′ st Papadopoulos), Matip, Kolasic; Ayhan (36′ st Annan), Neustader; Obasi, Meyer, Draxler; Huntelaar (1′ st Szalai). In panchina: Hildebrand, Max, Goretzka, Boateng. Allenatore: Keller. ARBITRO: Karasev (Russia). RETI: 21′ pt e 29′ st Ronaldo, 31′ pt Hoogland, 30′ st Morata. AMMONITI : Illaramendi, Draxler, Papadopoulos. ANGOLI : 9-2 per il Real Madrid. RECUPERO : 2′ pt; 2′ st. Argomenti champions league schalke 04 real madrid Leggi i commenti I commenti dei lettori 
Trasformare il proprio smartphone in un "lettore" del Dna. Puntare a diventare un sito di e-commerce simbolo della moda italiana nel mondo. Più che sogni, progetti fattibili escogitati da ragazzi e ragazze della nostra terra. Giovani parmigiani alla guida di piccole grandi startup. [[ge:rep-locali:rep-parma:81325285]] Aziende neonate (o ancora embrioni) che puntano a crescere e a buttarsi sul mercato. Si sono fatte conoscere nel secondo "Pitch day" organizzato da Buongiorno - la società fondata a Parma quindici anni fa che crea e distribuisce contenuti multimediali in tutto il mondo - martedì pomeriggio al Centro congressi Santa Elisabetta al Campus. Una giornata alla ricerca della "madre" tecnologica, quella presieduta da Mauro Del Rio, che con il progetto B-ventures ha già fatto camminare con le loro gambe le idee e i progetti di imprese del futuro, tenendo per mano quelle ai primi passi, e sostenendo quelle già presenti sul mercato, che ora fatturano e addirittura assumono personale nonostante la crisi. Tra le novità pensate dai giovani cervelli parmigiani spicca Dna Phone , per trasformare il proprio smartphone in un "laboratorio a portata di mano", un sensore portatile del Dna. L'ìdea è nata negli anni scorsi da un trio di colleghi universitari conosciutisi nei laboratori proprio del Campus: loro sono Alessandro Candiani, Michele Sozzi e Alessandro Tonelli. Poco più che trentenni, ingegneri della comunicazione i primi due - specializzati in sensori ottici e rilevazioni di tracce biologiche - biotecnologo il terzo, bolognese con dottorato a Parma. Applicando un dispositivo allo smartphone - e sfruttando la fotocamera incorporata - permetterebbe di interpretare i segnali ottenuti dai processi di amplificazione del Dna presente nelle sostanze analizzate. Uno smartphone-sensore di Dna con cui individuare Ogm, contaminazioni alimentari, e anche per la tracciabilità di agenti patogeni come virus e batteri. "L'applicazione è pensata innanzitutto per il settore agroalimentare, visto che ci troviamo nella food valley - spiegano i ragazzi - un sistema che permetterebbe poi di comunicare rapidamente i dati ottenuti, nel laboratorio o nell'azienda in cui si raccolgono". Per sviluppare la loro piattaforma chiedono 300mila euro per i primi 18 mesi, per realizzare il prototipo del software e dell'hardware - un dispositivo di lenti e fibre ottiche da applicare allo smartphone che, una volta in vendita, costerebbe 390 euro - coprire gli stipendi di chi lavora al progetto e i contatti con le aziende. Una startup troppo tecnica? Intanto Francesco Mutti, patron della "regina" del pomodoro che ha già scommesso sulle imprese innovative con un fondo dedicato - è il primo a interessarsi al progetto. Ferma il trio di Dna Phone e chiede delucidazioni. Procedono bene le realtà già incubate da Buongiorno: Caffeina e Aerodron. Per la prima - startup specializzata in web, social e mobile marketing - le cose vanno così bene che sono aperte le assunzioni di personale da integrare a quei 12 che già ci lavorano a tempo pieno. Sorride soddisfatto Tiziano Tassi, uno dei fondatori, mentre riepiloga sull'andamento commerciale: "Nel 2013 abbiamo assunto sei persone, fatto 60mila euro di utile e un fatturato di 400mila euro". Per l'anno in corso sono già stati approvati progetti per 250mila euro e si punta all'ambiziosissimo fatturato di un milione di euro. "Vorremmo raggiungere un organico di venti persone totali, le offerte di lavoro si trovano sul nostro sito - ricorda sempre Tassi, nemmeno trent'anni ed eccolo ad aggirare la crisi - e puntiamo a uno sviluppo anche in Francia, mercato estero prescelto". Vola sempre più in alto - letteralmente - Aerodron, la startup sviluppata a 67 anni dall'uomo dei droni Giorgio Ugozzoli . L'ingegnere che fin da ragazzo guardava il mondo dall'alto - dai suoi due metri di altezza - lassù è rimasto, attraverso gli occhi meccanici e le riprese di elicotterini e mini aeromobili che sorvolano frane, argini, boschi. La sua è considerata una delle startup "top" del 2013. Si pensano sviluppi su agricoltura di precisione, controllo del calore, analisi dell'inquinamento e Pm10. Cerca un'opportunità per espandersi anche Corsoalto , e-commerce dedicato alle più importanti boutique multimarca italiane di abbigliamento di lusso, ma accessibile. Al network creato nella provincia di Parma dalle sorelle Giulia e Ilaria Mantovani, insieme ad Andrea Cuffaro, hanno già aderito 17 negozi. La spesa media dei loro clienti è un carrello di 400 euro. Anche quest'altro trio vuole estendere il centro commerciale virtuale - un milione di euro di investimento è la richiesta - per diventare un "Eataly della moda", lavorando con designer emergenti e valorizzando il made in Italy di qualità sui mercati internazionali di Asia, Nord America e Nord Europa. Queste, insieme alle altre proposte presentate nel corso del "Pitch Day",  passano ora al vaglio della commissione composta da un network di persone di Buongiorno e dai potenziali investitori. Come fa sapere il presidente Mauro Del Rio, entro fine marzo da una a tre startup finiranno sotto l'ala protettiva della "madre" tecnologica e porteranno avanti il loro business. Argomenti startup del rio buongiorno 
