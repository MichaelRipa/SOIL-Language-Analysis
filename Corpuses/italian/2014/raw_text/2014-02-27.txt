Sembrerebbe un bilancio tutto sommato positivo, considerando che tre squadre su quattro hanno superato il turno. Sembrerebbe perché i sedicesimi di Europa League lasciano comunque alcuni interrogativi insoluti. Innanzitutto è uscita di scena la Lazio, che ha perso due volte - anzi, tre - la qualificazione. Una prima volta con la sconfitta all'Olimpico contro i bulgari, una seconda volta sul 2-0 timbrato in trasferta con Keita e Perea, una terza volta dopo aver sprecato anche l'ennesimo vantaggio, il 3-2 firmato da Klose. Certo, resta l'ombra fortissima di un gol-non gol che ha beffato Marchetti, ma resta soprattutto l'amarezza di una squadra che si è dovuta arrendere a rivali tutt'altro che irresistibili e alla fine quasi increduli di essere riusciti a centrare l'obiettivo. E poi il Napoli. Il Napoli ce l'ha fatta e come dicono i protagonisti è il risultato che conta. Ma non si possono nascondere le preoccupazioni che ha provocato un'anonima squadra inglese, non certo il Manchester City o il Chelsea. Il Napoli ha rischiato moltissimo, trovando poi il gol grazie anche a un pasticcio dei rivali in area di rigore. Complimenti al Napoli, dunque, ma alla vigilia si sperava in una qualificazione un po' meno complicata e sofferta. Approdano agli ottavi naturalmente anche Fiorentina e Juve, che d'altronde avevano già praticamente regolato i conti all'andata. La Juve poi è stata brava a spingere subito sull'acceleratore in Turchia, trovando i gol di Vidal e Osvaldo tra una serie di grandi occasioni. Ora però Fiorentina e Juve dovranno vedersela agli ottavi, nel confronto diretto. E dunque si può già dire che le italiane avranno al massimo due rappresentanti nei quarti di Europa League. Una appunto tra Fiorentina e Juve, più il Napoli se riuscirà - come ci auguriamo - ad eliminare il Porto. E se il Milan non riuscirà a fare il miracolo nel ritorno a Madrid, ribaltando la sconfitta incassata a Milano, ci troveremo come detto  al massimo con un paio di rappresentanti nella manifestazione chiaramente meno affascinante. Certo, vincere l'Europa League sarebbe comunque molto gratificante, ed è giusto che chi si troverà lì, ce la metterà tutta per riuscire a centrare l'obiettivo. Ma, diciamolo francamente: senza pensare di poter emulare a breve scadenza la Spagna - che trionfa in Champions con Ronaldo, Messi e Diego Costa, e in più vince anche in Europa League - sarebbe bene cominciare a pensare un po' più grande. A un'Italia che torni protagonista, ad ascoltare sempre più frequentemente quella musichetta che ti fa sentire davvero importante ed è la colonna sonora delle sfide tra colossi del continente. Argomenti tackle 
FIRENZE - Come volevasi dimostrare, gli ottavi di Europa Cup varano il derby italiano Juventus-Fiorentina. La Viola sbroglia una pura formalità e non ha soverchie difficoltà nel controllare l'orgoglio dell'Esbjerg, squadra giovanissima, acerba ma talentuosina. Finisce 1-1, ma il match mai è messo in discussione. [[ge:rep-locali:repubblica:79827272]] Nel primo tempo in avvio tutti cercano Matos, che compie gli anni (21, che invidia!), l'ala corre tanto ma l'Esbjerg è assai attento in fase difensiva. Match per così dire accademico, se volete da partitella del giovedì. Due volte Dubravka chiamato a interventi a terra e nulla più. Borja Valero, ecco, quello "cattivo", è uno il cui repertorio tecnico, l'intelligenza tattica, il timing del passaggio, insomma le qualità del centrocampista a denominazione di origine controllata... Borja Valero, dicevamo, mostra i suoi gioielli. Chicche tecniche, intuizioni geniali, il Rinascimento del pallone, uno che con Firenze calza a pennello. Gli esteti del pallone, ma in fondo anche i gentlemen, non possono che essere dispiaciuti della stangata amministrativa che lo ha colpito, giusta come talvolta lo è Equitalia. Ma è un'altra storia... Poco da raccontare nella prima parte, gli occhi su Gomez che mostra appena la qualità rapace nel gioco aereo e viene alla fine ben controllato da Drobo-Ampem e Lucena, l'esotica cerniera centrale dell'Esbjerg. Molto più frizzantina è la ripresa. Non solo perché i danesi inseriscono uno dei gemelli Ankersen, Jacob, dai cui piedi passano quasi tutte le proposte d'attacco più interessanti degli ospiti. Anche perché la Fiorentina alza i ritmi e si fa sentire. Pronti via, ed è subito gol. Due minuti per vedere la specialità della casa dello sloveno Ilicic, punizione al limite dell'area tradotta in soldoni con un magistrale tiro che scavalca la barriera e s'infila sotto l'incrocio. Come nel primo tempo tutti i toscani si affannavano a cercare Matos, stavolta il più cercato da tutti è Gomez, che cerca il ritmo partita e cerca soprattutto il primo gol europeo con la Viola. Lo trova in realtà, ma viene segnalato un fuorigioco da rivedere. E imprecisi però sono i passaggi. SuperMario si muove molto, ma ancora non riesce a essere parte integrante della manovra. [[ge:rep-locali:repubblica:79830084]] Sembra un monologo toscano, lo solita girandola di cambi, ma di tanto in tanto i danesi varcano la metacampo e lo fanno con una certa pericolosità. Verstergaard in particolare, un ventunenne al debutto continentale, prima scippa palla a Compper e s'avventa sulla stessa scaricando un  tiro ravvicinato ben ribattuto da Rosati. Poi in pieno recupero fa una bella giocata: tunnel e diagonale ravvicinato nell'angolino, stavolta Rosati non ci arriva. Uno a uno. Giusto così. FIORENTINA-ESBJERG 1-1 (0-0) FIORENTINA : Rosati - Roncaglia, Gonzalo (59' Tomovic), Compper, Pasqual (78' Vargas) - Pizarro, Ambrosini (65' Bakic), B. Valero - Matos, Gomez, Ilicic. All. Montella ESBJERG : Dubravka - Knudsen, Lucena, Drobo-Ampem,  Laursen - Andersen (68' Lekven), Bergvold - Rasmussen (42' Vestergaard), Nielsen, Pusic (56' J. Ankersen) - Van Buren. All. Frederiksen ARBITRO : Strahonja (Cro) RETI : 47' Ilicic, 91' Vestergaard. NOTE : ammoniti: Knudsen. Recupero: 1' e 3'. Argomenti fiorentina europa league Leggi i commenti I commenti dei lettori 
TRABZON – La Juventus domina in Turchia e chiude la pratica Trabzonspor con il medesimo risultato dell’andata (2-0) nel match di ritorno dei sedicesimi di finale di Europa League. I bianconeri si regalano così un ottavo suggestivo, tutto italiano, contro la Fiorentina. Partita senza storia a Trabzon e decisa nel primo tempo dalle reti di Vidal e Osvaldo. [[ge:rep-locali:repubblica:79826623]] JUVE TRAVOLGENTE – Antonio Conte schiera il suo consueto 3-5-2 con Giovinco e Osvaldo in attacco. In difesa Caceres, Bonucci e Ogbonna, mentre Isla e Peluso sono gli esterni di centrocampo. Nel mezzo Vidal, Pogba e Marchisio. Hami Mandirali risponde con un 4-2-3-1 con Janko unica punta, supportato da Olcan Adin, Mierzejewski e Malouda. Ozer e Zokora sono davanti alla difesa. Ci si aspetta un Trabzonspor all’arrembaggio per recuperare il doppio svantaggio subito all’andata, ma è la Juventus a prendere in mano la partita e a comandare. I turchi sono assediati nella loro area di rigore e subiscono le scorribande piemontesi. Al 5’ il portiere Onur devia sul palo un tiro di Isla; poco dopo ancora decisivo Onur su Marchisio che calcia dal limite, mentre Vidal viene fermato da Yumlu. Al 12’, dopo un corner, l’estremo difensore turco dice di no a Pogba e al 14’ è strepitoso prima su Bonucci e poi su Marchisio. Peluso segna, ma è in netto offisde. [[ge:rep-locali:repubblica:79829926]] LE FIRME DI VIDAL E OSVALDO – Al minuto 18 arriva il meritato vantaggio: conclusione di Giovinco in area, dopo un assist dal fondo sinistro di Osvaldo. Onur respinge ancora una volta, ma arriva Vidal che non sbaglia da pochi metri, alzando la palla quel che basta per metterla dentro. Prima rete del cileno in Europa League. La Juve non si accontenta e va alla carica per trovare il 2-0. Raddoppio che arriva al 33’: lancio lungo in area per Giovinco che crossa dal fondo sinistro e per Osvaldo, tutto solo, è un gioco da ragazzi insaccare praticamente a porta vuota. Nell’azione si fa male il terzino Kadir Keles che deve cedere il posto a Yavru. Conte invece pensa già al campionato e toglie dal campo Pogba per far entrare Padoin. La Juventus abbassa i ritmi e controlla il doppio vantaggio, quadruplo se si sommano le reti dell’andata. Il tempo finisce con uno splendido lancio d’esterni di Giovinco per Vidal che però in area perde l’attimo giusto e Onur salva di nuovo. [[ge:rep-locali:repubblica:79829933]] SUPER ONUR – Il Trabzonspor non alza mai i ritmi e di conseguenza subisce la Juventus anche nel secondo tempo. Giovinco, tra i migliori in campo, cerca il gol e i compagni provano a dargli una mano, ma senza fortuna. All’8’ delizioso pallonetto del fantasista ma Aykut con la testa, davanti alla porta, salva. Conte ricorre ancora ai cambi pensando agli impegni del campionato e così prima esce Caceres per Barzagli e più avanti Marchisio per Pirlo. Come nella gara di andata, il migliore dei turchi è il portiere Onur. Al minuto 28 salva su Padoin, ben servito da Osvaldo; al 32’ è invece provvidenziale su una deviazione ravvicinata di Giovinco. Al 34’ è al contrario la Juventus che spreca: punizione di Giovinco, il portiere respinge, e Peluso da pochi metri spara alto. L’estremo difensore turco completa la sua grande prova fermando anche Osvaldo al 36’. La partita scivola verso il 90’ senza altre emozioni; il Trabzonspor ci prova solo nel finale, ma senza fortuna. E così i turchi salutano l’Europa League mentre la Juventus vista stasera può realmente puntare a questo trofeo. Trabzonspor-Juventus 0-2 (0-2). Trabznospor (4-2-3-1): Oruk Kivrak, Bosingwa (1′st Osmanpasa), Yumlu, Aykut Demir, Keles (37′pt Zeki Yavru), Merzejeski (25′ st Borceanu), Malouda, Olcan Adin, Zokora, Ozer Hurmaci, Janko (89 Zeki Ayvaz, 20 Colman, 9 Emre Gural, 12 Paulo Enrique). All.: Mandirali. Juventus (3-5-2 ): Buffon, Caceres (13′ st Barzagli), Bonucci, Ogbonna, Isla, Vidal, Marchisio (25′st Pirlo), Pogba (36′pt Padoin), Peluso, Osvaldo, Giovinco (30 Storari, 26 Lichtsteiner, 10 Tevez, 14 Llorente). All.: Conte. Arbitro : Kralovec (Repubblica Ceca). Reti : nel pt 18′ Vidal, 33′ Osvaldo. Angoli : 5 a 2 per la Juventus. Recupero : 1’ e 2’. Spettatori : 25mila circa. Argomenti europa league juventus fc Leggi i commenti I commenti dei lettori 
None Leggi i commenti I commenti dei lettori 
FIRENZE - Montella a tutto tondo. Parla d'Europa e d'Italia con abituale serenità. Altro che antipatico! Facile era il match di ritorno con i danesi. "Ho pensato di provare a dare minutaggio a calciatori che staunno recuperando - dice - e a far rifiatare chi ha giocato di più. Buone le risposte". Ora negli ottavi di coppa c'è la Juventus. "L'avversaria che per prima avrei voluto evitare" dice l'Aeroplanino, planando sulla pista della sincerità. Eppure la Viola è riuscita nell'impresa di battere la corazzata di Conte. "Però ricordo bene quella partita - dice Montella - che giocammo alla grande vincendo con merito. La ricordo e ricordo la prima ora di quella gara. Ce la giocheremo ma avrei voluto evitare questa sfida ora. Match difficile, esaltante, vedremo". [[ge:rep-locali:repubblica:79827272]] Intanto prosegue il recupero di Mario Gomez... "Non ha ancora nelle gambe i 90' - dice Montella - ma stasera ho provato apposta a tenerlo in campo per tutta la sfida. Ha fatto fatica alla fine, penso che gli serva. Stiamo recuperando diversi giocatori, non solo lui. Seguiamo una programmazione meticolosa, direi scientifica, sono contento". Montella mostra il guanto a chi maliziosamente gli chiede un parere sulla designazione nella squadra arbitrale di Milan-Juventus del mantovano Gervasoni. Non andava punito? "Sono contrario alle punizioni - dice Montella - perché credo che l'errore sia umano. Si può sbagliare, tutti sbagliano. Punire non ha senso. Quando un giocatore sbaglia, io gli dò fiducia, se credo in lui. Dirò di più: io gli avrei affidato la direzione arbitrale". Ecco Mario Gomez. Sorride ma non è ancora contento. "E' vero, mi manca il ritmo partita e non è facile per me ritrovarlo dopo cinque mesi di assenza. Sono solo due settimane che lavoro con il gruppom e mi accorgo da solo come sia indietro. Non credevo neanche io che fosse così difficile recuperare bene. Sto lavorando, so che mi aspetta n lavoro ancora più duro, ma io lo voglio fare. Qualche volta mi sento triste, ma voglio tornare al cento per cento al più presto". Il tedesco parla anche della sfida con la Juventus. "Spero di esserci ma non è il mio obiettivo, quello. Io cerco di tornare al top al più presto possibile". [[ge:rep-locali:repubblica:79830648]] Infine Gonzalo. Anche lui si concentra sull'Euroderby: "Una grande partita, contro una grande squadra, giocheremo nel campo che ospiterà la finale - dice l'argentino - sarà una partita bella e difficile. Prendiamo troppi gol? Non possiamo cambiare il nostro modo di giocare, prendiamo rischi, ma le nostre caratteristiche ci portano sempre a giocare. L'importante è portare a casa la partita". Argomenti fiorentina europa league vincenzo montella Leggi i commenti I commenti dei lettori 
TRABZON – "Non è mai bello che si scontrino già agli ottavi due squadre dello stesso paese, mi piacerebbe che andassero tutte avanti. La Fiorentina sarà un ostacolo molto molto duro”. Dopo la vittoria in Turchia, il tecnico della Juventus, Antonio Conte, guarda al derby italiano che lo attende agli ottavi di Europa League. [[ge:rep-locali:repubblica:79826623]] “NON PENSAVAMO AL MILAN” – E per quanto riguarda la vittoria sul Trabsonspor aggiunge: "è stata tutta un’altra partita rispetto all’andata quando abbiamo rischiato di compromettere tutto. Non pensavamo al Milan per domenica, ma quando la partita si è messa bene ho fatto dei cambi”. GIOVINCO: “NIENTE GOL, MA BUONA INTESA” – "Non sono riuscito a segnare però era importante fare una bella prova, giocare novanta minuti e soprattutto qualificarsi”. Così Sebastian Giovinco ai microfoni di Sky Sport a fine gara. La Formica Atomica ha parlato anche dell’intesa con Osvaldo: “Non avevamo giocato tantissimo anche se in Under 21 e in Nazionale maggiore qualche partita l’avevamo fatta insieme. Allenandoci insieme abbiamo fatto una buona prova”. Giovinco è poi tornato sui fischi subiti alla sostituzione durante Juventus-Chievo e alla difesa fatta nei suoi confronti da parte del tecnico Conte: “Mi dispiace che si sia creata questa cosa nei miei confronti e nei confronti del mister. Però spero di fare bene e fare ancora di più in modo che questi fischi diventino applausi”. [[ge:rep-locali:repubblica:79830408]] OSVALDO: “ABBIAMO DOMINATO” – “Potevo fare qualche gol in più, ma questo era un campo difficile. Ho segnato, quindi è andata bene”. Lo ha detto Pablo Daniel Osvaldo ai microfoni di Mediaset Premium al termine della partita. “Abbiamo giocato e iniziato come dovevamo, è stato un dominio e abbiamo giocato anche meglio rispetto all’andata – ha aggiunto l’italo-argentino -. Ora subito testa al Milan. Non c’è tempo per riposare”. Argomenti europa league juventus fc antonio conte sebastian giovinco pablo daniel osvaldo Leggi i commenti I commenti dei lettori 
Un ammasso di ruggine, dai cartelli alle recinzioni. Qualche gatto e alcuni cani si aggirano, indisturbati padroni del cantiere ormai morto. Doveva essere l'avveniristica stazione dell'arte all'interno del polo universitario di Monte Sant'Angelo. La bretella in grado di collegare il campus con Cumana e Circumflegrea fino agli interscambi con metropolitana e Linea 6. Dieci anni per costruire una galleria di due chilometri tra l'Università e Soccavo ormai abbandonata da tempo, mentre le installazioni dello scultore anglo-indiano Anish Kapoor che avrebbero dovuto arricchire la stazione sono sotto sequestro in un deposito olandese. Il fotoreportage di Riccardo Siano I vigilantes all'ingresso del campus di Monte Sant'Angelo indicano gentilmente il cantiere abbandonato: "Duecento metri a destra". Mentre gli studenti all'esterno attendono anche tre quarti d'ora il passaggio di un bus. "Quando hanno aperto i cantieri ero all'ultimo anno delle elementari", racconta una matricola di Economia che abita a Soccavo. Una bretella ferroviaria per creare un anello nei trasporti su ferro nell'area flegrea della città collegando non solo il polo accademico ma anche rioni popolosi come parco San Paolo. Un'idea intelligente, avviata con i fondi del bradisismo e rimpolpata dal Cipe, trasformata via via in un naufragio nel passaggio in Regione tra il governo Bassolino e il governo Caldoro. Con l'Eav, la holding regionale dei trasporti, inghiottita nel frattempo in un gorgo di contenziosi aperti dalle imprese di costruzione man mano che i cantieri si sono desertificati. I cantieri. Ce n'è un altro abbandonato esattamente allo stesso modo poche centinaia di metri più avanti all'interno del rione Traiano. Stessa scena, stessa ruggine, stesso abbandono. Perché la stazione di Monte Sant'Angelo avrebbe dovuto essere il gioiello della nuova metropolitana, ribattezzata dieci anni fa Linea 7, che sulla carta comprende tre tronchi: dalla Circumflegrea di Soccavo al polo universitario per una spesa prevista di 114.5 milioni; da Monte Sant'Angelo al Parco San Paolo (132 milioni) e da lì a via Terracina con interscambio con la Cumana (121 milioni) per un totale di 367 milioni. Il tutto ora complicato dal vortice di contenziosi che secondo Ennio Cascetta, assessore ai Trasporti nell'era Bassolino, sono "colpa esclusiva dell'amministrazione Caldoro che ha bloccato i lavori lungo l'intera tratta". E qui scatta la reazione del successore di Cascetta, Sergio Vetrella, che si è fatto consegnare dagli uffici le cifre: "I contenziosi sono colpa dell'amministrazione Bassolino che ha avviato i lavori senza avere la necessaria copertura finanziaria dell'intera opera. Tanto è vero che noi abbiamo trovato, rispetto a una spesa complessiva prevista in 367 milioni, impegni di spesa precedenti alla nostra gestione per 136 milioni e ne abbiamo recuperati ben 231 anche grazie all'intesa firmata in queste ore con il governo relativamente al piano complessivo di ventuno miliardi per le infrastrutture in Campania". "Il piano - spiega Vetrella - pone come prioritarie quelle opere già avviate in passato ma sospese per la mancanza della dovuta copertura finanziaria. Interventi per un valore di circa 10 miliardi, in parte già disponibili ed in parte con fonti finanziarie certe. Così rispondiamo alle giuste esigenze sia delle ditte sia delle famiglie di lavoratori in grave sofferenza, fornendo un contributo decisivo alla ripartenza dell'asfittico mercato del lavoro". Sui tempi, però, l'assessore regionale non si sbilancia: "I cantieri della bretella ferroviaria di Monte Sant'Angelo riapriranno, prima ci sono però molti contenziosi da risolvere". 
