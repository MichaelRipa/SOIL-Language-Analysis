BAGDAD - Dopo sei giorni di combattimenti, i miliziani di al-Qaeda hanno conquistato il centro di Falluja, città della regione irachena di al-Anbar a 60 chilometri da Bagdad: otto soldati iracheni e almeno 55 qaedisti hanno perso la vita durante gli ultimi scontri a Ramadi (capoluogo della regione) e a Falluja. E questo in realtà è solo l'ultimo episodio di una serie di violenze e battaglie che restano aperte su più fronti. Lungo il corso dell'Eufrate ci sono 800 chilometri di terreno in cui i ribelli di al-Qaeda stanno combattendo: sul confine siriano il bersaglio sono gli insorti locali, mentre al confine con l'Iraq lo scontro è tra qaedisti e tribù filogovernative. [[ge:rep-locali:repubblica:75152881]] Nella regione irachena di al-Anbar i sunniti combattono dal 31 dicembre, sostenuti dal fronte estremista Isis (il gruppo "dello Stato islamico dell'Iraq e del Levante): nei giorni scorsi i qaedisti dell'Isis hanno raggiunto Ramadi e oggi a Falluja hanno issato le bandiere nere di al-Qaeda. Nel frattempo le milizie tribali circondano la città, rimasta un simbolo della resistenza all'invasione anglo-americana del 2003. "Non cederemo un metro del terreno fino a quando non avremmo vinto tutti i gruppi terroristi e portato in salvo la gente di al-Anbar", ha detto il premier Maliki sostenuto da Iran e Stati Uniti. Oggi, per la prima volta dall'inizio degli scontri, il governo iracheno ha dichiarato di aver subìto delle perdite. Il fronte occidentale degli scontri è invece costituito dalle regioni nord-occidentali siriane di Idlib e Aleppo: secondo fonti degli attivisti siriani, prima di ritirarsi i qaedisti a Harem avrebbero ucciso 35 prigionieri. In un comunicato diffuso oggi, al-Qaeda ha inoltre rivendicato l'attentato che giovedì ha scosso la periferia a sud di Beirut , dichiarando che le battaglie in Iraq e in Siria rientrano in realtà in uno scenario molto più ampio, comprendente non a caso anche il Libano. Argomenti iraq al-qaeda scontri falluja beirut 
ROMA – Si chiudono con altrettanti successi interni i due anticipi della 14/a giornata del campionato di basket di Serie A: sorride Pistoia, che guadagna posizioni in classifica e si allontana dalla zona calda, superando Bologna grazie ad un canestro di Johnson all’ultimo secondo. Più netto è il successo di Cantù su Reggio Emilia, che vale il primato solitario in attesa delle altre gare del turno. ACQUA VITASNELLA CANTÙ-GRISSIN BON REGGIO EMILIA 73-65 (16-13, 35-24, 53-42) Cantù può godersi una notte da regina solitaria della Serie A, grazie al successo su una Reggio Emilia che, pur sempre costretta ad inseguire, è rimasta in partita fino agli ultimi minuti, forte soprattutto della prova dell’ex Kaukenas. Nel primo quarto gli emiliani riescono infatti a mettere in difficoltà i padroni di casa grazie a gioco rapido di Cinciarini e i tiri di White dalla media, pur non pungendo da tre punti. Reggio la fa da padrona sotto i tabelloni almeno fino all’entrata in campo di Marconato, che non fa rimpiangere l’infortunato Cusin. Dopo il sostanziale equilibrio del primo quarto, Reggio allunga nella seconda frazione, trascinata da un Kaukenas molto ispirato. Non appena il lituano esce per rifiatare, Reggio perde la via del canestro, grazie soprattutto all’ottima difesa di Cantù. Al 16′ comincia l’allungo canturino cui non riesce a rimediare il rientrato Kaukenas che si fa stoppare da Jenkins. La ritrovata vena di Ragland, con l’aiuto di Uter e Aradori, consente ai lombardi di chiudere la prima metà di gara sul +11. Reggio rientra e risale la china fino al -3, grazie alle triple di Bell e Cinciarini, ma al 25′ è di nuovo Cantù a fare la voce grossa, con le incursioni in area di Gentile (top scorer con 19 punti) e Aradori e con Marconato che ferma Brunner sotto le plance. Menetti passa a zona nel finale di terzo quarto ma il diversivo tattico non basta ad arginare Cantù, che va a segno dalla massima distanza con Abass e Gentile con una spettacolare tripla da metà campo sul fischio della sirena. Nell’ultima frazione Reggio Emilia si affida ancora al tiro di Bell e Filloy per provare a recuperare, ma Cantù gioca con serenità, mostrando di essere più solida sia in difesa che in attacco. Arrivano ancora i punti provvidenziali di Gentile e soprattutto del lungo Uter, autore di uno strepitoso ultimo quarto, a mettere in ghiaccio il successo. GIORGIO TESI GROUP PISTOIA-GRANAROLO BOLOGNA 80-79 (24-13, 42-31, 61-57) Importante successo in chiave salvezza per la Giorgio Tesi Group Pistoia, che aggancia momentaneamente il gruppone a quota 12 grazie alla vittoria di misura sulla Granarolo Bologna, per 80-79. I padroni di casa partono a razzo, arrivando anche a +15 su Bologna (30-15) con il gioco da tre punti di Daniel; la Virtus si riporta sotto fino al -6 (35-29) grazie soprattutto alle triple di Imbrò. Nel terzo quarto, Bologna rovescia il match con un parziale di 23-2 in apertura, che porta le V nere a +8 (46-54). I padroni di casa mantengono la calma e reagiscono, infilando un 17-3 che consente loro di cominciare l’ultimo quarto avanti di 4 (61-57). Nell’ultimo periodo regna l’equilibrio: Walsh firma il vantaggio per Bologna (69-70), Wanamaker (miglior realizzatore della serata con 19 punti) porta i suoi sul +3 (78-75) ma Motum segna il sorpasso emiliano a 46 secondi dalla fine (78-79). A 1 secondo dal termine, da oltre sei metri, Johnson trova il canestro della vittoria per l’apoteosi pistoiese. ACQUA VITASNELLA CANTÙ-GRISSIN BON REGGIO EMILIA 73-65 (16-13, 35-24, 53-42) CANTÙ : Abass 3, Jones 2, Uter 18, Rullo, Leunen 5, Jenkins 7, Marconato 2, Ragland 2, Aradori 15, Gentile 19. Allenatore: Sacripanti REGGIO EMILIA : White 10, Filloy 3, Brunner 4, Antonutti, Bell 15, Frassinetti ne, Kaukenas 15, Cervi 2, Silins 4, Pini ne, Cinciarini 12. Allenatore: Menetti. ARBITRI : Biggi, Aronne, Calbucci NOTE – Tiri liberi: Cantu’ 16/21, Reggio Emilia 9/14. Nessun uscito per 5 falli. GIORGIO TESI GROUP PISTOIA-GRANAROLO BOLOGNA 80-79 (24-13, 42-31, 61-57) PISTOIA : Daniel 8, Meini, Galanda 8, Wanamaker 19, Washington 15, Cortese 3, Evotti ne, Bozzetto ne, Gibson 14, Johnson 13. Allenatore: Moretti BOLOGNA : Gaddefors 2, Hardy 17, Motum 9, Imbrò 9, Fontecchio, Guazzaloca ne, Negri ne, Gazzotti ne, Ware 13, Jordan 10, King 2, Walsh 17. Allenatore: Bechi ARBITRI : Mattioli, Seghetti, Di Francesco NOTE – Tiri liberi: Pistoia 17/25, Bologna 20/26. Nessun uscito per 5 falli. Argomenti cantù basket reggio emilia basket pistoia basket virtus bologna basket Leggi i commenti I commenti dei lettori 
PISTOIA – Muore con la palla in mano la Virtus, dopo una notte da tregenda. Johnson il pivot avversario l’ha stroncata con un tiro da 5 metri, marcatissimo, per l’80-79 a 1 secondo dalla fine. Pugnalata al cuore, anche perché dopo il time-out la Virtus ha avuto la rimessa da centrocampo per la stoccata della disperazione, ma Hardy (ex di lusso) non è riuscito a ricevere. Il valico dell’Appennino è finito con un sipario al fiele, i bianconeri rimangono ottavi (Reggio Emilia ha perso a Cantù) ma non dipendono più da loro stessi nella corsa alla qualificazione alle Final Eight di Coppa Italia. Vincere l’ultima di andata domenica in casa con Cantù potrebbe non essere sufficiente. L’onore delle armi c’è, i due punti no. Peccato davvero, ma il macigno del solito primo tempo orrendo, anche a -15 sul 17-32, la Virtus se l’e portato dietro per tutta la gara. Messa alla corde, con King e Gaddefors fuori partita (per falli e ignavia), la Granarolo con Ware e Walsh e la zona difensiva aveva impastato un terzo quarto con i fiocchi. Piazzando un piazzale di 21-2 in 7’ buono per issarla sul 54-46 a 13’ dalla fine. Lì Pistoia ha reagito con la sua maggiore energia atletica, impattando prima del termine del terzo periodo. Anzi superando, con quattro punti regalati da un fallo tecnico dopo una tripla di Galanda. Che è costato il 57-61. Poi la volata nell’ultimo quarto, un testa a testa di orgoglio, fino al 79-78 segnato da Motum a 44”. Poi errore di Wanamaker e Ware che non è arrivato al ferro a 5” dal termine. Sufficienti, con due rimesse, a Pistoia per orchestrare il tiro della vita. GIORGIO TESI-GRANAROLO 80-79 Giorgio Tesi: Wanamaker 19, Gibson 14, Washington 15, Daniel 8, Johnson 13, Meini, Cortese 3, Galanda 8. Ne Bozzetto, Evotti. Granarolo: Imbrò 9, Hardy 17, Walsh 17, King 2, Jordan 10, Ware 13, Fontecchio, Gaddefors 2, Motum 9. Ne Gazzotti, Guazzaloca, Negri. Arbitri: Mattioli, Seghetti, Di Francesco Note: tiri liberi: Pt 17/25, Bo 20/26. Da due: Pt 24/41, Bo 16/37. Da tre: Pt 5/17, Bo 9/18. Rimbalzi: Pt 34, Bo 30. Parziali: 5’ 13-9, 10’ 24-13, 15’ 32-19, 20’ 42-31, 25’ 46-49, 30’ 61-57, 35’ -, 40’ -. Massimo vantaggio Virtus: +8 (54-46) al 27’. Massimo svantaggio: -15 (17-32) al 14’.Basket, Pistoia-Granarolo 80-79 Argomenti basket virtus bologna 
None Leggi i commenti I commenti dei lettori 
None Leggi i commenti I commenti dei lettori 
ROMA - Finita la tregua per le feste, smaltita la delusione per il flop della manifestazione di piazza del Popolo, il movimento dei cosiddetti 'Forconi' si rimette in marcia. Stavolta senza puntare su Roma ma minacciando possibili occupazioni di Comuni e Prefetture. La linea del 'Coordinamento 9 Dicembre' l'hanno lanciata oggi il siciliano Mariano Ferro ed il veneto Lucio Chiavegato, che rappresentano l'ala moderata in rotta con l'ala dura di Claudio Calvani di Latina. "Perchè - ha spiegato ancora oggi Ferro - la linea del 'tutti a casa' non porta da nessuna parte". "Vogliamo ripartire dai territori, dai rappresentanti dei tantissimi presidi di protesta, perchè andare a Roma costa troppo per i simpatizzanti già impoveriti dalla crisi e si presta a infiltrazioni di estremisti e violenti", ha aggiunto. L'ala "moderata" però non rinuncia ad azioni clamorose: "Stiamo pensando di occupare i Comuni e di fare dei presidi davanti alle prefetture. I sindaci devono decidere da che parte stare, se fare gli esattori in cui sono stati trasformati dal governo o stare con i cittadini". [[ge:rep-locali:rep-roma:72333775]] Ecco dunque l'ultimatum del Coordinamento al governo, con tanto di elenco di richieste: "Governo e parlamento - hanno detto Ferro e Chiavegato - hanno tempo fino al 21 gennaio 2014 altrimenti gli italiani saranno legittimati a prendere qualsiasi iniziativa". Si chiede la sospensione immediata delle procedure esecutive di Equitalia o di altri enti; l'istituzione di un fondo di garanzia nazionale per tutte le aziende di tutti i settori produttivi; l'aumento in busta paga per i dipendenti privati (300 euro) attraverso la defiscalizzazione degli oneri contributivi a carico dell'impresa. Poi, ancora, l'aumento delle pensioni minime e l'adeguamento delle pensioni di invalidità tramite il taglio delle pensioni d'oro e delle spese improduttive; la riduzione considerevole del costo del carburante per uso professionale (trasporti, agricolo, peschereccio) nonchè dei pedaggi autostradali. Infine, la tutela del made in Italy, con inasprimento severo delle sanzioni, incluso l'arresto, per chi pratica contraffazioni in tutti i settori produttivi. Argomenti forconi 
None Leggi i commenti I commenti dei lettori 
