MILANO – La notizia, paradossalmente, dovrebbe essere che la Fiorentina non passa a San Siro contro il Milan dopo che negli ultimi tre anni è  sempre tornata a casa col bottino bello pieno. La realtà dei fatti, invece, dice che i viola, pur faticando, hanno fermato sull’1-1 un buon Milan nel posticipo dell’ottava giornata di serie A impedendo agli uomini di Inzaghi di agganciare il terzo posto solitario e avvicinare la seconda piazza occupata della Roma. UN MURO VIOLA - Non è stata una partita indimenticabile quella vista a Milano. Merito o demerito (a voi l’ardua sentenza) di una Fiorentina travestita da “provinciale”. I viola hanno giocato l’intera gara nella propria metà campo ripartendo solo in contropiede. Un gioco che non eravamo più abituati a vedere con Montella in panchina. Questo ha di fatto paralizzato l’offensiva rossonera che ha sempre fatto fatica a trovare il varco giusto per far male a Neto. Tra i 10 giocatori viola dietro la linea della palla (solo Babacar era esente in fase difensiva) e i centrocampisti e gli attaccanti del Milan, gli ultimi 30 metri viola erano sempre super-affollati. Quasi impossibile trovare gli spazi per far entrare la palla in area, non è un caso che il vantaggio casalingo sia arrivato su calcio d’angolo. [[ge:rep-locali:repubblica:99080819]] IL MATCH - Con queste premesse si è visto un primo tempo avaro di emozioni con i rossoneri che, pur tenendo quasi sempre il pallone tra i piedi, hanno faticato a sfondare il muro viola innalzato da Montella davanti alla porta di Neto. Serve una palla da fermo per scardinarlo e al 26′ arriva l’occasione che tutti aspettano: è uno schema con Menez che dalla bandierina crossa sul secondo palo per la sponda di Zapata, al centro dell’area piccola si avventa come un fulmine de Jong che di testa sfonda la barricata viola. La ripresa vede una Fiorentina più pimpante, ma è sempre il Milan a rendersi pericoloso con Poli e Menez. I viola ci provano da fuori prima con Aquilani, poi con Mati Fernandez: sono le prove generali del gol, perchè al 19′ Ilicic, appena entrato, scarica il sinistro dai 20 metri che beffa Abbiati e gela San Siro. Il pari spinge i rossoneri a imporre nuovamente il proprio gioco, ma come nel primo tempo, Honda e compagni sbattono continuamente contro il muro di maglie viola che diventa ancora più fitto quando Montella sposta Cuadrado e Vargas (subentrato a Mati Fernandez) sulle fasce bloccando così le avanzate di De Sciglio e, soprattutto, Abate. Inutile l’assalto finale degli uomini di Inzaghi che devono accontentarsi di un pari. MILAN-FIORENTINA 1-1 (1-0) MILAN (4-3-3): Abbiati 6; Abate 6.5, Alex 6.5, Zapata 6, De Sciglio 5.5; Poli 5.5 (23′ st Bonaventura 5.5), De Jong 7, Muntari 6; Honda 6, Menez 5.5 (35′ st Torres sv), El Shaarawy 6. In panchina: Diego Lopez, Agazzi, Armero, Bonera, Rami, Essien, Saponara, Van Ginkel, Niang, Pazzini. Allenatore: Inzaghi FIORENTINA (4-3-1-2): Neto 6; Tomovic 5.5, Savic 6, Rodriguez 6, Alonso 5.5; Kurtic 5 (9′ st Ilicic 6.5), Borja Valero 5.5, Aquilani 5; Matias Fernandez 6 (25′ st Vargas 6); Cuadrado 5.5, Babacar 5.5 (36′ st Badelj sv). In panchina: Lupatelli, Tatarusanu, Basanta, Paqual, Joaquin, Richards, Marin, Lazzari, Bernardeschi. Allenatore: Montella ARBITRO: Banti di Livorno RETI: 25′ pt De Jong, 20′ st Ilicic NOTE: Serata serena, terreno in buone condizioni. Spettatori: 50.000 circa. Ammoniti: Cuadrado, Muntari, De Jong, Rodriguez. Angoli: 5-4. Recupero: 0′; 3′. Argomenti fiorentina milan ac serie a Leggi i commenti I commenti dei lettori 
CITTÀ DEL CAPO - Il portiere e capitano della nazionale sudafricana di calcio, Senzo Meyiwa, è stato ucciso nel corso di una rapina a Città del Capo. Secondo quanto riferito dalla polizia, Meiywa si trovava a casa della fidanzata quando un uomo gli ha chiesto di consegnargli il cellulare e poi gli ha sparato. Il 27enne Meiywa era diventato portiere titolare subentrando all'infortunato Itumeleng Khune, da cui ha anche ereditato la fascia di capitano. Sabato sera Meyiwa aveva giocato con i suoi Orlando Pirates nella  partita vinta per 4-1 all'Orlando Stadium contro l'Ajax di Città del  Capo. Negli ultimi mesi si era messo in luce con il Sudafrica, mantenendo la porta inviolata in quattro occasioni. Venerdì in un incidente stradale era morta un'altra gloria dello sport sudafricano, l'ex medaglia d'argento olimpica degli 800 metri Mbulaleni Mulaudzi. Argomenti sudafrica Leggi i commenti I commenti dei lettori 
None Leggi i commenti I commenti dei lettori 
LIONE - La corsa del Marsiglia si interrompe allo "Stade Gerland". Il Lione ferma la capolista con un gol al 65' dell'ex rossonero Gourcuff, un 1-0 che mette fine alla striscia di otto vittorie consecutive della capolista. La squadra di Bielsa ha ora quattro punti sul Psg, con Lione e Saint Etienne a ruota. RISULTATI 11^ GIORNATA VENERDI' Tolosa - Lens 0-2 SABATO Paris SG - Bordeaux 3-0 Bastia - Monaco 1-3 Caen - Lorient 2-1 Evian TG - Nantes 0-2 Reims - Montpellier  1-0 DOMENICA Rennes - Lille 2-0 Guingamp - Nizza 2-7 Saint Etienne - Metz 1-0 Lione - Marsiglia 1-0 CLASSIFICA : Marsiglia 25 punti; Paris SG 21; Lione, Saint Etienne 20; Nantes 19; Bordeaux 18; Nizza, Monaco 17; Rennes, Lille, Metz 15; Montpellier, Tolosa, Reims 14; Caen 12; Lens 11; Evian, Lorient, Bastia 10; Guingamp 9. Argomenti calcio francese ligue 1 Leggi i commenti I commenti dei lettori 
MILANO – Vittoria mancata a parte, Filippo Inzaghi ha visto un buon Milan contro la Fiorentina . “Questa serata mi rende molto felice, mi spiace soltanto per il risultato. Aver giocato alla pari con la Fiorentina, che punta al terzo posto dall’inizio della stagione, rappresenta un grosso passo avanti per noi. Non ricordo parate di Abbiati, abbiamo preso gol sull’unica loro conclusione in porta. Siamo stati bravi ad andare in vantaggio, ma non abbiamo sfruttato al meglio alcune nostre ripartenze. Dispiace, ripeto, il risultato: peccato”. [[ge:rep-locali:repubblica:99080819]] FATTO MOLTI PROGRESSI – “Ci sono tanti motivi per essere felici. Se non fosse stato per quella palla persa e per il gol di Ilicic adesso staremmo tutti festeggiando il terzo successo consecutivo. Dobbiamo migliorare di certo nella costruzione del gioco, ma in fase difensiva abbiamo fatto molti passi in avanti e oggi, sotto questo profilo, abbiamo giocato una grande gara. Abbiamo fatto il massimo – ammette Inzaghi -. Siamo lì: continuiamo a lottare e a crescere. Non possiamo diventare una squadra da scudetto in due soli mesi. Abbiamo fatto molti progressi: siamo davanti a grandi squadre. Prendiamoci i nostri meriti, anche se siamo consapevoli di poter migliorare, grazie a un intenso lavoro”. Poi il tecnico chiude sulla prestazione di Fernando Torres, anonimo dopo il suo ingresso a un quarto d’ora dalla fine. “Non mi ha deluso. Aspettiamo e diamogli tempo. Oggi gli ho preferito Menez e credo che il francese abbia ben giocato anche questa sera”. Argomenti milan ac filippo inzaghi Leggi i commenti I commenti dei lettori 
De Jong chiama, Ilicic risponde. Si può riassumere così una partita tatticamente chiusa nel primo tempo, che si sblocca soltanto dopo il gol del Milan al 25' del primo tempo. La Fiorentina non riesce ad impostare il proprio gioco nella prima frazione. Fa fatica e soffre l'aggressività dei rossoneri sopratutto a centrocampo. De Jong con un colpo di testa beffa Neto ed il match sembra indirizzarsi a favore proprio dei rossoneri. Poi però i viola trovano la giusta convinzione, complice anche il cambio nel secondo tempo di Montella: fuori Kurtic e dentro Ilicic. E così lo sloveno ripaga la fiducia, segnando al 65' il gol del definitivo pareggio. Un punto strappato a San Siro, dopo tre vittorie consecutive ottenute in questo stadio. E se si pensa che la Fiorentina soltanto giovedì scorso era a Salonicco, questo pareggio assume un sapore diverso. Quello di una condizione fisica che sta crescendo e di un morale che adesso deve riprendere a macinare risultati anche in campionato. Quota dieci punti raggiunta con i Montella boys che giocheranno la prossima partita mercoledì sera al Franchi contro l'Udinese che, complice questo pareggio del Milan, è salita in quarta posizione in classifica (16 punti per i bianco neri, 15 per i rossoneri). PRIMO TEMPO: DE JONG A SEGNO Ritmi blandi e partita tatticamente chiusa per entrambe le squadre. Che per metà primo tempo si studiano e quasi cercano di non scomporsi, con la fase d'impostazione lenta e prevedibile. Montella propone Borja Valero nuovamente titolare, con Kurtic al posto dell'infortunato Pizarro. Al 25' il lampo vincente del Milan. Su calcio d'angolo battuto dalla sinistra da Menez, Zapata sul secondo palo sponda di testa a centro area per De Jong. Colpo di testa e Neto battuto per l'1-0 rossonero. Uno schema studiato, probabilmente suggerito dall'esperto Gianni Vio: uno che è passato proprio in questa stagione dalla Fiorentina al Milan. I viola provano a reagire con Cuadrado al 27' ma la sua conclusione dalla distanza termina alta sopra la traversa. Al 34' l'ultima occasione viola con Kurtic: il suo tiro dal limine finisce sul fondo alla sinistra di Abbiati. SECONDO TEMPO: ILICIC PAREGGIA La Fiorentina entra con un altro piglio nella ripresa. Più aggressiva, più convinta. La svolta al 54', quando Montella sostituisce Kurtic ed inserisce Ilicic. Nel giro di due minuti i viola creano due occasioni: prima Aquilani impegna Abbiati in presa bassa, poi Mati Fernandez con un gran tiro dal limite manda di poco alto sopra la traversa. E' il preludio al gol. Che puntualmente arriva al 65'. Cuadrado recupera un pallone a centrocampo, scarica su Ilicic che avanza fino al limite dell'area: sinistro preciso ed angolato e gol dell'1-1. A questo punto Inzaghi inserisce Bonaventura e Torres al posto di Poli e Menez ma ancora una volta è la Fiorentina a creare una buona occasione. Al 77' Ilicic in contropiede serve sulla destra Tomovic, che crossa a centro area per Babacar: il senegalese prova la girata ma viene rimpallato in angolo. Montella sostituisce Mati Fernandez con Vargas e Babacar con Badelj, cercando maggiore copertura difensiva. Ed infatti arriva un pareggio. I viola bloccano ancora una volta i rossoneri a San Siro e, dopo tre vittorie consecutive in questo stadio, strappano un punto contro un Milan in forma e dato per favorito alla vigilia. MILAN (4-3-3-): Abbiati, De Sciglio, Abate, Alex, Zapata, Muntari, De Jong, Poli, Menez, Honda, El Shaarawy. A disp: Agazzi, Lopez, Saponara, Torres, Pazzini, Rami, Essien, Niang, Van Ginkel, Bonera, Armero, Bonaventura. Allenatore: Filippo Inzaghi. FIORENTINA (4-3-1-2): Neto, Tomovic, Savic, Gonzalo, Alonso, Borja Valero, Aquilani, Kurtic, Mati Fernandez, Cuadrado, Babacar. A disp: Tatarusanu, Lupatelli, Richards, Badelj, Vargas, Marin, Joaquin, Basanta, Pasqual, Bernardeschi, Lazzari, Ilicic. Allenatore: Vincenzo Montella. ARBITRO: Sig. Luca Banti. Argomenti fiorentina 
None Leggi i commenti I commenti dei lettori 
MILANO – Vincenzo Montella è soddisfatto a metà del pareggio ottenuto dalla Fiorentina in casa del Milan . “Abbiamo disputato una grandissima gara. Potevamo fare qualcosa di più dopo il gol, ma la squadra era stanca. Abbiamo sbagliato qualche scelta, ma dimostrato una grandissima personalità contro un Milan compatto, soprattutto dopo il vantaggio”. [[ge:rep-locali:repubblica:99080819]] MANCATA LUCIDITA’ – Le assenze di uomini di peso in attacco, come Gomez e Rossi, si sono fatte ancora sentire: “E' mancata la lucidità nei momenti importanti, il guizzo quando la squadra è stanca. Avessimo avuto armi in più da giocarci nelle zone topiche del campo, avremmo portato a casa l’intero risultato”. Poche anche le conclusioni dalla distanza: “L’importante è che la squadra crei, le situazioni di tiro le puoi migliorare nella convizione, non nella qualità, ma la squadra è cresciuta molto, perchè, rispetto all’anno scorso, ha segnato di più da fuori area”. OBIETTIVO EUROPA - L’Aeroplanino non crede poi in una involuzione di Borja Valero: “E' in crescità nella continuità di pensiero. Nella qualità può fare ancora meglio, ma secondo me potrà giocare meglio accanto a Pizarro”. Montella, infine, dichiara di voler andare il più avanti possibile in Europa League: “Siamo vicini alla qualificazione, ma la seconda parte a febbraio diventerà difficile, perchè arriveranno le squadre dalla Champions League. Spero di non dover fare una scelta, ma è una competizione a cui teniamo”. Argomenti fiorentina vincenzo montella Leggi i commenti I commenti dei lettori 
