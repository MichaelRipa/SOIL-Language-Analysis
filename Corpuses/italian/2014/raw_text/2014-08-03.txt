None Leggi i commenti I commenti dei lettori 
None Leggi i commenti I commenti dei lettori 
Una donna e un bambino, forse una mamma con suo figlio, entrambi siriani. Sono loro le ultime due vittime del mare nel Canale di Sicilia. I loro corpi sono arrivatinella tarda mattinata di oggi a Porto Empedocle dal pattugliatore Peluso della Guardia costiera. La donna ha un' età apparente 35-40 anni, il bambino 9-10 anni. I loro corpi sono stati subito sbarcati e portati all'obitorio dell'ospedale "San Giovanni di Dio" dove saranno sottoposti ad autopsia. Il naufragio, l'ultimo di una lunga serie, si sarebbe verificato nella notte fra sabato e domenica. Duecentosessantotto i superstiti recuperati in mare e a bordo di un'imbarcazione che stava affondando a 50 miglia dalle coste della Libia dove sono intervenuti i mezzi militari dell'operazione Mare nostrum e alcuni mercantili che incrociavano poco distante. Le operazioni di soccorso sono state dirette dalle autorità italiane. Adesso, dall'ascolto delle testimonianze dei superstiti, gli uomini della questura di Agrigento cercheranno di ricostruire le modalità e soprattutto le dimensioni di questa nuova tragedia del mare. Ad accogliere le salme sul molo di Porto Empedocle c'era il sindaco Calogero Firetto. "Continuiamo ancora il pietoso rituale nella banchina del porto - ha detto-. A volte il mare africano restituisce i poveri resti. Sogni spezzati. Sono oltre ventimila gli uomini, donne e bambini inghiottiti dal Mediterraneo. Una tragedia senza fine". Argomenti naufragi mediterraneo due morti libia 
None Leggi i commenti I commenti dei lettori 
E'  il primo passo per sviluppare una tecnica che permetta di selezionare  gli embrioni sani, evitando così di trasmettere ai figli malattie genetiche. Un gruppo di ricercatori nel Regno Unito è riuscito  per la prima volta in Europa a eseguire una fecondazione artificiale  'selettiva'. Una coppia ha fatto ricorso a questa tecnica innovativa che  ha permesso ai medici di selezionare l'embrione sano e impiantarlo in  un secondo momento nell'utero della donna. Ora Carmen Meagu, 26 anni, e  suo marito Gabriel aspettano un figlio. La gestante è alla 17esima  settimana e porta in grembo il primo bambino creato in laboratorio grazie a un sistema chiamato karyomapping . Se la sperimentazione Centre for Reproductive and Genetic Health di Londra, anticipata dal giornale The Guardian , troverà conferma con ulteriori verifiche, si tratta di una  rivoluzione nel campo della procreazione assistita. Sono infatti  numerosi le patologie genetiche che possono essere trasmesse da una  generazione all'altra. Nel caso della signora Meagu, suo padre  era  affetto dalla malattia di Charcot-Marie-Tooth, una forma grave di  distrofia muscolare. E'  la più diffusa tra le sindromi neurologiche ereditarie, con 36 casi di insorgenza ogni 100.000 nascite. Questo male che lo portò alla morte a soli 50 anni. Anche la donna ha questa malattia, anche se in forma lieve, e ha il 50% delle  possibilità di trasmetterla ai figli. Fra i vantaggi del karyomapping , c'è quello di poter selezionare gli embrioni in un paio  di settimane, un tempo utile per poter poi affrontare senza problemi la fecondazione  artificiale. "Sono molti i neo genitori che rischiano di trasmettere anomalie  genetiche - spiega Paul Serhal, direttore del Centre for Reproductive  and Genetic Health - .Questa tecnica è più veloce e potente rispetto ai metodi  tradizionali di analisi degli embrioni. Inoltre non costa di più.   Ora, da 10 settimane, c'è una seconda coppia che aspetta un bambino, dopo  essere stata sottoposta alla karyomapping. E' una svolta per tutte le famiglie con malattie genetiche. Questo apre la strada a nuove possibilità in futuro". I  medici hanno esaminato le cellule degli embrioni, selezionando quelle  collegate alle anomalie genetiche. Inoltre hanno controllato il numero  esatto di cromosomi in ogni embrione, uno dei motivi che porta alla  nascita di bambini Down o ad aborti naturali. "Il fattore tempo è  importante in questi casi perché la donna rischia di diventare meno fertile se deve affrontare lunghe attese. Se  identifichiamo velocemente un problema nella sequenza dei cromosomi, possiamo  ridurre gli aborti e aumentare il numero di gravidanze 'sane'", spiega  Serhal. "Dopo 20 anni di studi, questo è un primo passo  importante. Karyomapping potrà aiutare molti pazienti", aggiunge Dagan  Wells del Reprogenetics  UK, il laboratorio di Oxford che ha testato gli  embrioni - . Siamo sicuri che ci saranno molti altri genitori che  useranno questa tecnica" 
ROMA - Brutta figura del Chelsea a Brema nell'amichevole disputata dai Blues contro il Werder. Davanti ai propri tifosi, i tedeschi si sono imposti per 3-0 grazie alle reti di Elia (20′, su rigore), Obraniak (37′) e Felix Kroos (89′, altro rigore). Decisamente arrabbiato Mourinho, che può magramente consolarsi con il ritorno in campo di Didier Drogba, entrato a inizio ripresa. Ma la Premier League è vicina, è bene che il Chelsea cambi subito registro. IMMOBILE SHOW - Show in amichevole per il Borussia Dortmund di Juergen Klopp: a Rapperswil (Svizzera), contro la formazione locale che milita nella terza divisione elvetica, i gialloneri  -  che venerdì hanno battuto per 1-0 il Chievo ad Altach  -  si sono imposti per 10-0 grazie alle doppiette nel primo tempo di Aubameyang e Ji-Dong-Won e ai gol di Mkhitaryan e Ramos. Nella ripresa tocca anche a Ciro Immobile: l'ex attaccante del Torino, tenuto inizialmente in panchina da Klopp, ha realizzato una doppietta (56′ e 89′). A segno anche Maruoka e Hofmann (rigore). EMIRATES CUP AL VALENCIA - Il Valencia si aggiudica l'Emirates Cup 2014. Dopo il pari col Monaco, gli spagnoli superano 3-1 il Benfica e in virtù del ko dell'Arsenal chiudono la classifica al comando. La squadra di Jesus era passata in vantaggio con Derley dopo appena 2 minuti ma nella ripresa, fra il 49′ e il 60′, il Valencia ribalta tutto con i gol di Gaya, Piatti e Guardado. Nell'altra gara, come detto, Gunners ko contro il Monaco per 1-0: a decidere la sfida il gol di RadamelFalcao al 37′. L'attaccante colombiano era alla seconda uscita di fila dopo i sei mesi di stop per la rottura del legamento crociato anteriore. SUPERCOPPA D'OLANDA, COLPO ZWOLLE - Esito a sorpresa nella Supercoppa d'Olanda, dove lo Zwolle beffa nuovamente l'Ajax. Per la squadra di Frank de Boer si può parlare di vera e propria bestia nera, visto che lo Zwolle aveva già battuto i Lancieri per 5-1 nella finale di Coppa Nazionale lo scorso maggio. A punire i biancorossi, vincitori degli ultimi quattro campionati, è la rete di Nijland al 10′ della ripresa. LE ALTRE AMICHEVOLI - Pareggio 2-2 tra Palermo e Brescia nell'amichevole disputata a Storo. Vantaggio lombardo con i gol di Corvia e Ntow, reti rosanero di Pisano e Belotti. Poker del Verona a Trento. Trascinati da Luca Toni (doppietta per l'ex bomber della Nazionale, al 25′ e al 45′ su rigore), i gialloblù si sono imposti per 4-0 sui qatarioti dell'Al Khor. Nella ripresa a segno anche il neoacquisto Nenè e Rabusic. Vittoria anche per il Livorno nella quarta uscita precampionato, la prima nel ritiro piemontese di Acquiterme. Contro l'Oltrepovoghera gli amaranto di Gautieri si sono imposti per 3-1 grazie ai gol di Biagianti (27′), Galabinov (40′) e Belingheri (53′). Per il club lombardo di Serie D la soddisfazione della rete di Di Gennaro su rigore al 73′. Argomenti calcio estero ajax chelsea fc borussia dortmund josè mourinho ciro immobile radamel falcao Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Potrebbe essere stata una congestione, dovuta a un tuffo in piscina dopo cena, la causa del decesso di Stefano, 32enne di Benevento, avvenuta la scorsa notte a Ibiza dove il giovane era in compagnia di altri coetanei sanniti per festeggiare un'amica. Quella che doveva essere una serata di festeggiamenti per il trentesimo compleanno di Roberta si è trasformata in tragedia. Secondo una prima ricostruzione, nella notte tra sabato e domenica, il gruppo di amici si è riunito per mangiare e bere fino a notte. Nel clima di festa, Stefano ha pensato di fare un tuffo in piscina che gli è costato la vita. L'acqua fredda gli avrebbe provocato una congestione e l'arresto cardiaco. Inutili sono stati i soccorsi. Appresa la notizia i familiari del giovane sono immediatamente partiti per la Spagna mentre un nutrito gruppo di amici si è recato a casa del ragazzo per dare sostegno ai parenti. Argomenti ibiza malori 
