None Leggi i commenti I commenti dei lettori 
VERONA - "In questo momento dobbiamo prenderci le nostre responsabilità e fare tutti di piu'". Andrea Mandorlini chiama a raccolta il Verona dopo la sconfitta con la Samp che ha fatto precipitare l’Hellas in piena zona retrocessione. "La squadra cerca con tutte le sue forze di uscirne – sottolinea il tecnico gialloblù - e credo che ce la fara'. I valori sono importanti, la squadra ha spirito e cuore e oggi lo si e' visto. Panchina a rischio? Con la societa' ci confrontiamo ogni giorno. Ci sono delle regole e ognuno le sa. Io so che stiamo lavorando bene e questo ci da' ancora di piu' la carica per la prossima partita". A UDINE POSSIAMO FAR BENE - Per Mandorlini panettone assicurato, ma prima di Natale servira' fare punti nelle ultime due sfide prima della sosta, con Udinese e Chievo: "Pensiamo sempre una gara alla volta, concentriamoci su Udine, poi l'ultima prima della sosta con il Chievo. Ora andremo a Udine, che ha vinto ieri con l'Inter a Milano e non sara' facile ma credo che la squadra possa fare bene". SOGLIANO CONFERMA MANDORLINI - A confermare la fiducia a Mandorlini a fine partita ha pensato il ds Sean Sogliano: "Con Mandorlini non dobbiamo spiegare niente, gia' abbiamo parlato con lui e i giocatori. L'unica cosa che ci siamo detti e' di cercare di preparare bene la prossima partita che sara' importante. E' un momento difficile, lo sappiamo tutti, il mister e i giocatori. Stasera non abbiamo preso punti ma abbiamo visto un impegno e un agonismo importante. Giocare in 10 contro la Sampdoria e' molto difficile. In più avevamo anche 8 giocatori fuori. E’ un momento in cui serve cercare di rimanere uniti e tirare fuori tutto quello che abbiamo per fare punti e salvarci. Siamo consapevoli di un momento difficile ma non e' l'ultima di campionato". Leggi i commenti I commenti dei lettori 
None Leggi i commenti I commenti dei lettori 
VERONA – Dopo 45 anni d'attesa la Samp espugna Verona e risale al 4° posto in classifica, a -1 dalla zona Champions. Mihajlovic aveva chiesto una prova di personalità ai giocatori, l'ha ottenuta. La formazione blucerchiata ha vinto con autorevolezza, facendo la differenza con il suo ottimo tridente d'attacco. Per il Verona, sempre più impelagato nella zona retrocessione, pochi rimpianti: la squadra ha fatto quel che ha potuto riuscendo anche a raddrizzare la sfida dopo essere rimasta in 10 contro 11 per l'espulsione di Marquez. Ma è evidente che alla lunga ha pagato il fatto di dover giocare per oltre un'ora in inferiorità numerica. MANDORLINI VARA IL 4-4-2 - Senza gli squalificati Obiang e Soriano, Mihajlovic ha ridisegnato il centrocampo inserendo Rizzo e Duncan ai fianchi di Palombo. Davanti ha riproposto dal 1' Gabbiadini mentre in difesa ha ancora una volta preferito Mesbah a Regini. Sul fronte opposto, Mandorlini costretto a rinunciare all'appiedato Hallfredsson, ha sorpreso tutti varando il 4-4-2 con l'ex granata Rodriguez a fare il terzino sinistro, Agostini alzato a centrocampo e Lazaros proposto intermedio. A destra, invece, vista l'indisponibilità di Ionica, ha dato fiducia a Campanharo. ESPULSO MARQUEZ, EDER FA 0-1 DAL DISCHETTO - Le due squadre si sono affrontate a viso aperto e le occasioni sono subito fioccate: alle palle-gol sciupate da Eder, Gabbiadini e Silvestre, il Verona ha risposto sfiorando il bersaglio con un tiro-cross di Lazaros e con Moras. La svolta al 28': Marquez ha sgambettato Eder lanciato solo in area da Gabbiadini e ha indotto l'arbitro Tommasi a decretare, inevitabilmente, rigore ed espulsione. Sul dischetto è andato lo stesso brasiliano che ha trasformato con freddezza. [[ge:rep-locali:repubblica:102434181]] TONI PAREGGIA I CONTI - Mandorlini ha ordinato il 4-3-2 abbassando Agostini e spostando Rodriguez in mezzo e il Verona non si è disunito. Anzi, sospinto dal solito straordinario pubblico gialloblù e aiutato da un piccolo calo di tensione dei blucerchiati, ha reagito con carattere e, dopo un'opportunità sprecata da Lopez, ha pareggiato con Toni, lesto a riprendere una corta respinta di Romero su un sinistro dal limite di Tachtsidis. OKAKA RIPORTA AVANTI LA SAMP - Sulle ali dell'entusiasmo il Verona ha addirittura sfiorato il raddoppio con una girata volante dello stesso Toni poi, inevitabilmente, si è visto costretta a difendersi dagli assalti sempre più rabbiosi da una Samp tirata per le orecchie nell'intervallo da Mihajlovic. I gialloblù hanno resistito fino al 58', quando Gabbiadini ha pescato al centro dell'area con un cross perfetto da sinistra Okaka, bravo a insaccare in tuffo di testa. GABBIADINI FESTEGGIA LE 100 IN A - Al Verona è crollato il mondo addosso e la Samp ne ha subito approfittato per triplicare con un'azione da manuale: Krsticic, da poco entrato, ha lanciato in profondità lo scatenato Eder che, sull'uscita di Rafael, ha fornito a Gabbiadini il più facile dei palloni per festeggiare nel migliore dei modi la 100/a presenza in A. OKAKA MANDA SUL PALO IL POKER - Per la Samp si è fatto tutto in discesa, a tal punto che dopo un palo colpito di Okaka la squadra si è nuovamente rilassata. Il Verona, complici anche gli innesti di Nené e Gomez, ci ha creduto fino in fondo ma non è riuscito a trovare con Toni (girata di un soffio a lato) a 10' dal termine quella rete che gli avrebbe potuto dare la giusta adrenalina per un finale più frizzante. E così mentre la Genova blucerchiata si gode l'aria di Champions, Verona soffre. Quest'anno per salvarsi servirà rimboccarsi le maniche. VERONA-SAMPDORIA 1-3 (1-1) Verona (5-3-2); Rafael 6, Gonzalez 5, Marquez 4, Moras 5, Rodriguez 6.5, Agostini 6 (39' st Gomez sv), Campanharo 6 (35' st Valoti sv), Tachtsidis 6.5, Lazaros 6, Lopez 6 (28' st Nenè sv), Toni 6,5 (22 Benussi, 95 Gollini, 7 Saviola, 25 Marques, 28 Brivio, 93 Fares, 97 Checchin). All: Mandorlini. Sampdoria (4-3-3): Romero 6, De Silvestri 6 (26' st Cacciatore sv), Silvestre 5.5 (40' pt Gastaldello 6), Romagnoli 6, Rizzo 6.5, Palombo 6.5, Duncan 6 (9' st Krsticic 7), Okaka 6.5, Eder 7.5, Gabbiadini 7.5. (1 Da Costa, 2 Viviano, 7 Fedato, 18 Bergessio, 19 Regini, 27 Djordjevic, 31 Marchionni, 44 Fornasier, 77 Wszolek). All: Mihajlovic. Arbitro : Tommasi 6.5. Reti: nel pt 27' Eder (rig), 36' Toni: nel st 11' Okaka, 17' Gabbiadini. Angoli : 6 a 4 per il Verona. Recuperi : 1' e 4' Espulsi: Marquez per fallo da ultimo uomo. Ammoniti : Silvestre, Duncan, De Silvestri, Valoti per gioco falloso. Agostini per comportamento non regolamentare. Spettatori : 18.390 per un incasso di 268.390,91 euro. Argomenti sampdoria hellas verona serie a Leggi i commenti I commenti dei lettori 
ROMA - Una doppietta di Robin van Persie ha permesso al Manchester United di battere 2-1 il Southampton e tornare a respirare l'aria degli altissimi piani: i red devils ora sono terzi, a 8 punti dal Chelsea capolista. Al 12' l'attaccante olandese porta in vantaggio lo United. Al 31' arriva il pari del Southampton con la rete di Graziano Pellè. Al 26' della ripresa il gol partita ancora da parte di van Persie. RISULTATI 15^ GIORNATA SABATO Newcastle        - Chelsea                 2-1 Hull City        - West Bromwich           0-0 Liverpool        - Sunderland              0-0 QPR              - Burnley                 2-0 Stoke City       - Arsenal                 3-2 Tottenham        - Crystal Palace          0-0 Manchester City  - Everton                 1-0 DOMENICA West Ham         - Swansea City            3-1 Aston Villa      - Leicester City          2-1 LUNEDI' Southampton      - Manchester United       1-1 Argomenti calcio inglese premier league manchester united Leggi i commenti I commenti dei lettori 
VERONA - "E' stata una vittoria importante per noi, la prima volta che vinciamo fuori casa e su un campo che dal 1969 non vincevamo. Siamo quarti e abbiamo perso solo una partita contro l'Inter quest'anno. Sono contento, potevamo fare meglio ma guardiamo positivo e aspettiamo la prossima partita con Juve". Sinisa Mihajlovic si gode la vittoria di Verona anche se non è soddisfatto del tutto: "Voglio di piu' perche' so che questa squadra puo' fare di piu'. Non abbiamo mai rubato nulla a nessuno e ci mancano anche 4-5 punti che avremmo meritato ma non abbiamo ottenuto per nostre stupidaggini. Oggi siamo riusciti a chiuderla ma eravamo anche avvantaggiati dalla loro inferiorita' numerica". Un match che e' stato deciso anche da un grande Manolo Gabbiadini, sempre piu' in direzione Napoli: "Di mercato non mi piace parlare - chiarisce Mihajlovic - posso solo dire che avremo le idee chiare e qualsiasi cosa succedera' saremo sempre competitivi". [[ge:rep-locali:repubblica:102434181]] OKAKA: SI VEDE CHE CI DIVERTIAMO - Stefano Okaka si gode un’altra bella serata: "Non avevamo mai vinto in trasferta, oggi abbiamo riaperto la partita ma con la mentalita' che ci contraddistingue siamo riusciti a vincere un grande match. si vede che tutta la squadra ha una bella intesa, c'e' grande entusiasmo e ci divertiamo. Mihajlovic ci ha strigliato all'intervallo? No, lui e' sempre gentile con noi. Ci ha solo detto di provare a vincere la partita perche' avevamo un uomo in piu' ed eravamo piu' forti". Argomenti sampdoria serie a sinisa mihajlovic Leggi i commenti I commenti dei lettori 
None Leggi i commenti I commenti dei lettori 
Dopo tre pareggi consecutivi la Sampdoria ritrova la vittoria in casa del Verona, primo successo in trasferta (derby a parte) e tre punti che rilanciano la squadra di Mihajlovic al quarto posto in classifica, a un solo punto dal Genoa in zona Champions. Una vittoria storica, visto che ai doriani mancava al Bentegodi dal lontano 1969 (3-0 con doppietta di Roberto Vieri e Francesconi), anche se bastava osservare la frenesia di Mihajlovic in panchina per capire che oggi non è stata una passeggiata. [[ge:rep-locali:rep-genova:102431774]] Nel primo tempo la Sampdoria soffre nel primo quarto d'ora e passa solo grazie ad un'accelerazione di Eder che da solo si procura  e realizza al 27' il rigore causando anche l'espulsione da ultimo uomo di un ingenuo Marquez. Mandorlini non cambia nulla però e alla fine con l'unico Toni in avanti e la mobilità di Nico Lopez tra le linee riesce a compensare l'inferiorità numerica e 10' dopo trova il pari su azione grazie a una mancata presa di Romero che propizia il gol di Toni in tap-in. Mihajlovic è una furia e nella ripresa la Samp torna ad alzare il baricentro. Al 12' Okaka di testa segna il gol dell'1-2 e cinque minuti dopo è Gabbiadini a chiudere il match. Per la Samp, l'unica nota negativa resta l'ammonizione per De Silvestri che, diffidato, salterà Juve-Samp di domenica prossima. Samp che all'inizio aveva faticato non poco a trovare le misure ai gialloblu, anche se la migliore occasione in apertura capita proprio al 5' sul destro di Eder che prova a piazzarla rasoterra e trova il braccio di Rafael a deviare il suo tiro. Il brasiliano è una furia sulla sinistra e risulterà tra i migliori in campo assieme a Okaka e Gabbiadini, che sembra sempre più rinfrancato non solo dalla panchina contro il Napoli ma anche dal suo possibile trasferimento proprio alla corte di Benitez. Al 26' l'episodio decisivo con il rigore e l'espulsione di Marquez, ma in vantaggio di un gol e di un uomo la Samp lascia il pallino del gioco al Verona che a testa bassa recupera la partita con Toni. La strigliata di Mihajlovic deve aver scosso i suoi perchè tra il 12' e il 17' i blucerchiati si riportano in vantaggio e chiudono il match recriminando anche per un mancato rigore (8') per fallo di mano di Sorensen non visto da Tommasi. Il Verona si lecca le ferite ma ha poco da rimproverarsi. Nei primi 25' la squadra più determinata a cercare la vittoria sembrava proprio quella di Mandorlini, tradito dal suo giocatore più esperto assieme a Toni. Il fallo da ultimo uomo di Marquez è l'emblema dell'annata sfortunata per gli scaligeri. Che comunque hanno battagliato fino alla fine, trovando il pareggio nel primo tempo e provando ad accorciare (clamorose due occasioni di Toni già sull'1-3), tutto inutile contro la foprte retroguardia di Mihajlovic, apparsa molto più sicura con l'ingresso di Gastaldello per l'infortunato Silvestre. Per i gialloblu, sempre più in crisi di risultati, la vittoria manca ormai da 8 turni e la classifica dice 14 punti, uno solo in più dei cugini del Chievo e due soli di margine dalla zona  retrocessione. Il pubblico comunque incita i giocatori anche se i bonus sono terminati, servirà una reazione di carattere già da domenica a Udine. Argomenti sampdoria verona 
