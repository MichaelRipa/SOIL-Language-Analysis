None Leggi i commenti I commenti dei lettori 
DIMARO – "Non è successo niente, non ho assolutamente nulla contro i nostri  tifosi". Il caso Insigne si è sgonfiato abbastanza in fretta, dopo  l'antipatico fuori programma che aveva avvelenato la presentazione  ufficiale della squadra, venerdì sera nella piazza principale di Dimaro.  L'attaccante del Napoli, visibilmente nervoso, aveva respinto il  microfono e l'insistente pressing del presentatore, che l'aveva invitato  a rivolgersi ai mille fedelissimi sotto il palco in dialetto. "So che  sei un timido monello, magari così ti senti più a tuo agio, dai...". Il  giocatore di Frattamaggiore e della Nazionale non ha gradito l'ironia e  ha reagito in malo modo, sottraendosi alla paradossale intervista e  andando subito via, infastidito anche da qualche fischio dei sostenitori  delusi. Alla ripresa degli allenamenti di stamattina in Trentino, sotto  una pioggia torrenziale, sono però ritornati gli applausi e la pace.  "Non avevo alcuna voglia di parlare e scherzare, era la nostra prima  apparizione pubblica dopo quello che è successo nella finale di Coppa  Italia e il mio silenzio è stato una forma di rispetto alla memoria di  Ciro Esposito", s'è spiegato l'azzurro, invitato dalla società a dare un  chiarimento. La questione è chiusa. Lorenzo Insigne ha  ringraziato i tifosi per gli applausi nel corso dell'allenamento del  mattino ed è poi salito sul palco del teatro di Dimaro per la  presentazione ufficiale della nuova maglia del Napoli, facendo da  modello con il capitano Hamsik e gli ultimi arrivati del gruppo:  Koulibaly e Michu. Le divise azzurre, con lo stemma della Coppa Italia  sul petto, sono già in vendita sul sito ufficiale del club e arriveranno  nei negozi lunedì. "Siamo da sei anni con la Macron: non è una seconda  scelta ed essere il loro first club ci permette di avere maggiore  flessibilità nelle nostre creazioni". Sorprese in arrivo per la terza  maglia, dopo il successo del modello camouflage della scorsa stagione. 
None Leggi i commenti I commenti dei lettori 
La marcia è stata pacifica come annunciato. Ma dopo lo scenario è cambiato. Attorno al cantiere, quando è calata la notte, sono scoppiati disordini. Così è andato in scena uno scenario visto già tante volte nelle estati della Valsusa al tempo della Tav. Tutto è cominciato intorno alle dieci: circa 250 manifestanti si sono riuniti a ridosso delle reti nella parte bassa del cantiere, dal lato dell'Avanà, in zona Gravella dove nel pomeriggio si erano radunati  alcuni antagonisti. Sono iniziati lanci di pietre e altri oggetti contro polizia, carabinieri e guardia di finanza. Le forze dell'ordine hanno risposto con il lancio di lacrimogeni e getti d'acqua per disperdere i manifestanti. Secondo la testimonianza di alcuni No Tav i lacrimogeni hanno raggiunto anche il campeggio degli attivisti, allestito vicino al cantiere. Ad originare l'attacco è stata l'identificazione da parte delle forze dell'ordine di Turi Vaccaro, l'attivista pacifista che oggi ha partecipato al sit in Val Clarea e che nei giorni scorsi era stato protagonista di un blitz nella ditta Martina di Susa dove aveva danneggiato un mezzo versando nel serbatoio dell'acqua e della sabbia. Il fermo di Turi è stata la scintilla che forse tutti attendevano. Così in Valsusa si è riaccesa la notte dei fuochi. Nel bilancio finale c'è una poliziotta ferita da un sasso alla schiena. La fotogallery/Sfila il popolo No Tav Nel pomeriggio, invece, la protesta contro la Tav aveva rinunciato a razzi e bombe carta, ma soltanto slogan, canzoni e balli. Una protesta pacifica contro la Torino-Lione, l'ennesima del popolo No Tav, che non vuole però sentir parlare del movimento "a due facce", come ha fatto il presidente della Regione Sergio Chiamparino poche ore dopo l'ultimo attacco al cantiere di Chiomonte. "Su di noi ne abbiamo sentite di tutti i colori - hanno detto -: il fatto che ci sarebbe un'alternanza di manifestazioni pacifiche e violente è una deduzione che fanno altri e che non appartiene a noi". Della serie "non siamo buoni a giorni alterni", dicono mentre sfilano lungo i sentieri della val Clarea, il foulard con il treno crociato di rosso al collo. I boschi sono gli stessi che due notti fa hanno visto esplodere la guerriglia su cui ora indaga la procura di Torino. Gli stessi anche i motivi della protesta, l'opposizione alla nuova linea ferroviaria ad Alta Velocità. Dall'archivio/Chiamparino: basta con la retorica dei No Tav buoni Il corteo - cinquecento manifestanti secondo alcuni, almeno un migliaio secondo altri, comunque meno del solito se confrontati con analoghe marce del passato che avevano richiamato in Val Clarea anche diecimila persone - parte dal campo sportivo di Giaglione e termina a Chiomonte. Tutto senza incidenti, come già annunciato nei giorni scorsi dagli organizzatori, sotto lo sguardo attento della polizia che ha aspettato i manifestanti dietro i jersey piazzati in una strettoia del sentiero che porta verso il cantiere. Lì la 'marcia popolare' si è divisa in due: un centinaio di persone, i più anziani, in basso, a dare vita ad un sit in a pochi metri dalle forze dell'ordine; gli altri attivisti, alcune centinaia hanno invece proseguito arrampicandosi sulla montagna, fino a battere pietre e bastoni sulle grate che delimitano l'area strategica dei lavori. Tra loro anche parlamentari e consiglieri regionali del Movimento 5 Stelle. "La manifestazione pacifica di oggi - dicono gli esponenti grillini - è la migliore risposta alle farneticazioni di Chiamparino", che ha detto "basta alla retorica dei valligiani buoni" e ha auspicato un "segnale forte e nitido", come la visita del premier Renzi al cantiere di Chiomonte. "Il vero volto del movimento No Tav è quello visto oggi - ribattono i grillini -: migliaia di cittadini che marciano insieme per far valere i propri diritti. Adesso chi racconta falsità sulla Val di Susa e su coloro che la difendono deve fare i conti con la realtà" Argomenti protesta no tav 
None Leggi i commenti I commenti dei lettori 
Chi pensa che il teatro non riservi più  sorprese non ha certo visto gli spettacoli dei Kumulus. Ospiti di Teatro a  Corte, alle 18, questi performers francesi proveniente da Rousset Les  Vignes, si esibiscono per strada a Rivoli in "prima nazionale" nella piéce di  90° minuti Silence encombrant , che ha commosso e divertito il pubblico  di grandi e piccoli del Festival di Avignone. Coperti di biacca dalla testa ai  piedi, dai capelli ai logori abiti beckettiani, otto derelitti emergono - come  superstiti di un mondo alla Buchner o alla Berliner Ensemble - da un enorme  cassone per l' edilizia e, sull' asfalto di un desolato day-after, s' ingegnano  a ricreare un miserabile habitat utilizzando gli oggetti e le macerie  accatastati nel container: reti di pagliericci sfondati , sedie scolastiche, una  scala pieghevole, scarpe rotte, una cornice, piatti spaiati, una radio ancora  funzionante e una porta-finestra miracolosamente dotata di vetri. Prima dell'  esibizione di questo straordinario drappello di umanità marginale e tremolante  (come in May B di Maguy  Marin), nelle sale del Castello si possono  vedere, a partire dalle ore 16, 30 due video di  danza realizzati in Svezia e  Islanda. Per primo, il premiatissimo The rain del filmaker e  coreografo svedese, già  danzatore del Grand Théatre de Genéve: Pontus  Lidberg.  La seconda proiezione comprende due video: Red Buses e Birgir dell' islandese Helena Jonsdottir. Formata  all' Alvin Ailey di New York, danzatrice e coreografa apprezzata anche in U.K e  USA, la Jonsdottir ha ricevuto il premio di miglior coreografa ai Music Video di  Los Angeles. Oltre agli short movies di Lidberd e Jonsdottir, Teatro a Corte ha  programmato al Castello anche la performance di circo-danza Muualla , interpretata dall' artista aerea e coreografa finlandese Ilona  Jantti, già molto applaudita lo scorso anno nel Parco del Castello di Racconigi.  (Servizio navette gratuito davanti al Regio h. 16, 30-18. Navetta + spettacoli+  cena a corte = prenot. obblig. c/o bigliett. di Palazzo Reale, oggi h 10-16, www.teatroacorte.it 
None Leggi i commenti I commenti dei lettori 
Un’altra partita, altre piccole indicazioni. E una vittoria che fa morale. La Fiorentina batte l'Estudiantes (1-0) nella gara di resordio della Copa Euroamericana. Una sfida che è servita a Montella per capire meglio la sua squadra e per vedere in campo quei giocatori che conosce meno. I giovani, soprattutto. E c’è da dire che da questo punto di vista i novanta minuti in Argentina non sono stati male. Bene Alonso, che continua a dimostrare di poterci stare in una difesa a tre, bene anche Brillante, che ha confermato di avere personalità, bene anche Piccini, provato sull’esterno di centrocampo, e bene soprattutto Bernardeschi (anche Babacar), che ha servito a Gomez l’assit per il gol. Il ragazzino ci sa fare ed è per questo che il tecnico vorrebbe tenerlo qui. Vedremo. In ogni caso le cose lì davanti funzionano già abbastanza bene. In attesa che torni Giuseppe Rossi - anche ieri non ha giocato - fa tutto Mario Gomez. Il tedesco è motivato e deciso, ha voglia di riprendersi quello che ha perso l’anno scorso. Un altro gol, da attaccante vero, una partita senza incertezze. Insomma, diciamo che il test non è andato male, soprattutto se si pensa che l’Estudiantes tra una settimana inizia il campionato e quindi è più avanti con la preparazione. Ma la Fiorentina ha tenuto. E ha tenuto bene. Buon segno. "Sono molto contento di poter giocare qui, di nuovo, dove ho già giocato dieci anni fa con la nazionale, ma è da tanto che non ci gioco con un club - ha detto Gonzalo Rodriguez -. Voglia di tornare un giorno? Certo, che ho voglia di tornare, ma dipenderà da molte circostanze, non dipende solo da me". Poi sulla stagione della Fiorentina: "E’ un club importante e vuole vincere qualcosa. Quest’anno la squadra si sta attrezzando per entrare in Champions, che abbiamo sfiorato negli ultimi due anni". Vincere, è questo l’obiettivo della Fiorentina. Come conferma anche Facundo Roncaglia: "Siamo arrivati per due volte quarti, vogliamo migliorarci ma non sarà facile. Restare a Firenze? La città è bellissima, ho 27 anni e per me l'ideale sarebbe rimanere ancora qualche anno qui alla Fiorentina. Quest’anno possiamo puntare a vincere un titolo - ha detto ancora - sarà difficile ma non impossibile. Rispetto all'anno scorso basterà avere un po' più di fortuna". Argomenti fiorentina 
PARMA - Il Parma, dopo il no del Consiglio di Stato, ricorrerà alla Corte di Cassazione contro la mancata concessione della Licenza Uefa e la conseguente esclusione dall'Europa League. "Il Consiglio Di Stato ha confermato l'esistenza di un difetto di giurisdizione dovendo però ammettere che, in tal modo, viene a discostarsi dal proprio precedente orientamento ( Sez. VI, 9 febbraio 2006, n. 527), affermativo della giurisdizione amministrativa in simili controversie. Il Parma Fc ritiene perciò che sussistono le condizioni per ricorrere alla Corte di Cassazione, giudice della giurisdizione, onde far valere la propria pretesa di ottenere tutela giurisdizionale anche ai sensi della vigente normativa CEDU", si legge in una nota sul sito del club. Argomenti serie a parma calcio licenza uefa Leggi i commenti I commenti dei lettori 
