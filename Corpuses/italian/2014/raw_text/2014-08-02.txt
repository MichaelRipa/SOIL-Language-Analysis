BASTIA - Vincono i blu con la testa di moro sul petto: decide un gol su corner all'1-1 del secondo tempo. Per il Genoa è la prima sconfitta stagionale, ma, anche se rimaneggiato, ha tenuto con autorevolezza il campo. Nel finale Gasperini ha anche dato spazio a Falque e Rincon, gli ultimi acquisti. E al venezuelano sono bastati 18 minuti per confermare le sue caratteristiche. Aggressivo e tignoso va sempre a caccia della palla, con le buone o con le cattive. Non a caso ha confidato di ispirarsi a Gattuso, che ricorda anche nel fisico. Si è aggiunta anche quella di Perin alle assenze di Matri, Antonini e Fetfatzidis, che non si è ancora allenato col gruppo da quando è rientrato dalla vacanza supplementare che gli era stata concessa per aver tirato avanti sino a quasi alla fine di giugno col Mondiale (principio di pubalgia). E per Feftatzidis c'è un interesse proprio del Bastia. Perin è rimasto in Italia a causa di un piccolo problema alla spalla. Una semplice infiammazione, ma Gasperini ha preferito non rischiare e, negli ultimi 20 minuti, ha così anche potuto vedere all'opera Lamanna, rientrato al Genoa dopo il fallimento del Siena. All'Armand Cesari lo stadio a Funari, appena fuori Bastia sulla strada che porta a Bonifacio, servito anche da un treno con civettuola stazioncina proprio davanti all'impianto, ci sono 4.440 spettatori paganti dei quali una cinquantina tifano Genoa. Per la prima volta sono state tolte le barriere e i tifosi sono a contatto dei giocatori: esperimento perfettamente riuscito. Gasperini insiste con Greco "falso nove" come a Brescia e, sulla corsia di destra, dà fiducia a Perotti, preferendolo a Ragusa. L'argentino è uno dei giocatori sotto esame, in questa prima fase della preparazione non ha pienamente convinto Gasperini. Niente da dire riguardo ai suoi mezzi tecnici, ma deve mettersi di più al servizio della squadra. E ritrovare anche quell'allegria nel gioco che ha smarrito da un paio d'anni. Ha un lampo all'8', quando guadagna il fondo e crossa cercando Kucka che però è anticipato da un difensore che salva in calcio d'angolo. Al 18' della ripresa si coordina benissimo sul cross di Antonelli, ma la mira non è perfetta. Ed è significativo che la squadra cerchi soprattutto lui, mentre sulla corsia di sinistra Kucka, opposto all'esperto Modesto, fatica ad entrare nel vivo del gioco. La partita è intensa, il Bastia prova a metterla sul piano del ritmo e dell'aggressività. E se dalla sua squadra Gasperini voleva una risposta sul piano della personalità questa è stata sicuramente positiva. Il Genoa non ha mai tirato indietro la gamba e ha risposto colpo su colpo, anche se 4 ammoniti per un'amichevole sono forse un po' eccessivi. Nel primo tempo al Bastia viene concesso pochissimo: regge la difesa imperniata su De Maio, Burdisso e Marchese, ma soprattutto funziona il filtro operato da Sturaro e Bertolacci. Giocando si sta cominciando a trovare la giusta distanza trai reparti. E' la fase offensiva a lasciare qualche perplessità, ma senza nemmeno una punta di ruolo è difficile pensare di essere pericolosi. All'11' della ripresa il gol del Bastia: corner dalla sinistra, c'è una prima spizzata di testa prima della conclusione a colpo sicuro, sempre di testa, di Gillet con difesa rossoblù a guardare e Bizzarri ancorato tra i pali. Bastia (4231): Leca  -  Modesto, Squillaci, N'Dri, Palmieri,  Camuzac, Gillet  -  Boudebouz, Maboulou, Ayte  -  Tallo. Genoa (343): Bizzarri (27' st Lamanna)  -  De Maio, Burdisso (7' st Izzo), Marchese  -  Rosi (32' st Sampirisi), Sturaro (27' st Rincon), Bertolacci (32' st Mandragora), Antonelli  -  Perotti (32' st Ragusa), Greco (21' st Marsura), Kucka (21' st Falque). Arbitro: Joachem di Parigi. Rete: 11' st Gillet. Note: ammoniti Sturaro, Kucka, Greco, Rosi e Boudebouz. Argomenti genoa 
NAPOLI – Il Napoli fa il suo dovere (2-0 al Paok) e onora nel migliore dei modi la memoria di Ciro Esposito. Aurelio De Laurentiis ha dedicato a lui la serata. Il presidente azzurro ha dato il via ad un progetto per aiutare le scuole di Scampia. "Lo ringrazio -ha spiegato la mamma di Ciro, Antonella Leardi - abbiamo deciso di far partire un messaggio forte contro la violenza". L'incasso della gara è stato devoluto alla 'Fratellanza italiana calcio in nome di Ciro'. "Ma saremo sempre presenti - aggiunge De Laurentiis - dedicherò a Ciro Esposito un settore del nuovo stadio". L'applauso è commovente, poi comincia Napoli-Paok con i soliti cori contro i sostenitori giallorossi. I tifosi del Napoli chiedono anche al presidente di accelerare sul mercato. LA PARTITA - Il Napoli comincia con il piede sull'acceleratore e al 3' sblocca il risultato. Callejon raccoglie l'assist di Hamsik e supera il portiere Giakoumis con un preciso pallonetto. Lo spagnolo e lo slovacco sono i due protagonisti assieme a Koulibaly. Il francese ostenta sicurezza e senso dell'anticipo. Deve ancora crescere, invece, l'altro acquisto. Michu ha subito un'occasione nella ripresa, ma sbaglia davanti al portiere. Stessa sorte anche per Pandev che non sfrutta una discesa di Mertens, tra i più pimpanti. Il Paok ci prova, ma Colombo salva il risultato. Il 2-0 arriva allo scadere con Radosevic. NAPOLI-PAOK 2-0 (1-0) Napoli (4-2-3-1): Rafael (28' st Colombo); Mesto (17' st Maggio), Albiol (24'st Luperto), Koulibaly, Britos (1' st Ghoulam); Gargano (17' st Radosevic), Jorginho (1' st Dzemaili); Callejon - (1' st Mertens), Hamsik (24' st Pandev),  Vargas (1' st Inler); Duvan (1' st Michu). A disp. Rosati, Dumitru. All.  Benitez Paok (4-1-4-1): Giakoumis; Katsikas (17' st Pozatzidis), Vitor (8' st  Skondras), Kitsiou (24' st Kostantinidis), Rat (8' st Spyropoulos); Maduro (1'  st Kace); Mak, Golasa (8' st Martens), Pereyra (17' st Koulouris), Tzandaris  (11' st Savidis); Athanasiadis. A disp. Glykos. All. Anastasiadis Arbitro : Calvarese di Teramo Reti : 3' pt Callejon, 46' st Radosevic Note : ammoniti Ghoulam. Angoli 4-3. Recupero: 0' pt, 3' st. Spettatori 20 mila circa. Argomenti ssc napoli Leggi i commenti I commenti dei lettori 

Avrebbe molestato i suoi allievi, alcuni anche di dieci anni. Un insegnante di Costigliole di Saluzzo, in provincia di Cuneo, è stato denunciato per molestie sessuali. Stimato e molto in vista nel paese, il professore di 37 anni insegna nella scuola media dell'istituto comprensivo "Don Giorgio Belliardo". La denuncia sostiene che avrebbe molestato una decina di suoi allievi, ragazzini tra i dieci e i quattordici anni. La procura di Torino ha aperto un fascicolo. Le indagini sono affidate ai carabinieri comandati dal capitano Roberto Costanzo della Compagnia di Saluzzo. Il caso sarebbe venutoi alla luce dopo le denunce dei genitori di alcuni ragazzi residenti in diversi paesi della zona. L'anno scorso, sempre a Saluzzo, era finito nell'occhio del ciclone un altro professore: Valter Giordano, insegnante di italiano e storia al liceo socio-pedagogico Soleri, che a metà luglio ha patteggiato due anni di reclusione e l'interdizione dall'insegnamento per scontare le ripetute violenze sessuali cui aveva sottoposto due sue allieve minorenni. "Sono scossa. E' un fulmine a ciel sereno". Così Milva Rinaudo, sindaco di Costigliole Saluzzo (Cuneo), commenta le prime notizie che riguardano l'apertura di un'indagine su un professore di scuola media per atti sessuali con minori. Rinaudo, oltre che primo cittadino, è anche insegnante di lettere nello stesso istituto in cui avrebbe lavorato il docente, e oggi assicura che "non si sono mai nemmeno sparse delle voci su possibili situazioni di quel tipo". "Chi mi conosce - dice - sa che sono tutt'altro che omertosa. Se fossi venuta a conoscenza anche solo di un minimo particolare che facesse pensare a qualcosa del genere non avrei esitato a prendere tutte le iniziative più opportune: oltre che insegnante sono anche madre. E in questo momento il mio pensiero è per i ragazzi: la loro tutela è sempre al primo posto. Ma per adesso, in attesa di notizie più precise, non so davvero cosa pensare". 
None Leggi i commenti I commenti dei lettori 
None Leggi i commenti I commenti dei lettori 
Che festa sia, la memoria di Vujadin Boskov è stata onorata nel migliore dei modi. Una scorpacciata di gol davanti a undicimila tifosi, la Sampdoria che batte l'Eintracht Francoforte 42 e regala un esordio vincente e convincente. Una Sampdoria in rosso bellissima nel primo tempo per la gioia di Massimo Ferrero, impazzito in tribuna. Incassata la rete a freddo dei tedeschi con Inui (diagonale imprendibile per Da Costa), ad ognuno dei quattro gol dei blucerchiati il presidente si è alzato come una furia, ha battuto cinque, ha cercato di aizzare la Sud. [[ge:rep-locali:rep-genova:93004280]] Dopo la punizione di Gabbiadini, dopo il rigore procurato e trasformato da Eder, dopo il bellissimo gol di Okaka (lancio perfetto di Soriano, pallonetto dell'attaccante), dopo un'altra azione da manuale finita con assist di tacco di Gabbiadini e diagonale perfetto di Soriano. Il migliore in campo, insieme a Gastadello e De Silvestri. Ma è stata tutta la Samp, nel nuovo 433 disegnato da Mihajlovic, a macinare gioco. Nel secondo tempo, con il secondo gol dell'Eintracht e la pressione tedesca, la Samp è calata, tuttavia senza vacillare. [[ge:rep-locali:rep-genova:93003855]] È finita con Jelena Boskov a consegnare il Trofeo intitolato a Vujadin nella mani di capitan Gastadello, Ferrero e Mihajlovic felici in mezzo al campo, la squadra di nuovo sotto la Sud, roba che non succedeva da un anno esatto. E poi, per finire, la corsa folle del presidente sotto la gradinata, a mandare baci, prendere applausi e incassare il coro "portaci in Europa". La risposta: "Farò di tutto per accontentarvi". [[ge:rep-locali:rep-genova:93007210]] Sampdoria (4-3-3): Da Costa  -  De Silvestri, Fornasier (20' st Cacciatore), Gastaldello (43' st Costa), Regini  -  Soriano (20' st Rizzo), Palombo (25' st Campaña), Krsticic (20' st Duncan)  -  Gabbiadini, Okaka (34' Fedato), Eder (34' st Sansone). Reti: 3' pt Inui; 12' pt Gabbiadini, 23' pt Eder, 29' pt Okaka, 41' pt Soriano, 15' st Piazon. Argomenti eintracht sampdoria massimo ferrero 
DOMENICA 3 Cielo :       entro la mattinata passaggio di instabilità tra  Genovesato orientale e Tigullio, in estensione allo Spezzino con le  precipitazioni che  tenderanno ad interessare in maniera più diffusa le  zone interne, dove peraltro insisteranno anche nella prima parte del  pomeriggio (tuttavia non si escludono isolate manifestazioni  temporalesche sulla costa orientale); miglioramento a seguire con  schiarite anche ampie da Ponente entro al serata. Vento :  a tratti teso da Scirocco. Mare : generalmente mosso. Temperature : in calo, specie le minime. [[ge:rep-locali:rep-genova:93007799]] LUNEDI' 4 Cielo : schiarite ampie ovunque, insorgenza di nubi fra Centro e Levante. Venti : irregolare meridionale sottocosta, teso da Sud Ovest al largo del Golfo di Genova. Mare : poco mosso sottocosta, mosso al largo. Temperature : in aumento. ------------------------- Previsioni         di Daniele Laiosa per l'Associazione ligure di Meteorologia    (www.centrometeoligure.it) - Videoprevisioni di Francesco La Spina Argomenti meteo liguria meteo genova 
