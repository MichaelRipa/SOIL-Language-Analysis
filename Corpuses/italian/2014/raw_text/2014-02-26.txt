ISTANBUL - Uno a uno. Come a parole tra Mourinho e Mancini. Uno a uno e verdetto rinviato al ritorno a Londra. Si spartiscono tutto, Galatasaray e Chelsea, nel primo scontro degli ottavi, mentre un dodicesimo uomo, il tifo assordante dei tifosi giallorossi, spinge che è un piacere. Mancini soffre nella prima parte, ma nella ripresa mette alle corde lo Special One, fino a costringerlo a congelare il palleggio in mezzo, a rinunciare all'affondo, per non rischiare. Uno a uno nel punteggio e nella spartizione dei tempi: il primo è tutto ospite, il secondo è un monologo turco. [[ge:rep-locali:repubblica:79732311]] COLPISCE TORRES - Il primo tempo infatti si apre con il Chelsea che si fa trovare pronto e che in pochi minuti punisce la partenza falsa dei giallorossi di Mancini. Molli, prevedibili, anticipati, i turchi rischiano grosso per un rinvio di Muslera in uscita, con i piedi, calciato esattamente su Willian. Il brasiliano allievo di Lucescu (uno che a Istanbul conoscono assai bene) prova il pallonetto, intercettato di testa dal portiere uruguayano che evita rocambolescamente la capitolazione. Ma il Galatasaray non c'è in partenza, subisce troppo, ancora una scelta azzardata di Muslera al 9' costa lo svantaggio. Facile, fin troppo, per il Chelsea, affondare l'azione sulla sinistra con Azpilicueta, oltre una esitante linea difensiva, il portiere esce come andasse a comperare le sigarette e per Torres, servito dal navarro ex Osasuna, è un gioco da ragazzi infilare con un piattone a porta sguarnita. [[ge:rep-locali:repubblica:79731527]] MANCINI CORREGGE - Col passare dei minuti, il Galatasaray cresce per intensità. Mancini corregge in corsa il tiro, in mezzo, dove traballa, chiamando Kurtulus, ala, al posto di un anonimo Hajrovic. E il Chelsea che, si copre e riparte, diventa sempre meno corrosivo. Ma il match non esce dai binari di tanti duelli individuali, corpo a corpo, Telles chiama a una deviazione in angolo Cech (ma la sfera sarebbe finita fuori) dal vertice alto dell'area, Ylmaz trova un incredibile gol quasi dalla linea di fondo, ma a gioco fermo, Drogba è forse travolto dalle emozioni e non si vede quasi mai, Sneijder prova a tessere una trama strappata diligentemente da Ivanovic e i suoi. Insomma, francamente: match noioso. IL RISCHIO PAGA - La ripresa vede da un lato una squadra, quella di Mancini, che accentuando la pressione, mette in chiara soggezione l'ospite. Sia fisicamente, Melo è il primo ad alzare il livello del contrasto, ben assistito da capitan Inan, da uno Yekta Kurtulus meno timido di chi lo ha preceduto. Rischia il Mancio, come quando un rientro in spaccata su un portatore di palla si traduce in un assist profondo per Torres, il solito Torres, che si infila tra le maglie difensive turche e scarica un tiro diagonale messo in angolo da Muslera. E' il solo squillo ospite del secondo tempo. Da quel momento in poi, il Galatasaray schiaccia gli inglesi nella loro metacampo, fino a raggiungere su azione d'angolo il meritato pareggio con Chedjou che è il simbolo del trasformismo della squadra di casa. Timida prima e leonina poi. Se Muslera resta a lungo inoperoso, non si può dire che Cech debba fare gli straordinari. Ma va ricordato come, ancora con il Chelsea in vantaggio, capitan Inan sia giunto a deviare in acrobazia sul palo un colpo di testa di Drogba. Per l'ivoriano, totem per tanti anni del Chelsea, una serata difficile dal punto di vista personale. Esce facendo posto al talentuoso ma acerbo Bulut e si gode una meritata standing ovation. Alla carriera? Chi lo sa: forse la risposta è proprio a Stanford Bridge. [[ge:rep-locali:repubblica:79727395]] Mancini alla fine è soddisfatto. "Abbiamo fatto una buona gara, alla fine meritavamo anche di vincere: nel primo tempo abbiamo avuto anche troppo rispetto, ma nella ripresa è stato diverso. In queste partite bisogna fare attenzione all'inizio: loro volevano il contropiede e noi gliel'abbiamo concesso. Chi passa il turno? Dò al Chelsea un 60% e a noi il 40". GALATASARAY-CHELSEA 1-1 (0-1) Galatasaray : Muslera  -  Eboue, Chedjou, Balta (46' Kaya), Telles  -  Melo, Inan  -  Hajrovic (30' Kurtulus), Drogba (80' Bulut), Snejider  -  Ylmaz. All. Mancini Chelsea : Cech  -  Ivanovic, Terry, Cahill, Azpilicueta  -  Lampard, Ramires  -  Willian, Hazard (91' Oscar), Schurrle (66' Mikel) -  Torres (68' Eto'o). Arbitro : Carballo (Esp) Reti : 9' Torres, 65' Chedjou. Note : ammoniti: Inan, Cech, Terry, Ramires, Schurrle. Angoli 7 a 3 per il Galatasaray. Recupero: 1' e 3'. Argomenti champions league galatasaray chelsea fc Leggi i commenti I commenti dei lettori 
Dopo quasi 24 anni non c'è ancora un colpevole per il delitto di via Poma. Con l'assoluzione definitiva in Cassazione di Raniero Busco - che in primo grado era stato condannato a 24 anni ed assolto in appello - riparte la caccia al responsabile dell'omicidio di Simonetta Cesaroni. Ecco una cronologia delle principali tappe della vicenda. 7 agosto 1990 . In via Poma, a Roma, nell'ufficio dell'Associazione Alberghi della gioventù, viene uccisa Simonetta Cesaroni, 21 anni. Il cadavere viene trovato per l'insistenza della sorella Paola, preoccupata per il suo ritardo. Simonetta è nuda, ma non ha subito violenza sessuale.Il suo corpo è stato trafitto con 29 colpi di tagliacarte, vibrati quasi dappertutto. 10 agosto 1990. Viene fermato Pietrino Vanacore, uno dei portieri dello stabile di via Poma, che sarà scarcerato il 30 agosto. 8 ottobre 1990. Consegnati i risultati dell'autopsia. Il cadavere presenta una lesione ad un'arcata sopraccigliare e diverse ecchimosi. La morte, avvenuta tra le 18 e le 18,30, è dovuta alle coltellate, vibrate sul corpo senza vestiti. 16 novembre 1990. Il pm Catalani chiede l'archiviazione della posizione di Salvatore Volponi, datore di lavoro di Simonetta. 26 aprile 199. Il gip Giuseppe Pizzuti accoglie la richiesta di Catalani e archivia gli atti riguardanti Pietrino Vanacore e altre cinque persone. Il fascicolo resta aperto contro ignoti. 3 aprile 1992. Avviso di garanzia per Federico Valle, nipote dell'architetto Cesare Valle, che abita nel palazzo di via Poma e che la notte del delitto ha ospitato Vanacore. Valle è chiamato in causa dall'austriaco Roland Voller. 16 giugno 1993. Il gip Antonio Cappiello proscioglie Valle per non aver commesso il fatto e Vanacore perchè il fatto non sussiste. 30 gennaio 1995. Escono di scena definitivamente Valle e Vanacore: la Cassazione conferma infatti la decisione della Corte d'appello di non rinviare a giudizio i due indiziati. 20 agosto 2005. Claudio Cesaroni, padre di Simonetta, muore per una pancreatite. 12 gennaio 2007. La trasmissione di Canale 5 Matrix rivela che dalle analisi del Ris di Parma sarebbe emerso che il dna trovato sugli indumenti di Simonetta è dell'ex fidanzato Raniero Busco. Simonetta inoltre non sarebbe morta alle 18, ma alle 16. Il pm Cavallone decide di querelare Enrico Mentana, conduttore di Matrix, per le rivelazioni. 6 settembre 2007. Busco è iscritto dalla procura di Roma sul registro degli indagati per omicidio volontario. L'uomo si proclama innocente. 28 maggio 2009. La procura di Roma chiede il rinvio a giudizio di Raniero Busco. 3 febbraio 2010. In Corte d'assise comincia il processo. Imputato per omicidio volontario Raniero Busco. 9 marzo 2010. Vanacore si suicida gettandosi in acqua a Torre Ovo, in provincia di Taranto, dove risiedeva da anni.  L'ex portiere di via Poma lascia due bigliettini con scritto "Venti anni di sofferenza e sospetti portano al suicidio". Pochi giorni dopo avrebbe dovuto testimoniare al processo. Nell'ottobre del 2008 la sua casa in Puglia era stata perquisita nell'ambito di una nuova inchiesta a suo carico, poi archiviata. 26 gennaio 2011. Busco viene condannato a 24 anni di carcere. Decisivi gli elementi portati dal Ris e l'assenza di un alibi riscontrabile dell'imputato nelle ore decisive del giorno del delitto. 27 marzo 2012. Una nuova perizia disposta dalla Corte d'Appello sembra demolire le certezze degli esperti dell'accusa nel processo di primo grado. Le tracce sul corpetto di Simonetta sono di Busco, ma anche di altri due uomini da identificare. Non è dimostrato che fosse traccia di un morso sul seno della ragazza, secondo i periti. 27 aprile 2012. Busco viene assolto in appello "per non aver commesso il fatto". Pianto e commozione dell'imputato e dei suoi familiari ed amici alla lettura della sentenza che ribalta il pronunciamento dei giudici di primo grado. 26 febbraio 2014 . La Corte di Cassazione respinge il ricorso della Procura Generale di Roma contro la sentenza di secondo grado: l'assoluzione di Raniero Busco diventa definitiva. 
GELSENCHIRKEN – Dopo PSG, Barcellona, Bayern e Borussia Dortmund, anche il Real ipoteca la qualificazione ai quarti di Champions umiliando con un severo 1-6 lo Schalke. L’ennesimo risultato eclatante di una serie di ottavi davvero deludenti che dovrebbero aprire gli occhi ai dirigenti della Uefa, Platini in primis. Così la competizione non può piacere davvero, né alle televisioni né ai tifosi. C’è più di qualcosa che va rivisto. UNA GARA DURATA 21′ – La gara è durata, in pratica, 21’, fino al 2-0 di Bale. Poi si è trasformata in un allenamento in cui il Real ha messo sul piatto della bilancia tutto il peso della maggior classe dei propri giocatori, mai sazi fino in fondo: ne è testimonianza la determinazione con cui soprattutto Benzema e Ronaldo hanno cercato a tutti i costi la doppietta fregandosene di dover risparmiare energie in vista del derby di domenica prossima con l’Atletico. Un altro segnale di grande forza e sicurezza. [[ge:rep-locali:repubblica:79731994]] ANCELOTTI LANCIA CARVAJAL – Recuperato Marcelo, Ancelotti ha schierato praticamente l’undici tipo preferendo, al di là del “portiere di coppe” Casillas, solo Carvajal ad Arbeloa sulla destra. Sul fronte opposto, Keller ha deciso di lanciare dal 1’ i ristabiliti Howedes e Draxler, inserendo Meyer sulla trequarti con Boateng spostato in mediana. HOWEDES SBAGLIA, BENZEMA NO – Lo Schalke è partito bene, ha sfiorato il vantaggio dopo appena 1’ con un colpo di testa di Howedes su calcio d’angolo ma al primo affondo del Real (13’) è caduto: Santana ha interrotto malamente una triangolazione tra Bale e Ronaldo e ha smarcato inavvertitamente Benzema che dagli 11 mt ha comodamente battuto Fahrmann. [[ge:rep-locali:repubblica:79731995]] DRAXLER E MEYER MANCANO IL PARI – I tedeschi hanno avuto immediatamente la palla per il pareggio ma Draxler e Meyer hanno sciupato tutto: su un cross dalla destra di Howedes, il primo ha calciato addosso a Casillas da un mt, sulla respinta il secondo non ha trovato lo specchio a porta vuota. SANTANA PASTICCIA, BALE RADDOPPIA – Il Real ha ringraziato e, sfruttando un nuovo pasticcio di Santana, che si è fatto rubar palla da Benzema sulla propria trequarti, ha raddoppiato al 21’: Bale è andato via in dribbling stretto a due uomini al limite dell’area e con una puntata di sinistro ha infilato di nuovo Fahrmann. RONALDO CALA IL TRIS – Lo Schalke è crollato e solo il palo e un paio di prodezze di Fahrmann gli hanno consentito di limitare i danni. La squadra è sembrata riprendersi dopo l’intervello ma non è andata oltre una conclusione da fuori di Boateng. Le merengues hanno subito ripreso in mano il bandolo della matassa e al primo affondo (52′) hanno triplicato: Ronaldo, lanciato al limite, ha ubriacato di finte Matip e, dopo essere entrato in area, ha infilato Fahrmann con un forte sinistro in diagonale. [[ge:rep-locali:repubblica:79727329]] DOPPIETTE PER TUTTI – Lo Schalke si è di nuovo abbattuto e ha finito per essere umiliato: al 57’ Benzema ha calato il poker sfruttando una magistrale triangolazione con Ronaldo, al 69’ è toccato a Bale tornare a far centro con un preciso sinistro in diagonale su millimetrica verticalizzazione di Ramos. Infine, al 90’, è arrivata anche la doppietta di Ronaldo che ha sfruttato nel migliore dei modi un assist smarcante di Benzema. HUNTELAAR FA CADERE IL RECORD DI CASILLAS – Per i tedeschi c’è stata solo la soddisfazione di siglare, in pieno recupero, il gol della bandiera con l’ex di turno Huntelaar che, al 91’, ha infilato l’incrocio con uno splendido destro al volo da fuori area su cross del subentrato Fuchs. Un gol inutile quando importante ai fini statistici visto che fa crollare, dopo 953’, l’imbattibilità di Casillas. E’ l’unica vena di amarezza nella serata del Real che si conferma sempre più la principale candidata alla vittoria finale, assieme al Bayern. SCHALKE-REAL MADRID 1-6 (0-2) Schalke (4-4-1-1): Fahrmann 6; Howedes 5.5, Matip 4.5, Felipe Santana 4, Kolasinac 5.5 (31′ st Fuchs sv); Farfan 5.5 (27′ st Obasi sv), Boateng 6 (14′ st Goretzka 5), Neustadter 5, Draxler 5; Meyer 4.5, Huntelaar 6. In panchina: Hildebrand, Hoogland, Papadopoulos, Szalai. Allenatore: Keller. Real Madrid (4-3-3): Casillas 7; Carvajal 7, Pepe 6.5, Ramos 7.5, Marcelo 7; Modric 6.5, Xabi Alonso 6.5 (28′ st Illaramentdi sv), Di Maria 6.5 (23′ Isco sv); Bale 8 (35′ st Jese’ sv), Benzema 8.5, Ronaldo 9. In panchina: Diego Lopez, Varane, Fabio Coentrao, Arbeloa. Allenatore Ancelotti. Arbitro: Webb (Inghilterra) 6.5. Reti : 13′ pt, 12′ st Benzema, 21′ pt, 24′ st Bale, 7′ st, 44′ st Ronaldo, 46 st Huntelaar. Note : cielo sereno, terreno in buone condizioni. Ammoniti : Di Maria, Howedes, Huntelaar. Angoli : 7-1 per il Real Madrid. Recupero : 1′; 3′. Argomenti champions league schalke 04 real madrid Leggi i commenti I commenti dei lettori 

None Leggi i commenti I commenti dei lettori 
ISOLA DEL GIGLIO  - Per scacciare la sua leggenda, le ricostruzioni che lo inseguono e probabilmente non lo lasceranno più solo  -  salga  a bordo cazzo, i brindisi con la moldava nove minuti prima del naufragio, il vestito asciutto mentre intorno i naufraghi si lanciavano in mare  - , l'ex comandante si è infilato in una collina di lecci dell'Isola del Giglio. Cammina, cammina da solo, la giornata deve passare. Fino a quando il sole è alto, resta lontano dal porto dove alcuni amici lo stanno ospitando: da quelle stanze lo sguardo sulla Concordia naufragata (e da poco raddrizzata) è inevitabile, meglio restare tra i lecci in collina. Francesco Schettino per tutta la giornata ha perso i contatti con il suo avvocato, Domenico Pepe, rimasto chiuso fuori dall'appartamento preso in affitto in una salita del paese. L'avvocato era senza cellulare, ma Schettino non lo ha mai chiamato. Cena in trattoria, al muro foto della nave foto / Video Sul traghetto / Ritorno sull'isola foto L'ex comandante Schettino, 53 anni, un giaccone in pelle marrone, toglie gli occhiali scuri. Due anni dopo è tornato sul luogo del naufragio, il suo. Fra poche ore salirà di nuovo a bordo. "Sono venuto per cercare la verità e per aiutare i miei consulenti tecnici a trovarla". È convinto, dice, che qualcuno stia manomettendo le prove: "Stanno cambiando lo scenario". Prima di Schettino, l'ha ipotizzato la procura di Grosseto indagando due persone della Costa Crociere, i padroni della nave. Il custode giudiziale della Concordia, Franco Porcellacchia, a capo del progetto di raddrizzamento e rimozione del relitto, e il comandante Camillo Casella, consulente: sono accusati di aver violato i sigilli e modificato lo stato dei luoghi dell'area della nave sotto sequestro. "Vogliono farmi passare come l'unico colpevole,  non ci sto. Ho fatto degli errori, ma non sono solo. La causa vera dei 32 morti è stato il guasto al generatore d'emergenza. Quella notte la corrente elettrica sulla nave è andata via: gli ascensori hanno smesso di funzionare e così i timoni, i bracci d'nmmaino delle scialuppe, le pompe di sentina. Vorrei sapere perché il generatore non ha funzionato, ma se qualcuno altera l'area sequestrata non lo sapremo mai". Francesco Schettino non nomina mai la compagnia di navigazione, la Costa Crociere, che due anni fa  -  unico della vicenda Concordia  -  lo ha licenziato in tronco. Ma in aula a Grosseto lo scontro è quello: tutte le responsabilità sono del comandante? Cinque pene fin qui patteggiate  -  il capo dell'Unità di crisi Roberto Ferrarini, l'hotel director Manrico Giampedroni, l'ufficiale in plancia Ciro Ambrosio, l'altro ufficiale Silvia Coronica, il timoniere Jacob Rusli Bin  -  hanno allargato il campo. "Io ho un rimorso grande così, ho parlato con chi ha perso i suoi cari, ma non sono solo in questa storia. Ho sbagliato a fidarmi del mio equipaggio, ma con una nave alta come un grattacielo non puoi che affidarti all'equipaggio. E la compagnia deve smettere di dire che non sa nulla degli inchini. Gli inchini li facevano tutti i comandanti, autorizzati da Genova. Per loro era pubblicità, un servizio in più che potevano offrire al cliente". Si torna alla notte del 13 gennaio 2012. "Quando ero al tavolo con Domnica Cemortan ero convinto che i miei stessero salutando il Giglio, l'inchino appunto, a novecento metri dalla costa e invece erano sopra gli scogli. Ero in libertà, ma sono tornato sul ponte di comando nove minuti prima dell'inizio del mio turno. Cinque minuti ancora e ho preso in mano i binocoli e, laggiù, a prua, ho vista la schiuma in mare. "E che cazz'è?". Era lo scoglio delle Scole. Ho urlato al timoniere di andare venti gradi a sinistra, è andato a destra. Poi altri dieci gradi a sinistra, è andato a destra. Non capiva l'italiano e neppure l'inglese. L'ho cacciato via e ho preso in mano il timone. Ho fatto io l'ultima manovra, ma non ho potuto evitare lo scoglio che affiorava. Ho portato la Concordia via da lì e l'ho adagiata sul fondale appena fuori dal porto. Sì, ho salvato 4200 persone". 
L'intera operazione culturale ha un chè di combattivo, di controtendenza, senza bandiere e frontiere da difendere. Debutta stasera al Fabbricone di Prato prodotto dal Teatro Metastasio e in scena fino al 3 marzo, Antigone, una storia africana dalla tragedia del drammaturgo francese Jean Anouilh, interamente recitata (in francese) da giovanissimi attori e attrici senegalesi. Sono artisti che hanno lavorato per tre anni dal 2011 con Massimo Luconi, il regista del Teatro Metastasio che da oltre 20 anni conduce progetti in Senegal, televisivi e di spettacolo. "Tre anni fa sono andato a Saint Louis, l'antica capitale del Senegal, molto bella, decetrata, nel nord, quasi al confine con la Mauritania -racconta Luconi - Lì ho tenuto sette incontri di 15 giorni l'uno, incontri di formazione in collaborazione con il Centro culturale francese. È lì che ho conosciuto il gruppo di attori, giovani e non, che già facevano teatro,  impegnati con diverse modalità. In Senegal il teatro è infatti una forma popolare di comunicazione, si fa nelle cerimonie, nei battesimi, ogni villagio ha il griot, il cantastorie, una figura che potrebbe essere vicina alla nostra Commedia dell'Arte. In quel gruppo ho trovato almeno quattro o cinque attori molto bravi su cui fare riferimento". [[ge:rep-locali:repubblica:79733823]] Il progetto . A quel punto è nato lo spettacolo. Luconi ha lavorato con sei attori tra i 20 e i 25 anni, cui si sono aggiunti quattro senegalesi immigrati in Toscana che fanno il coro (Aminata Badji, Ibrahima Diouf, Gnagna Ndiyae, Papa Abdou Gueye, Mouhamed Sow, Galaye Thiam e con Moussa Badji, Jean Guillaume Tekagne, Ndiawar Diagne, Marie Madeleine Mendy). Interessante perchè è nato uno spettacolo che intreccia  e mescola le diverse tradizioni culturali e teatrali: la nostra,con il senso della tragedia e la recitazione in francese e quella senegalese con i canti, i balli e il wolof lingua ufficiale del griot, una figura importante in Senegal che ha un ruolo sociale e si tramanda di padre in figlio e va nelle feste e organizza la festa, canta segue al cerimonia. Il rito funebre . Ma è uno spettacolo importante anche per la lettura originale che dà del testo di Anouilh, e della storia di Antigone, l'eroina che sfida le leggi del re Creonte pur di seppellire il corpo del fratello in nome delle leggi del "cuore" . "La cosa bella è che Il testo di Anouilh ha un diretto riferimento al rito della sepoltura e degli onori funebri molto sentito in Senegal, proprio come un rito sociale di rispetto verso le persone e la loro storia -prosegue Luconi- Lo spettacolo in alcuni momenti assume la forma di una grande cerimonia funebre mistica che appartiene a loro e all'islamismo mistico che è la loro religione : in scena ci sono canti religiosi bellissimi, perchè a differenza dei nostri giovani per loro non c'è nessuna cesura tra tadizione e novità del presente". [[ge:rep-locali:repubblica:79733824]] Da Tebe all'Africa. «Inoltre ho tolto tutti i riferimenti a Tebe, e anche a quelli dell'occupazione in Francia dell'originale. -prosegue Luconi- Ho voluto che tutto il nostro spettacolo fosse concentrato sul rapporto tra l'identità della persona e della famiglia con lo Stato e le sue regole. Le regole della politica e quelle della vita sono particoarmente sentite a Saint Louis  che è uno dei centri di partenza dei barconi verso l'Europa, un luogo da cui i giovani non avendo possibilità di avere un visto normale devono pagare i barconi per avere una chance in un altro paese". Anche per questo Antigone una storia africana ha un valore umano importante: i giovani attori hanno trovato una strada, un futuro e un viaggio regolare all'estero grazie al teatro.  "Probabilmente dopo Prato andremo in Francia, e per l'anno prossimo stiamo costruendo una tournèe. Continuare insieme sarebbe bello". Argomenti teatro massimo luconi 
