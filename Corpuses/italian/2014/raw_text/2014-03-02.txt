SAN PAOLO – Si ferma solo all'ultimo ostacolo la cavalcata di Paolo Lorenzi nel "Brasil Open", torneo Atp da 474.005 dollari di montepremi sulla terra rossa indoor di San Paolo. Il 32enne tennista romano e senese d'adozione, alla prima finale Atp in carriera, ha ceduto in tre set all'argentino Federico Delbonis, classe 1990 e numero 61 del ranking mondiale: 4-6 6-3 6-4 il punteggio in favore del mancino sudamericano, dopo due ore e sei minuti. DELBONIS ALZA IL SUO LIVELLO NEL SECONDO SET  - Il match è improvvisamente girato a favore di Delbonis nel secondo set, dopo che Lorenzi si era aggiudicato il primo grazie a un break nel sesto game. Sul 2-2, alla prima palla break concessa dall'azzurro, è arrivato il 3-2 dell'argentino che ha poi difeso agevolmente i propri turni di servizio. Il tennista di Azul ha alzato il ritmo e ha cominciato a spingere di piu', soprattutto con il diritto, togliendo campo a Lorenzi, spesso costretto a giocare in difesa e molto lontano dalla riga di fondo. LORENZI TORNA TRA I TOP DELLA CLASSIFICA MONDIALE  - Nella terza e decisiva partita c'è stato il break in apertura di Delbonis, con l'azzurro che è comunque rimasto attaccato al rivale e ha provato a rimontare lo svantaggio. Nulla da fare, pero': l'argentino ha servito sempre con efficacia (83% di prime palle) e ha concesso una sola palla break sul 5-4 in suo favore annullandola con un ace (il dodicesimo), chiudendo poi 6-4 al secondo match point. Lorenzi grazie alla finale di San Paolo ritorna nei top 100 del mondo: da lunedì sarà proprio numero 100 del computer Atp. ACAPULCO: TITOLO A DIMITROV, BATTUTO ANDERSON  - Gregor Dimitrov ha portato a casa l'Abierto Mexicano Telcel, torneo Atp 500, con montepremi complessivo da 1.309.770 dollari, di Acapulco, su campi in cemento. E' il secondo successo in carriera per il bulgaro, numero 4 del tabellone, che si è imposto per 7-6 (1) 3-6 7-6 (5) sul sudafricano Kevin Anderson. DAVIS: REPUBBLICA CECA SENZA BERDYCH CONTRO GIAPPONE  - La Repubblica Ceca, vincitrice delle ultime due edizioni della Coppa Davis, dovrà rinunciare a Tomas Berdych nel quarto di finale in programma dal 4 al 6 aprile contro il Giappone. Il tennista ceco, sconfitto ieri da Federer in finale a Dubai, ha dato forfait per "motivi personali". "Capisco e rispetto la decisione di Tomas", il commento del capitano Jaroslav Navratil. C IBULKOVA A SEGNO IN MESSICO TRA LE DONNE  - Dominika Cibulkova ha vinto l'Abierto Mexicano Telcel, torneo Wta sui campi in cemento di Acapulco. Testa di serie numero 1, la 24enne slovacca ha battuto in finale l'americana Christina McHale per 7-6 (3)  4-6 6-4 dopo quasi tre ore di gioco. Argomenti tennis Leggi i commenti I commenti dei lettori 
FIRENZE – La Lazio sbanca il Franchi e affonda la Fiorentina nel giorno in cui i viola speravano di accorciare sul terzo posto difeso dal Napoli. A Firenze finisce 1-0 per gli uomini di Reja con un gol nei primi minuti della gara di Cana. Un successo che allontana la delusione dell'eliminazione in Europa League e fa ben sperare in vista del rush finale che vede i biancocelesti ad appena 3 punti dal quinto posto dell'Inter. Resta con l'amaro in bocca la squadra di Vincenzo Montella che non sfrutta il passo falso del Napoli e, addirittura, vede allontanarsi gli azzurri di un'altra lunghezza: ora la zona Champions è distante 7 punti. VIOLA ASSENTI INGIUSTIFICATI - E questa sera, se qualcuno se lo stesse chiedendo, l'arbitraggio di Banti è stato esemplare in un clima, per il fischietto di Livorno, infernale. Decine, infatti, gli striscioni contro Braschi e i vertici dell'Aia, significativa anche la protesta di molti tifosi viola entrati solo dopo 10′ dal fischio d'inizio. Sul banco degli imputati la decisione di squalificare Montella per una giornata e Borja Valero per quattro. Il risultato è stato quello visto in campo. Senza il suo faro in mediana, infatti, i viola hanno faticato parecchio a creare gioco e a dare velocità alla manovra. E con Cuadrado bloccato a più riprese da Radu le difficoltà viola sono apparse ancora più evidenti. Mettiamoci pure la scusante della stanchezza per la gara di Europa League, ma di fronte c'era pur sempre un'altra reduce del giovedì di coppa. [[ge:rep-locali:repubblica:80058807]] LA LAZIO NON ESALTA, MA VINCE - Se di stanchezza vogliamo parlare, infatti, a recriminare di più dovrebbe essere sicuramente la squadra di Reja. Otto degli undici scesi in campo questa sera, infatti, erano presenti a Sofia tre giorni fa e, rispetto alla gara della Fiorentina, quella della Lazio è stata sicuramente una battaglia (seppur persa) fino al 93′. Al di là di queste spicciole recriminazioni, la Lazio vista questa sera non ha certo entusiasmato. Al Franchi si è vista una squadra attendista e più preoccupata a distruggere il gioco avversario che non a costruire il proprio. Gol a parte, nato tra l'altro da un calcio da fermo, i biancocelesti hanno fatto ben poco per impensierire Neto. A dimostrazione che questa sera di positivo, oltre al non aver preso gol, c'è solo il risultato. Ottima la prova di Candreva, migliore in campo. [[ge:rep-locali:repubblica:80063605]] IL MATCH - Le fatiche del giovedì di coppa sembrano subito farsi sentire in campo con i viola stranamente lenti e impacciati e i biancocelesti ampiamente attendisti. Non è un caso che il vantaggio ospite arrivi sugli sviluppi di un calcio d'angolo con Cana, ben appostato al limite dell'area piccola, lesto nell'approfittare di uno svarione di Gonzalo Rodriguez e infilare Neto con una mezza rovesciata. La reazione viola è timida e confusa, così nel finale i biancocelesti vanno a un passo dal raddoppio con Konko che raccoglie un traversone dalla sinistra di Candreva e col ginocchio colpisce in pieno la traversa. Nella ripresa la musica non cambia ed è ancora la squadra di Reja a rendersi pericolosa con Onazi, subentrato all'acciaccato Ledesma, ma il nigeriano, a tu per tu con Neto, si lascia ipnotizzare dall'uscita tempestiva dell'estremo viola. I padroni di casa sono mentalmente scarichi, ma nel finale vanno vicinissimo al pareggio prima con Anderson, poi con Aquilani: in entrambe le occasioni Marchetti vola a deviare in angolo riscattando in parte le figuracce di giovedì in Bulgaria. Un rasoterra abbondantemente a lato di Mati Fernandez al 90′ chiude di fatto le occasioni viola in un match non particolarmente esaltante per gli uomini di Montella che già da domani dovranno pensare a come fermare la corazzata Juventus. FIORENTINA-LAZIO 0-1 (0-1) FIORENTINA (4-3-3): Neto 6; Tomovic 6, Rodriguez 5.5, Savic 5.5, Pasqual 5.5; Aquilani 5.5, Ambrosini 5.5 (12′ st Anderson 6), Mati Fernandez 5.5; Cuadrado 5, Matri 5 (28′ st Wolski 5.5), Joaquin 5 (12′ st Gomez 5). In panchina: Rosati, Lupatelli, Roncaglia, Compper, Vargas, Bakic, Ilicic, Matos. Allenatore: Russo LAZIO (4-3-3): Marchetti 6.5; Konko 6 (18′ st Novaretti 6), Cana 6.5, Ciani 6, Radu 6.5; Gonzalez 6, Ledesma 6 (1′ st Onazi 6.5), Biglia 6; Candreva 7, Perea 6 (45′ st Keita sv), Lulic 5.5. In panchina: Berisha, Strakosha, Cavanda, Biava, Pereirinha, Mauri, F. Anderson, Kakuta, Lombardi. Allenatore: Reja ARBITRO : Banti di Livorno RETE : 5′ pt Cana NOTE : serata fredda, terreno in discrete condizioni, spettatori 40.000. Ammoniti: Ambrosini, Ciani, Lulic, Tomovic, Pasqual. Angoli: 7-6 per la Fiorentina. Recupero: 2′; 3′. Spalti vuoti nei primi 10′ per la protesta contro i vertici arbitrali dei tifosi viola. Argomenti ss lazio fiorentina serie a Leggi i commenti I commenti dei lettori 
ROMA - Doppia gioia per il Psg. I parigini battono 2-0 l'Olympique Marsiglia, il rivale tradizionalmente più 'odiato' e di fatto, vista la sconfitta del Monaco a Saint Etienne, ipoteca il titolo con largo anticipo. la squadra di Ranieri infatti ora è dietro 8 punti. Di Maxwell e Cavani, al 50' e al 79', le reti che hanno deciso la sfida. In tribuna, al Parco dei Principi, i due giocatori della Roma Benatia e Pjanic. Il nome del centrocampista bosniaco è stato più volte accostato a quello del Psg. RISULTATI 27^ GIORNATA VENERDI' Evian               - Nantes         2-0 SABATO St.Etienne          - Monaco         2-0 Lorient             - Bastia         1-1 Nizza               - Tolosa         0-2 Reims               - Valenciennes   3-1 Rennes              - Guingamp       0-2 Sochaux             - Bordeaux       2-0 DOMENICA Ajaccio             - Lille          2-3 Lione               - Montpellier    0-0 Paris SG            - Marsiglia      2-0 Argomenti ligue 1 calcio francese Leggi i commenti I commenti dei lettori 
Se il campionato non è finito, per quanto riguarda la corsa scudetto, beh, ci manca veramente pochissimo. Perché la Juve ha addirittura allungato sulla Roma, portandosi a più undici in classifica. E se anche la Roma riuscisse nel recupero di campionato a battere il Parma, che tra l'altro è tra le squadre più in forma, resterebbero sempre nove i punti da recuperare per i giallorossi, considerando il successo netto nel confronto diretto che in pratica vale un altro punto. Insomma, la Juve ha messo davvero le mani sul terzo scudetto consecutivo, dimostrando anche di non soffrire il doppio impegno tra campionato ed Europa League. Perché con appena tre giorni di tempo per recuperare, i Campioni sono stati capaci di andare a prendersi i tre punti contro un Milan di livello, forse il migliore della stagione. Sì, i rossoneri ci hanno provato, disputando un gran primo tempo, ma si sono dovuti arrendere alle giocate dei campioni bianconeri. Uno spettacolo Tevez, che ha inventato il primo gol, lanciando Lichtesteiner sul fondo per il cross decisivo a Llorente, prima di andare a chiudere personalmente la partita con un tiro potentissimo e un pallone che sembrava poter spaccare la traversa. Insomma, anche nella domenica di maggior sofferenza, la Juve ce l'ha fatta. Portando alla ribalta giocatori che non sono mai stati protagonisti assoluti, come Asamoah che ha avuto tra l'altro il compito di dover fronteggiare Taarabt, uno dei migliori rossoneri. Ma a far risplendere anche i giocatori teoricamente più oscuri, ci ha pensato come detto lui: Carlitos Tevez. Uno che avrebbe dovuto vestire la maglia del Milan, perché l'affare era già fatto e ricorderete le foto al ristorante dell'argentino con Galliani. Poi tutto è saltato e in quella trattativa si è infilata la Juve di Marotta, per fare un altro strepitoso affare. Dopo Pirlo a costo zero, oltre a Pogba a costo zero e insieme Llorente a costo zero, c'è l'intuizione di andare a prendere un campione come Tevez alla cifra con cui altri hanno comprato qualche gregario. Perché anche nel calcio contano le idee. Argomenti tackle 
MILANO  - Non ce ne è per nessuno. La Juve passa anche a Milano e ipoteca lo scudetto. Conquista il 22° successo su 26 incontri e vola a +11, anche se con una gara in più, nei confronti della Roma. Se è vero, come dice Garcia che alla fine del campionato mancano ancora molte giornate è anche vero che i bianconeri hanno dato l'ennesima prova di straordinaria forza uscendo indenni da una serata difficile, per di più dopo la faticosa trasferta a Trabzon. JUVE, VITTORIA DA GRANDE SQUADRA  - La Juve ha vinto da grande squadra. Ha saputo soffrire per quasi un tempo, in cui è stata lungamente messa alle corde da uno dei migliori Milan della stagione, e poi ha colpito in maniera micidiale, sgretolando prima di tutto psicologicamente gli avversari. Non a caso i rossoneri nella ripresa sono partiti inevitabilmente meno convinti e hanno finito per incassare lo 0-2 di Tevez che, in pratica, ha chiuso anzitempo i giochi. [[ge:rep-locali:repubblica:80058987]] MILAN, UNA PROVA CONFORTANTE  - Il ko rallenta la corsa del Milan all'Europa League ma fa intravedere comunque un futuro roseo a Seedorf. La squadra sembra aver ritrovato compattezza, motivazioni e gioco. Tutte componenti importanti per ricostruire qualcosa di importante e per far credere che il 6° posto, attualmente lontano 5 punti, sia ancora tranquillamente alla portata malgrado in mezzo ci siano altre tre formazioni. CONTE RILANCIA MARCHISIO -  Senza Vidal, squalificato, Conte ha rilanciato in mediana Marchisio, confermando Caceres al posto di Ogbonna in difesa. Nel Milan Seedorf, privo dell'appiedato Muntari, ha inserito in mediana de Jong e ha riproposto in difesa il recuperato Bonera. Davanti, invece, ha preferito Poli e Kakà a Saponara ed Honda. KAKA' MANCA L'1-0  - Il Milan è partito bene, non ha fatto ragionare i rivali con un pressing alto asfissiante ma è mancato in fase di finalizzazione. La squadra ha costruito ben 10 palle-gol in 45' ma le ha sciupate per mancanza di forza o di precisione. La migliore è capitata al 26' a Kakà  che, smarcato da Taarabt, ha prima calciato addosso a Buffon e poi, sulla respinta, si è fatto respingere il pallone sulla linea da Bonucci. LLORENTE GELA IL MEAZZA  - La Juve ha vacillato, ha stretto i denti ma non ha mai rinunciato a replicare in ripartenza. E dopo aver costretto agli straordinari Abbiati su un destro ravvicinato di Lichtsteiner al 18', è passata cinicamente al 44′ con un'azione da manuale:  Marchisio dalla destra ha servito in area Tevez che di prima ha lanciato sulla destra Lichtsteiner, bravo a rimettere immediatamente in mezzo per Llorente che ha insaccato. [[ge:rep-locali:repubblica:80063278]] TRAUMA CRANICO PER POLI  - Il Milan ha accusato il colpo e non è riuscito a ripartire nel secondo tempo con la stessa intensità. Malgrado ciò, si è comunque costruito la palla del pareggio, sfiorato da Poli con un colpo di testa coraggioso che gli è costato anche la corsa all'ospedale per un trauma cranico dopo un duro contrasto testa contro testa con Caceres. PIRLO NON VIENE ESPULSO, TEVEZ RADDOPPIA  - La Juve non ha tremato e, dopo essere stata graziata dall'arbitro Guida (che non ha espulso Pirlo per un brutto fallo con il piede a martello ai danni di Saponara, subentrato a Poli), ha raddoppiato: tutto merito di Tevez che al 67′ ha raccolto un pallone ai 28 mt e ha scaraventato un destro d'antologia sotto la traversa lasciando di sasso l'incolpevole Abbiati. PALI DI PIRLO, POGBA E ROBINHO  - Il Milan ha provato a non mollare mentalmente ma dopo aver creato altre tre apprensioni ad Abbiati con Rami, Robinho, gettato disperatamente nella mischia al posto di Taaarabt, e Emanuelson, ha alzato definitivamente bandiera bianca. La Juve non ne ha approfittato per dilagare, colpendo prima una traversa su punizione con Pirlo e poi un palo con un destro da fuori di Pogba e, al 93', ha mantenuto comunque la porta involata su un destro di Robinho che ha picchiato a porta vuota sulla trasversale a Buffon battuto. L'ennesimo segnale di una stagione in cui tutto fila per il verso giusto. MILAN-JUVENTUS 0-2 (0-1) Milan (4-2-3-1): Abbiati 6.5; Abate 6,5, Rami 6,5, Bonera 5,5, Emanuelson 6; Montolivo 6 (26′ st Honda 5), De Jong 6; Poli 6 (8′ st Saponara 5,5), Kakà 6.5, Taarabt 6,5 (30′ st Robinho 5,5); Pazzini 6.5. (1 Amelia, 59 Gabriel, 5 Mexes, 81 Zaccardo, 2 De Sciglio, 21 Constant, 15 Essien, 14 Birsa, 37 Petagna). All.: Seedorf. Juventus (3-5-2): Buffon 7; Barzagli 6.5, Bonucci 7, Caceres 6; Lichtsteiner 7 (39′ st Padoin sv), Pogba 6, Pirlo 5.5, Marchisio 6,5, Asamoah 6; Tevez 7.5 (47′ st Giovinco sv), Llorente 7 (45′ st Osvaldo sv). (30 Storari, 34 Rubinho, 5 Ogbonna, 3 Chiellini, 13 Peluso, 20 Padoin, 33 Isla, 27 Quagliarella). All.: Conte. Arbitro : Guida di Torre Annunziata 5.5. Reti : nel pt 44′ Llorente; nel st 23′ Tevez. Angoli : 6-2 per il Milan. Recupero : 1′ e 4′. Ammoniti : Marchisio per gioco non regolamentare, Pirlo, Bonera per gioco scorretto. Spettatori : 75.589 spettatori per un incasso di 2.828.476,04 euro. Argomenti serie a milan ac juventus fc Leggi i commenti I commenti dei lettori 
MILANO – Tra la soddisfazione per la vittoria al Meazza che dà l'ennesima spallata al campionato e un attacco al ct Prandelli, che convoca Chiellini nonostante il difensore non stia giocando nella Juve per problemi fisici. E' un Antonio Conte e trecentosessanta gradi quello che segue la vittoria sul Milan. Partiamo dall'attacco al tecnico della Nazionale:  "Mi aspettavo almeno una mezza chiamata da Prandelli per chiedermi: 'Stupido, come sta Giorgio?'. Lo trovo poco garbato e poco educato questo tipo di comportamento: dai tanti giocatori alla Nazionale e ti fanno anche questo, non lo trovo giusto". MAROTTA: "CONVOCAZIONE CHIELLINI E' STRANA" - Sulla questione interviene anche l'ad Marotta:  "Siamo meravigliati per questa convocazione e credo ci vorrebbe più comunicazione. Chiellini è fuori da tre settimane, ha fatto sempre allenamenti differenziati e non si è mai allenato con i compagni: questa convocazione ci pare strana. Non voglio creare polemiche però parleremo domani nelle sedi opportune. Prandelli è libero di chiamare chi vuole, però ripeto che una maggiore comunicazione poteva evidenziare che ci sono dei problemi oggettivi. La Juve mette a disposizione i suoi giocatori, ma in questo caso siamo rimasti meravigliati". "IL MILAN? UN MEZZO CARRO ARMATO" - "Solo un carro armato può fermarci? E allora speriamo di non incontrarlo mai" Antonio Conte raccoglie i complimenti a fine partita di Seedorf e replica con un battuta. Ma non prima di aver fatti i complimenti agli avversari: "Oggi un mezzo carro armato ce lo siamo trovati di fronte. Il Milan ha fatto una buonissima partita sotto tutti i punti di vista, ha messo grande corsa, grande entusiasmo, ha tenuto ritmi molto alti per i primi 45′ dove poteva accadere di tutto. Noi siamo stati bravi a sfruttare una buona combinazione col gol di Llorente''. NELLA RIPRESA CI SIAMO SISTEMATI MEGLIO  - Tornando alla gara, il gol di llorente che ha cambiato la partita: "Successivamente ci siamo aggiustati tatticamente e abbiamo iniziato a subire di meno le palle su Pazzini. Il secondo tempo è stato più tranquillo, abbiamo gestito meglio la gara e trovato il raddoppio. Ma faccio i complimenti a Seedorf e al Milan. Durante la mia gestione, in campionato, a Milano abbiamo sempre sofferto, abbiamo fatto un pari al primo anno e abbiamo perso la scorsa stagione. Stavolta abbiamo vinto: in una domenica in cui temevo di poter perdere qualche punto nei confronti delle dirette inseguitrici, invece abbiamo guadagnato e siamo contenti". [[ge:rep-locali:repubblica:80058987]] TEVEZ E' UNO DA GRANDI SFIDE  - Ancora una volta è stato determinante Tevez. "Carlos è un tipo di giocatore che più la partita si fa calda, più ha gusto a giocarla  -  rivela Conte -. E' un 'caliente', quando vede situazioni di difficoltà si esalta ancora di piu'. Ma anche Llorente ha fatto una partita straordinaria, ha creato apprensione alla retroguardia milanista. In sette giorni le coppie di attaccanti che hanno giocato, Giovinco-Osvaldo in Turchia e Tevez-Llorente oggi, hanno fatto molto bene. Ho bisogno di tutta la rosa e sto avendo risposte confortanti da parte di tutti". DIETRO C'E' QUALCUNO UN PO' STANCO  - Qualche nota stonata dietro dove la Juve ha ballato troppo. "Nel primo tempo, in fase difensiva, non stavano funzionando tanto bene le cose, loro trovavano Pazzini dietro Pirlo e con i trequartisti ci creavano diverse difficoltà  -  ammette Conte  -  Ma non dimentichiamo che ci sono calciatori che stanno giocando tantissimo: Bonucci, per esempio, si sta sobbarcando più partite di tutti". E tra i più impiegati c'è anche Pogba, oggi meno brillante del solito ma il cui talento è fuori discussione. "Finché ci sarò io, userò con lui da un lato la carota, dall'altro un bastone lungo due metri", chiude Conte con un sorriso. BUFFON: BRAVI E FORTUNATI  - Gigi Buffon ammette che il successo dei bianconeri è meritato ma anche frutto anche della fortuna: "Ci sono molti meriti in questa vittoria da parte della squadra per come è riuscita a soffrire, ma c'è stata anche parecchia buona sorte. Quando si viene a San Siro in casa del Milan non c'è mai una favorita: nessuna delle due vuole mai soccombere. E' la prima volta che vinciamo qui nell'era Conte". Per i campioni d'Italia è stata la quarta gara senza subire gol. "E' molto importante, i miei difensori sono i migliori e anche gli attaccanti mi danno una grande mano", sottolinea Buffon. Ma questa vittoria può essere un passo decisivo verso il terzo scudetto consecutivo? "Sono tre punti pesanti, ma dobbiamo stare molto attenti. I giochi non sono fatti, e la Roma ci crederà fino alla fine. In certi momenti quando la benzina potrebbe venire meno questo vantaggio ci servira"'. TEVEZ: DEDICATO A MIO FIGLIO  - Carlos Tevez, ancora l'uomo in più della Juve, dedica il gol a Lito Junior, il suo terzo figlio nato 5 giorni fa: "Ho segnato una bellissima rete, importante per la vittoria. Lo dedico a lui, avevo pronto un ciuccio per festeggiare ma l'ho rotto...". L'argentino analizza così la partita: "Non abbiamo fatto un buon primo tempo a parte il gol, il Milan ha giocato meglio. Nel secondo siamo venuti fuori". Conte si è complimentato a fine partita, definendolo "un leone". "Abbiamo un rapporto speciale, è il primo che ha parlato con me per farmi venire alla Juventus. Conte sa cosa posso dare alla squadra e mi fa sentire importante. Ho un ottimo rapporto anche con Galliani. Due anni fa potevo finire al Milan, mancava solo la firma...". Nonostante sia il capocannoniere del campionato italiano, l'attaccante potrebbe non disputare il Mondiale con l'Argentina. "E' una scelta di Sabella, non c'è alcuna decisione politica", chiude spazzando via ogni dubbio. Argomenti serie a juventus fc antonio conte Leggi i commenti I commenti dei lettori 
BARCELLONA - Il Barcellona approfitta al meglio del pari nel derby di Madrid, travolge 4-1 l'Almeria e si riporta a una sola lunghezza dal Real di Ancelotti. Sanchez apre le marcature, raddoppio di Messi, poi Trujillo prova a riaprire i conti. Ospiti in partita fino all'83', quando Puyol cala il tris mentre Xavi chiude definitivamente i conti. Nelle altre gare, il Valencia cade in casa del Rayo Vallecano penultimo in classifica, punito dall'ex Cagliari Larrivey, mentre il Siviglia frena la rincorsa della Real Sociedad: successo di misura per gli andalusi, decide Gameiro. Argomenti liga calcio spagnolo Leggi i commenti I commenti dei lettori 
FIRENZE – La vittoria di Firenze cancella in parte la delusione per l'eliminazione in Europa League, ed Edy Reja lo sa benissimo. "Volevamo vincere dopo la delusione per l'immeritata eliminazione in Europa League  -  ammette il tecnico -. La squadra ha disputato una grossa prestazione, siamo in crescita e i ragazzi stanno facendo bene. Mi aspetto un rendimento ancora superiore, tra la gara di giovedì scorso e quella di oggi abbiamo creato una decina di palle gol e dobbiamo segnare di piu'". REJA DIFENDE MARCHETTI - Il tecnico parla anche della prestazione di Federico Marchetti messo sulla graticola dopo i due errori di Sofia che sono costati l'eliminazione. "Devo fare delle critiche a chi l'ha criticato. Lui era ok da dieci giorni e l'ho fatto giocare, in due anni ha portato tantissimi punti e per una papera (giovedì scorso in Bulgaria n. d. r.) è stato lapidato come se fosse un calciatore finito. Non mi piacciono critiche così spietate e oggi dovevo farlo giocare. E' stato lontano dai campi per due mesi e qualche errore può capitare. Solo che quando lo fa il portiere è più visibile. Ma noi dobbiamo avere la forza delle nostre convinzioni. Io ho parlato con lui e gli ho detto andiamo avanti fino a quando non ritrovi la condizione". [[ge:rep-locali:repubblica:80058807]] LAZIO IN CRESCITA - Reja, poi, tornando ad analizzare la partita del "Franchi", riconosce come la sua Lazio debba essere più cinica, in grado di chiudere le partite ben prima del 90′. "Abbiamo vinto 1-0 ma abbiamo avuto 4-5 occasioni per chiudere la partita, soprattutto nel secondo tempo, mentre loro a parte un colpo di testa di Aquilani con la bella parata di Marchetti non hanno fatto vedere altro  -  dice -. Dovremmo essere più cinici per non soffrire così fino alla fine ma chiudere prima. Ma questa sera più di tre punti non si potevano fare". Sulla buona prestazione di Perea: "Sul piano del movimento mi dà il doppio di Klose che però quando è in campo mantiene la palla. Perea ha fatto un lavoro straordinario, ha impegnato i due difensori centrali e quando la Fiorentina è passata alla difesa a tre ha continuato a farlo e non è facile perché veniva da 90′ giocati con la stessa intensita'. Ha giocato alla grande, Ora dovrei farlo riposare e spero che recuperi". RABBIA TIFOSI NON HA SENSO  -  Sul muro contro muro tra i tifosi biancocelesti ed il presidente Lotito, Reja rivela che "Il presidente è una persona che chi lo conosce bene sa che è anche abituato al dialogo. Io credo che sia ora di cercare di chiudere con il passato di avvicinarsi un po' di più ai tifosi. Perché la Lazio senza tifosi non puo esistere. I tifosi sono la forza della societa', del presidente, della squadra" afferma il tecnico friulano. "Domenica ho sentito solo cori contro Lotito. E' una situazione irreale. Non si può giocare cosi'. Tutti abbiamo dei difetti ma la squadra bisogna aiutarla da qui alla fine poi protesteremo" conclude rivolgendosi ai tifosi. Argomenti ss lazio serie a edy reja Leggi i commenti I commenti dei lettori 
KIEV - Dopo la paura, si fa strada la diplomazia. Putin accetta una mediazione, parteciperà a un tavolo di discussione. Anche se la Russia, per bocca di Medvedev, non riconosce il nuovo regime ucraino, e ritiene Yanukovich "un presidente democraticamente eletto e rimosso con la forza". Di certo, l'esercito russo ha preso il controllo della Crimea. E ha dalla sua parte il comandante della Marina ucraina, che passa con Putin e rischia il processo per alto tradimento. Gli Stati Uniti si schierano con forza: Kerry sarà martedì a Kiev, incontrando quel governo provvisorio che Mosca non riconosce. Washington fa sapere di aver annullato ogni missione e colloquio di collaborazione economica con la Russia. Obama , che ha condannato senza mezzi termini l'intervento russo in Crimea e si è confrontato con Putin in una telefonata-fiume di 90 minuti, sta studiando la situazione e sentirà al telefono i leader dei Paesi alleati. In Ucraina è in corso un'occupazione di fatto da parte della Russia che, secondo il segretario di Stato americano, John Kerry, mette a rischio il posto di Mosca all'interno del G8 e le sue relazioni con Washington. Il fronte occidentale della fermezza, guidato dagli Usa, accusa un significativo smarcamento: la Germania non condivide l'idea di espellere la Russia dal G8. Come spiega il ministro degli Esteri Frank-Walter Steinmeier: "C'è chi vorrebbe mandare un segnale forte a Mosca, c'è invece chi, e io  sono tra questi, considera il G8 l'unico formato in cui l'Occidente può  parlare direttamente con la Russia, dovremmo sacrificarlo?". Il ministro Steinmeier anticipa la proposta tedesca, che di lì a poco la cancelliera Angela Merkel avrebbe fatto a Putin: chiedere  all'Osce (Organizzazione per la Sicurezza e la Copperazione in Europa)  di promuovere un "gruppo di contatto". Anche il governo italiano "si associa alle pressanti richieste della comunità  internazionale affinché sia rispettata la sovranità e l'integrità  territoriale dell'Ucraina" (leggi articolo di Vincenzo Nigro). Colloquio Merkel-Putin . Più tardi, il Cremlino riferisce che ad Angela Merkel Vladimir Putin ha ribadito le ragioni dell'intervento russo in Crimea già espresse a Obama: si è reso necessario per la minaccia portata alla popolazione a maggioranza russofona da parte delle frange ultranazionaliste salite al potere a Kiev. Misure, a detta del presidente russo, "appropriate" vista la situazione in Ucraina. Il Cremlino conclude sottolineando la posizione comune di Putin e Merkel sul proseguimento di consultazioni bilaterali e multilaterali alla ricerca di una "normalizzazione" in Ucraina. Da Berlino , la versione dei fatti è decisamente diversa. Durante il colloquio, riferisce il portavoce del governo tedesco, Angela Merkel ha accusato senza mezzi termini il presidente Putin di aver violato il diritto internazionale con "l'inaccettabile intervento russo" in Crimea. La cancelliera ha contestato a Putin la violazione del memorandum di Budapest del 1994, con cui la Russia si era impegnata a rispettare l'indipendenza e la sovranità di Kiev secondo le frontiere allora esistenti, e anche la violazione del trattato sulla presenza della flotta russa del Mar Nero del 1997. E Putin ha detto sì alla proposta di un "gruppo di contatto" che accerti i fatti e avvii il dialogo sotto l'egida dell'Osce (Organizzazione per la Sicurezza e la Cooperazione Europea). A seguire, il premier russo Medvedev , citato da Ria, ha dichiarato che la Russia è pronta ad aprire relazioni con l'Ucraina, "ma non con quanti hanno preso il potere con il sangue. Anche se la sua autorità è praticamente inesistente, Yanukovich è l'unico capo di Stato legittimato dalla Costituzione ucraina". "La Russia - ha aggiunto - ha bisogno di una Ucraina forte e stabile, una partner affidabile ed economicamente prospera. Invece i nuovi leader hanno usurpato il potere, prevedo che il loro governo sarà molto instabile e si concluderà con un'altra rivoluzione e altro sangue". Nato a Russia: ritiro truppe e dialogo . Al termine delle riunioni del Consiglio Atlantico straordinario e del Comitato Nato-Ucraina, il segretario generale della Nato, Anders Fogh Rasmussen , ha spiegato che "molti Stati membri hanno chiesto" un Consiglio Nato-Russia, che può essere convocato  anche a richiesta di uno solo dei 28 Paesi dell'Alleanza. Rasmussen ha precisato che "nessuno al momento" ha invocato l'articolo 4 del trattato,  che implica l'attivazione dell'Alleanza militare. La Nato auspica una pacifica soluzione, da ricercare sotto l'egida del Consiglio di Sicurezza dell'Onu o dell'Osce anche con il dispiegamento di osservatori internazionali. Rasmussen ha espresso "grande preoccupazione per l'autorizzazione all'uso della forza in Ucraina da parte del parlamento russo" e che l'Alleanza Atlantica "resta al fianco" di Kiev. Rasmussen ha ribadito che l'azione di Mosca è contraria al diritto internazionale e ha chiesto alle truppe russe di ritirarsi. I soldati russi in Crimea . Secondo il governo di Kiev, sono già 15 mila e muovono sul territorio senza resistenze. Prendendo il controllo dei luoghi strategici. E sequestrando le armi, come accaduto in una base radar e in un'accademia della Marina militare ucraina. I russi hanno esortato il personale delle due strutture a schierarsi con quelli che hanno definito i "legittimi" leader della penisola. Dalla base radar di Sudak sono stati portati via fucili, pistole e munizioni, caricati su un'auto. Armi sono state prelevate anche dalla struttura per l'addestramento della Marina a Sebastopoli, la città sul Mar Nero che ospita una base della Flotta russa. Nella notte sono atterrati altri sette aerei militari russi per il trasporto delle truppe e 11 elicotteri. Uomini armati e in mimetica, presunti militari russi, hanno circondato la caserma del reparto A-0669 della Marina militare ucraina vicino a Kerch (Crimea) e controllano gli ingressi della struttura. Secondo il vice comandante ucraino del reparto, Alexiei Nikoforov, i militari hanno detto di volere "sorvegliare la struttura assieme agli ucraini". Attaccato prima solo da civili con giubbotto anti proiettile e caschi poi anche da militari russi il quartier generale della Guardia di frontiera ucraina a Simferopoli. L'edificio è ora sotto controllo di "uomini armati non identificati", rende noto l'agenzia ucraina Unian. Militari ucraini e russi si fronteggiano, oltre che alla base di Perevalnoe, a 25 chilometri da Simferopoli, anche in quella della marina ucraina di Feodosia, sempre in Crimea. Intanto, dopo che Interfax aveva riferito di interi reparti  dell'esercito ucraino in Crimea passati dalla  parte delle autorità locali filorusse, arriva l'annuncio di una clamorosa defezione : il comandante in capo della Marina ucraina ha giurato fedeltà alle autorità filo-russe di Crimea. L'ammiraglio Denis Berezovski, in conferenza stampa dallo stato maggiore della base navale russa a Sebastopoli, ha giurato fedeltà "al popolo della Crimea" impegnandosi a "difenderlo". Berezovski, nominato solo  venerdì scorso al vertice della Marina ucraina dal presidente ad interim Olexandre Tourtchinov, ha inoltre giurato di "obbedire agli ordini del comandante supremo della Repubblica autonoma di Crimea". Parole che il primo ministro di Crimea, Sergey Axionov, ha salutato come un "evento storico", perché l'ammiraglio Berezovski accettava di porsi "agli ordini delle autorità legittime della penisola", che Kiev considera invece nominate in violazione della sua costituzione. Kiev risponde alla defezione di Berezovski annunciando di averlo rimosso dall'incarico e di indagarlo per alto tradimento dopo essersi rifiutato di combattere i russi e di essersi invece arreso alla base russa di Sebastopoli. Il nuovo comandante in capo della Marina ucraina è Serhiy Hayduk. [[ge:rep-locali:repubblica:80034323]] La Russia "ci ha dichiarato guerra, siamo sull'orlo del disastro", lo ha detto il premier ucraino Arseni Iatseniuk, che ha ribadito: la Russia "non aveva, non ha e non avrà giustificazioni per l'aggressione armata nel territorio ucraino o nel territorio della Repubblica autonoma di Crimea, che fa e farà parte del Paese". [[ge:rep-locali:repubblica:80033855]] Ucraina richiama i riservisti. Kiev ha risposto con la decisione del Consiglio di Sicurezza Nazionale di mobilitare le sue forze armate e di richiamare i riservisti. Un deputato ucraino del partito Udar, Dmitri Bolotserkovets, citato dall'agenzia Unian e dal quotidiano Ukrainskaia Pravda , afferma inoltre che un ufficiale ucraino inviato per trattare è stato fatto prigioniero. In un locale sarebbe scoppiato un incendio. I militari ucraini avrebbero bloccato un mezzo blindato russo e si preparano alla difesa, mentre lungo il perimetro della caserma sono disposti uomini armati di mitra. [[ge:rep-locali:repubblica:80032359]] G8 di Sochi a rischio. Una situazione che si fa sempre più tesa. Tra le prime conseguenze, potrebbe esserci il boicottaggio del G8 in programma a Sochi, in Russia, a giugno. Ipotesi sostenuta con forza dalla Francia. Il ministro degli Esteri Laurent Fabius auspica "la sospensione dei preparativi" del vertice e condanna "l'escalation militare russa" in Crimea. Intanto, l'Eliseo annuncia che Parigi non parteciperà alle riunioni in vista del vertice, come farà anche l'Inghilterra, stando a quanto dichiarato dal ministro degli Esteri, William Hague, appena giunto a Kiev, dove incontrerà leader politici ucraini. Decisione condivisa dal Canada, che ha richiamato per consultazioni il suo ambasciatore a Mosca, John Sloan. Il premier David Cameron fa sapere, inoltre, che i ministri britannici non interverranno ai Giochi Paralimpici di Sochi. [[ge:rep-locali:repubblica:80030289]] Manifestazioni pro Putin . Circa 20mila persone, in gran parte di organizzazioni patriottiche di giovani, studenti e veterani, hanno partecipato oggi nel centro di Mosca a una manifestazione autorizzata a sostegno della posizione di Putin nella crisi ucraina. "Maidan non passerà", "Bravo Putin", "Non lasciamo nei guai i nostri fratelli", "viva i Berkut (le teste di cuoio ucraine protagoniste della repressione, ndr), "Oggi Crimea, domani Russia?" erano alcuni degli slogan, gridati o scritti su cartelli esibiti anche da veterani in vecchie divise dell'Armata Rossa. In rete alcuni partecipanti, generalmente dipendenti di enti pubblici, hanno denunciato di essere stati costretti a scendere in piazza. Canale Tv Russia oscura cerimonia Oscar. Mosca "boicotta" la trasmissione della cerimonia degli Oscar a causa degli sviluppi della situazione in Ucraina. "Ci sono molte notizie legate alla situazione in Ucraina e in Crimea e quindi il primo canale pensa che non sia importante mandare in onda per cinque ore la cerimonia degli Oscar, soprattutto nelle ore mattutine quando arrivano le maggiori novità", si legge in una nota dell'emittente. La cerimonia comincia alle 05.30 ora di Mosca. Gli appelli della Chiesa ortodossa e del Papa . Da Piazza San Pietro, a Roma, è risuonato l'appello di Papa Francesco per l'Ucraina, che "sta vivendo una situazione delicata". Al termine dell'Angelus Bergoglio ha detto di auspicare che "tutte le componenti del Paese si adoperino per superare incomprensioni e per costruire insieme il futuro della Nazione" e si è rivolto "alla comunità internazionale, affinché sostenga ogni iniziativa in favore del dialogo e della concordia". [[ge:rep-locali:repubblica:80030357]] Intanto il reggente della Chiesa ortodossa ucraina-Patriarcato di Mosca, il metropolita Onufry, ha lanciato un invito al primate della Chiesa ortodossa russa, il patriarca Kirill, affinché faccia il possibile per evitare spargimenti di sangue in Ucraina. Riferendosi alla possibilità che la Russa invii le sue truppe nell'ex repubblica sovietica, il metropolita di Chernivtsi e Bukovyna, ha parlato di "conseguenze catastrofiche per entrambi i paesi" e ha definito la situazione attuale nel Paese come "la più difficile della sua storia recente". Argomenti crimea ucraina crisi ucraina-russia yulia tymoshenko arsenj jatsenjuk 
MILANO – "Io sono comunque soddisfatto". Clarence Seedorf cerca di vedere positivo malgrado la sconfitta con la Juve: "La sconfitta c'e', il risultato è innegabile, ma la prestazione è stata veramente buona. Sapevamo di avere di fronte una grande squadra e credo che soprattutto nel primo tempo siamo riusciti a imporre il nostro gioco eliminando i loro punti di forza. Il loro primo gol ha condizionato l'andamento della gara, la Juventus ha potuto attendere di più ma sono molto soddisfatto per quanto visto". LA SQUADRA E' IN CRESCITA  - Il tecnico rossonero parla di altro importante passo nel processo di crescita della squadra: ''Questa partita era un'altra opportunità di dimostrare a noi stessi che siamo sulla strada giusta. Se riesci a fare certe cose contro squadre come la Juve o l'Atletico Madrid o una buona Sampdoria, questo può darti il morale e la forza per continuare sulla stessa strada. Nelle ultime partite c'è stato un crescendo della squadra". QUALCHE SBAVATURA SUI DUE GOL  - Sulla fuga dei bianconeri anche Seedorf è categorico: "La Juve può essere fermata solo da un carro armato  -  dice sorridendo -. Oggi Tevez ha fatto la differenza con due grandi giocate, è un giocatore di livello mondiale. Noi abbiamo sprecato le tante occasioni creato e l'abbiamo pagato caro. Sui due gol della Juve si dovevano leggere meglio alcuni movimenti: per esempio sul primo andava contrastato l'inserimento di Lichtsteiner e sul secondo Emanuelson doveva stringere prima su Tevez. Ma quando uno fa un tiro del genere possiamo anche fermarci ad applaudire un grande gol. Giù il cappello. La differenza non l'hanno fatta i singoli, anche noi abbiamo giocatori come Kakà che possono farla. Loro fanno la differenza con la struttura e con le certezze che hanno". [[ge:rep-locali:repubblica:80058987]] INGIUSTO CRITICARE HONDA -  Honda non è piaciuto quando entrato ma Seedorf lo difende: "Andiamoci piano con le critiche. Ha già dimostrato a livello mondiale il suo valore. Non è abituato a entrare in partite cosi', non ha fatto come mi aspettavo ma pazienza. Il campionato italiano è difficile. Io credo molto in lui e alla lunga darà tantissimo". Chiusura sulla Champions League, il Milan deve rimontare in casa dell'Atletico Madrid lo 0-1 subito all'andata a San Siro. "La squadra  -  assicura l'olandese  -  è pronta per provare a fare l'impresa". POLI NON PREOCCUPA -  Non preoccupano, intanto, le condizioni del milanista Andrea Poli. Trauma cranico è la prima diagnosi per il centrocampista, trasportato nell'ospedale Niguarda di Milano, dopo un violento colpo alla testa rimediato all'inizio del secondo tempo della partita contro la Juventus. "E' in ospedale con un trauma cranico. E' una visita di controllo che non dovrebbe dare problemi. E' sempre stato lucido, ricordava tutto, non ha mai perso conoscenza  -  raccontato Adriano Galliani, al termine della partita -. Peccato, Poli era stato la chiave tattica del match: la sua marcatura su Pirlo aveva funzionato benissimo, e quando è uscito cambiata partita". GALLIANI: BERLUSCONI SODDISFATTO  - L'ad rossonero recrimina ancora: "Abbiamo giocato bene, non meritavamo di perdere, nè di andare in svantaggio nell'intervallo. Ho appena parlato al telefono con il presidente Berlusconi: è molto sereno e soddisfatto della prova della squadra, il Milan sta crescendo. Sono risalito in ascensore con il presidente della Juventus, Agnelli, e anche lui riconosceva che il primo tempo è stato di assoluto predominio del Milan", conclude. Argomenti milan ac serie a clarence seedorf Leggi i commenti I commenti dei lettori 
