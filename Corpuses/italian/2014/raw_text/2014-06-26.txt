FIRENZE – "Farò di tutto per trattenere Cuadrado". Andrea Della Valle prova a ridare speranza ai tifosi viola che, ormai, considerano già in partenza il campione colombiano. "E' un caso difficile, non lo nascondo, ma l'esperienza che abbiamo mi fa pensare che posso anche gestirlo per trattenerlo a Firenze, che è il mio primo obiettivo", dice il presidente onorario. "Certo, questa visibilità giornaliera su scala mondiale delle sue capacità non ci sta aiutando. Non ci sono cifre stabilite per una sua eventuale cessione, non abbiamo sentito ancora nessuno, e poi il mercato non è ancora iniziato". SAREMO ANCOR PIU' COMPETITIVI  - Comunque vada Andrea Della Valle vede rosa: "Abbiamo un gruppo importante, tanti giocatori di altissimo livello, alcuni non rientrano nei piani di Montella quindi ci sarà sicuramente da sfoltire un po', visto che abbiamo 40-45 giocatori. Il vantaggio di quest'anno è che abbiamo le due punte di diamante, Gomez e Rossi, che sono nostri e stanno bene, e saranno motivati per ovvii motivi. Averli carichi e pronti fin da Moena mi dà un grande ottimismo. Con due-tre ritocchi, questa squadra è super. La Fiorentina è competitiva, lo sarà ancora di piu'. L'obiettivo per l'anno prossimo è rientrare fra le prime 6, poi tutto dipenderà dal mercato. Comunque non fare i preliminari di Uefa è già stato un bell'obiettivo raggiunto". UNA DONNA NUOVO TEAM MANAGER  - Da domani vedrà sempre più rosa anche il club visto che l'assemblea dei soci ha deciso di nominare Laura Paoletti, già in organico presso la società controllata Promesse Viola, nuovo team manager, e ha inserito altre due donne, Daniela Maffioletti e Maria Carmela Ostillio, all'interno del CdA per il prossimo triennio con il ruolo di consiglieri. Oltre a ratificare il rinnovo, già avvenuto, dell'incarico di direttore sportivo a Daniele Prade, il consiglio d'amministrazione ha poi affidato Roberto Ripa l'incarico di sviluppare la partnership con la NorCal Premier Soccer, nell'ambito del piano strategico di sviluppo del brand a livello internazionale. Argomenti fiorentina serie a andrea della valle Leggi i commenti I commenti dei lettori 
BELO HORIZONTE – Piccolo incidente diplomatico tra Brasile e Cile a 48 ore dalla sfida degli ottavi al Mondiale. Un elicottero della tv 'Globò ha sorvolato il campo d'allenamento della formazione ospite per spiare schemi e metodi del ct Jorge Sampaoli che non ha affatto gradito. A tal punto da costringere la stessa emittente a chiedere scusa formalmente alla federcalcio cilena. A provare a smorzare i toni ha pensato l'esterno della Juve Mauricio Isla. "Abbiamo tentato di colpire l'elicottero con il pallone...", ha detto al termine della seduta. IN ARRIVO 35000 CILENI  - Che quella con il Brasile sia una gara molto sentita in Cile lo si capisce anche dall'ondata di tifosi in arrivo a Belo Horizonte. Sono previsti 35000 sostenitori, molti dei quali senza biglietto. Una situazione che preoccupa le autorita'. Il governo regionale di Minas e quello cittadino si stanno così attrezzando per 'blindarè BH (come viene chiamata la città dai suoi abitanti) al punto che, in tutto, dovrebbero essere impegnati ben 60mila agenti di varie forza di sicurezza, esercito compreso, per vigilare sull'ordine pubblico, 13mila dei quali concentrati nella zona dello stadio Minerao. Il sottosegretario regionale al turismo e allo sport, Tiago Lacerda, dopo aver ricordato che in citta', in occasione delle precedenti partite, sono state arrestate 109 persone ("di cui 51 stranieri: 35 colombiani, 5 peruviani, 4 inglesi, 3 argentini, 3 francesi e un neozelandese") e che ci sono stati in tutti 144 feriti in scaramucce, ha detto che "possiamo reggere l'urto fino a 50000 cileni, visto che quando la Colombia ha giocato qui abbiamo retto l'urto di 40000 suoi sostenitori". SANCHEZ: "TEMO L'ARBITRAGGIO" - Parlando della sfida con il Brasile, Alexis Sanchez sottolinea il "pericolo" di favoritismi nei confronti dei padroni di casa: "Il Brasile è una squadra di una qualità impressionante, anche in difesa: sono molto contento di affrontarli. La sola cosa che temo è l'arbitraggio".  "Vogliamo vincere - assicura -. Siamo venuti al Mondiale per fare la storia e lo abbiamo detto quando abbiamo battuto la Spagna, attuale campione del mondo. Entreremo in campo per vincere sin dal primo minuto". Sanchez aggiunge che "se non ne fossi convinto, me ne tornerei già ora in Cile. Dobbiamo prendere esempio dagli argentini che sempre credono di poter vincere il Mondiale. E a noi manca questa gioia da dare al Cile". Secondo l'ex fantasista dell'Udinese il Cile ha cambiato la propria mentalità dall'arrivo del ct Jorge Sampaoli, non a caso argentino: "Dobbiamo avere la mentalità di Medel e Vidal, una mentalità vincente. Isla è uno dei migliori esterni del mondo. Sono orgoglioso dei miei due compagni e vogliamo continuare a fare la storia". Argomenti nazionale cile mondiali di calcio 2014 jorge sampaoli alexis sanchez 
Vanno migliorando le condizioni dello studente universitario barese di 23 anni colto da malore subito dopo essere atterrato all'aeroporto di Bari, proveniente da Valencia, e al quale i medici hanno diagnosticato una meningite di tipo 'C'. Il giovane, fanno sapere fonti sanitarie, sta rispondendo alle terapie e le sue condizioni, se il decorso proseguirà regolarmente, dovrebbero decisamente migliorare in 24 ore. Lo studente resta comunque ricoverato nel reparto di malattie infettive del Policlinico di Bari. I primi disturbi - febbre e mal di testa - il giovane, sempre secondo fonti sanitarie, li aveva accusati già prima di partire dalla Spagna, tanto da recarsi ad un presidio medico di Siviglia, dove però non gli avevano diagnosticato la meningite. La compagnia aerea ha bloccato a Bari l'aeromobile su cui ha viaggiato  lo studente e ne ha impiegato un altro per garantire la rotta  Bari-Torino. Nel frattempo le autorità sanitarie hanno attivato la  procedura operativa prevista in questi casi: la compagnia aerea ha  contattato tutti i passeggeri invitandoli a sottoporsi, in via  precauzionale, alla profilassi consigliata dalle Autorità Sanitarie  competenti. Analogo provvedimento è stato adottato per l'equipaggio  dell'aereo e per il personale aeroportuale interessato. "Il sistema ha risposto bene, in tutte le fasi", dice l'assessore alla Sanità della Regione Puglia, Elena Gentile. "Le condizioni del ragazzo sono migliorate", ha assicurato l'assessore, "anche il sistema ha risposto bene, in tutte le fasi, dalla diagnosi, alle terapie e alla profilassi per tutti coloro che hanno avuto contatti con il ragazzo". Il 30 maggio scorso una ragazza di 18 anni, Alessia Pistolato, è morta a Bari per meningite fulminante, "ma non è - secondo Gentile - una situazione di allarme". L'assessore ha risposto che, "essendo questo tipo di meningite, batterica da meningococco B, quasi fulminante, con pochi giorni di incubazione, è presto per dire dove il ragazzo l'abbia contratta". "Bisognerebbe capire - ha spiegato - quanto tempo è stato in Spagna e fare una serie di esami, potrebbe averla contratta a casa, a Bari e poi incubata a Siviglia o averla contratta e incubata anche in Spagna, questo si vedrà". L'assessore Gentile, inoltre, ha voluto ricordare, che proprio due giorni fa e stato annunciato in Puglia l'avvio della campagna di vaccinazione gratuita contro questo tipo di meningite, che comincerà a settembre. "Mi rivolgo alle mamme e ai papà - ha concluso - perché non si lascino prendere e convincere dai dubbi e dallo scetticismo nei confronti dei vaccini, non abbiate paura e siate consapevoli dell'importanza di tale strumento, l'unico in grado di prevenire questa grave malattia". Argomenti meningite volo ryanair 
E' cominciata con un applauso dedicato a Ciro Esposito, il giovane tifoso del Napoli morto nercoledì, la serata per celebrare i cent'anni di Marinella. Una celebrazione che ha richiamato a Palazzo Reale di Napoli alcuni dei tanti ammiratori delle cravatte vendute nel negozio di piazza Vittoria, dal fondatore Eugenio, da suo figlio Luigi e, oggi, da Maurizio, il nipote del fondatore. Anche il ministro per le Riforme, Maria Elena Boschi, in rappresentanza del governo. L'intervista/Un secolo in cravatta Proprio Maurizio Marinella ha aperto la serata al teatro San Carlo ricordando "Ciro Esposito che ci ha lasciato" e dedicando a lui il lungo applauso della platea che si è alzata in piedi. A celebrare Marinella anche il Presidente della Repubblica, Giorgio Napolitano, che ha inviato una lettera all'imprenditore napoletano ricordando "suo padre che ebbi modo di incontrare nel negozio della Riviera di Chiaia" e complimentandosi "con lei per l'affermazione che va ben oltre la  città di Napoli". [[ge:rep-locali:rep-napoli:90105430]] Il centenario di Marinella è stato celebrato da 1400 ospiti accolto a Palazzo Reale di Napoli, tra i tanti turisti che lo stavano visitando, molti dei quali hanno detto di conoscere le cravatte dello stilista napoletano. Marinella, ha sottolineato dal palco Mario Boselli, presidente della Camera della Moda, "rappresenta la moda italiana nel mondo", un rappresentante che viene celebrato anche da una mostra a Palazzo reale che ripercorre un secolo di eleganza attraverso le cravatte indossate da Capi di Stato, attori, imprenditori di successo in tutto il mondo". Un marchio che sta a Napoli, nel piccolo negozio di piazza Vittoria: "Apprezzo - ha detto Maurizio Gasparri - il suo avere mantenuto una grande semplicità nel negozio rimasto li a fronte di un successo internazionale, questo è un esempio di saggezza". A celebrare Marinella anche il presidente della Regione Campania, Stefano Caldoro, che ha sottolineato come l'azienda di cravatte porti il nome di Napoli nel mondo. E a Napoli sono arrivati anche coloro che vendono all'estero le cravatte di Marinella, come il gestore del negozio di Tokyo che racconta: "In Giappone si apprezzano la qualità e la storia per questo le cravatte di Marinella sono molto apprezzate. Nel nostro negozio vengono molti politici, sportivi, attori, personaggi dello spettacolo, ma anche persone comuni che amano la qualità italiana". Argomenti moda maurizio marinella ciro esposito 
None Leggi i commenti I commenti dei lettori 
