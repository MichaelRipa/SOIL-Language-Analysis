Sinisa Mihajlovic ammette: "Bisogna dare merito all'avversario. La Juve nei primi 25 minuti, quando ha alzato il ritmo, è stata superiore a noi. I ragazzi non si sono abbattuti, hanno sempre cercato di giocare. Questa è una squadra giovane che si deve salvare, in uno stadio pieno, contro questi campioni, ha fatto due gol, ha cercato di giocare. Abbiamo perso meritatamente ma i ragazzi hanno fatto il massimo. Andiamo avanti con questa mentalità". Come detto, per il tecnico doriano, la Juve ha meritato i tre punti: "Il pareggio? Non sarebbe stato giusto. Se sul 3-2 la  palla di Gabbiadini fosse entrata bisogna vedere come sarebbe andata a finire. Siamo stati sfortunati: lui ha preso la traversa e subito dopo Pogba ha trovato la prodezza. Comunque noi siamo venuti qui non per difenderci ma per fare la partita e lo abbiamo dimostrato". E per quel che concerne i miglioramenti, ha aggiunto: "La mia squadra deve migliorare sulla personalità e sull'esperienza. Dobbiamo prenderci più responsabilità e quando ci capitano le occasioni davanti dobbiamo essere più determinati. Se riusciamo a migliorarci, la salvezza si avvicina". Il tecnico ha fatto i complimenti a Gabbiadini: "In certe occasioni è migliore di me. Io calciavo bene la palla ferma, lui anche la palla in movimento". Infine una parola sul mercato: "La società sa quello che si può fare. Se riusciamo a prendere qualcosa è perfetto, sennò cercheremo noi di migliorarci". Argomenti juventus-sampdoria sampdoria juventus fc mihajlovic gabbiadini 
TORINO  - Con un filo di voce, come spesso gli succede a fine partita, Antonio Conte incassa il dodicesimo successo consecutivo della sua Juve, contro una Sampdoria tutt'altro che rinunciataria: "Siamo stati molto bravi a preparare la partita nella giusta maniera altrimenti sarebbe stata dura oggi battere questa Sampdoria  -  ha detto il tecnico bianconero al termine dell'anticipo dello Juventus Stadium  -  Mi dispiace perché le loro azioni più pericolose sono avvenute sempre su calcio d'angolo. Dispiace, dovremo lavorare di più su queste situazioni perché tra Cagliari e oggi abbiamo preso tre volte gol così e non si può compromettere una partita in questo modo". "LORO PIÙ BRAVI SU PALLE INATTIVE"  - "La Samp ci ha messo in grandissima difficoltà su queste palle inattive  -  prosegue Conte  -  Portavano in area sette uomini, complimenti a loro, noi siamo stati sicuramente meno bravi. Abbiamo avuto tantissime occasioni, abbiamo fatto quattro gol a dimostrazione che la nostra è una squadra che a trazione offensiva. La rabona di Vidal che ci ha fatto perdere palla? Cerco di trasmettere sempre la massima concentrazione perché le partite non sono mai chiuse. Bisogna fare attenzione e stare sul pezzo. È questo che ha fatto la differenza tra noi e gli altri in questi due anni e mezzo e voglio che si continui così". "BENITEZ? MEGLIO LE MANI AVANTI ORA CHE DIETRO DOPO"  - L'allenatore bianconero risponde anche a Rafa Benitez, tecnico del Napoli, il quale aveva dichiarato che Conte mette le mani avanti quando si parla dello scudetto: "Non ho sentito Benitez, il giorno della partita mi concentro solo su quello  -  dice Conte  -  Io ho perso dei campionati a sette giornate dalla fine avendo 7-8 punti di vantaggio. Non è che ho messo le mani avanti. A casa mia c'è un detto: 'è sempre meglio mettere le mani davanti prima che dopo dietro...'". "COMPLIMENTI A GABBIADINI"  - Conte ha anche parole d'elogio per Manolo Gabbiadini, avversario quest'oggi ma in comproprietà proprio tra Samp e Juve: "Sta crescendo tanto, sta facendo molto bene  -  è il giudizio del tecnico juventino  -  è sotto osservazione, è per metà nostro, è un giocatore che guardiamo, può crescere ancora. Complimenti a lui per quello che sta facendo. Pogba? Oggi poteva fare molto meglio. Voi (i giornalisti, ndr) vi incantate per i gol. Io mi arrabbio per il resto". VIDAL: "AVANTI COSÌ PER IL TERZO SCUDETTO"  - Protagonista della serata è stato senza dubbio Arturo Vidal, che ha toccato quota 10 gol in campionato: "Sto lavorando per continuare così, per adesso ne ho fatti 10 e spero di farne altri fino alla fine della stagione  -  ha detto il centrocampista cileno  -  È un campionato difficile, la Roma e il Napoli hanno grandi giocatori però noi dobbiamo tenere così fino alla fine, per cercare di vincere il terzo scudetto. La Sampdoria? Sono venuti qui per fare la partita, e penso che quella blucerchiata sia una bella squadra". LLORENTE: "A ROMA SARÀ DIFFICILISSIMA"  - Buona la prova di Fernando Llorente, che guarda già alla sfida di martedì contro la Roma: "Una partita difficilissima, vedremo in questi giorni  -  dichiara l'attaccante spagnolo  -  dobbiamo prepararla benissimo perché sappiamo che la Roma è una grande squadra. In campionato la distanza rimane uguale. Abbiamo fatto una buona partita contro una squadra tosta, che ci ha messo in difficoltà. Siamo contenti di aver vinto. La risposta ai due gol subiti? Stiamo dimostrando di saper reagire ed è un buon segnale". Argomenti serie a juventus fc antonio conte Leggi i commenti I commenti dei lettori 
ROMA  - Successi di Acea Roma e Cimberio Varese nei due anticipi che aprono la sedicesima giornata della massima serie di pallacanestro. I capitolini regolano 88-70 la Sutor Montegranaro e agguantano il primo posto in classifica, raggiungendo Cantù e Brindisi a 22 punti in attesa del completamento del turno. La formazione lombarda, invece, espugna il parquet della Grissin Bon Reggio Emilia per 80-73 e la raggiunge in classifica a quota 14. ROMA APRE IL RITORNO VINCENDO, MAYO NON BASTA A MONTEGRANARO  - Inizia con il piede giusto il girone di ritorno dell'Acea Roma. Al PalaTiziano, infatti, il quintetto di Dalmonte batte agevolmente Montegranaro. Sugli scudi i virtussini Taylor e Baron (autori di 16 punti ciascuno) mentre i 21 punti realizzati da Mayo non evitano alla squadra di Recalcati la quinta sconfitta consecutiva che costa il penultimo posto in classifica. Ad iniziare forte è proprio il quintetto di casa che chiude avanti il primo periodo 23-18. La formazione marchigiana resta comunque in partita e a metà della seconda frazione accorcia sul 34-32, grazie a Mayo che vede il canestro dalla linea da 3. Hosley però ristabilisce le distanze (37-32) e Roma vola quindi sul +11 (45-34) con Jones. La Sutor si aggrappa ancora a Mayo, che a pochi secondi della sirena piazza la tripla del 45-37 su cui si va negli spogliatoi. Ma l'Acea lavora bene dalla distanza, mentre Montegranaro forza troppo in attacco e regala un nuovo possesso offensivo al quintetto di casa che, con Taylor, segna il 62-45. Ci pensa quindi ancora Taylor a realizzare il 68-46, su cui si chiude la terza frazione. L'ultimo periodo è soltanto una formalità e Roma scappa via, trovando con Moraschini anche il massimo vantaggio di +24 (70-46). La Virtus bissa così? la bella vittoria con Varese e regala ai suoi tifosi la prima gioia della fase discendente di campionato. CIMBERIO, CHE COLPO A REGGIO EMILIA  - Finisce alla prima di ritorno l'imbattibilità casalinga della Grissin Bon Reggio Emilia, superata da una Cimberio Varese che espugna il fortino del PalaBigi con pieno merito, in virtù di un finale giocato con maggiore lucidità ed energia. Avvio di partita estremamente equilibrato: difese attente, attacchi orchestrati. Al 4′ il tabellone dice 8-8. Gli emiliani si affidano alla consueta insuperabile retroguardia, ma in attacco non riescono a colpire con efficacia perché le trame tattiche ordite da Frates fermano le principali bocche da fuoco avversarie. Chiusa la prima frazione sul 16-14, la seconda ricalca lo stesso leit-motiv. Qualcosa in più allo spettacolo viene concesso, ma le due formazioni continuano ad equivalersi. I padroni di casa trovano diversi canestri cooperativi e la Cimberio non è da meno. Al 7′ arriva, dalla lunetta con Klark, il primo sorpasso ospite 25-26, ma gli uomini di Menetti rintuzzano e sull'onda di due "bombe" firmate Brunner e Silins provano ad allungare (35-30) al 9′. Ma è solo un flash perché i varesini rientrano e si va all'intervallo lungo sul +3 pro Reggio. FATALE IL BLACK-OUT FINALE AI PADRONI DI CASA  - In avvio di ripresa la Grissin Bon prova a dare una spallata con un break di 9-0 propiziato dai canestri di Brunner e dalla difesa di Silins; i biancorossi di casa arrivano fino al +11 (43-32), poi Frates chiama time-out e gli ospiti ritrovano il bandolo della matassa. Da quel momento i possessi e i canestri si alternano con regolarità e Cinciarini e compagni arrivano agli ultimi dieci minuti conducendo 60-53. L'ultimo quarto è una guerra di nervi: Reggio prova a difendere il suo bottino, ma la Cimberio non si arrende. Da metà tempino poi la Grissin Bon va in black- out totale, non segna più mentre dall'altra parte si scatenano Clark e Sakota. In pochi giri di lancetta la Cimberio firma un parziale di 24-9 e a 1′ dalla fine guida 77-69. Per Reggio è finita, per Varese una gioia alla vigilia insperata. ACEA ROMA-SUTOR MONTEGRANARO 88-70 (23-18, 45-37, 68-46) ROMA : Goss 15, Jones 13, Righetti, D'Ercole, Taylor 16, Hosley 6, Finamore, Baron 16, Szewczyk 5, Moraschini 8, Mbakwe 9. Ne. Tonolli. All. Dalmonte. MONTEGRANARO : Cinciarini 10, Sakic 9, Mayo 21, Tessitore, Rossi, Lauwers 2, Campani 4, Mazzola 4, Mitrovic 13, Skeen 7. All. Recalcati. ARBITRI : Vicino, Sardella, Calbucci. NOTE -  Tiri liberi: Roma 15/19, Montegranaro 12/16. Tiri da tre: Roma 7/22, Montegranaro 10/29. Rimbalzi: Roma 29, Montegranaro 39. Usciti per 5 falli: Mazzola al 38′. GRISSIN BON REGGIO EMILIA-CIMBERIO VARESE 73-80 (16-14, 35-32, 60-53) REGGIO EMILIA: White 12 (6/10 ) (0/4), Filloy 5 (1/2 ) (1/2 ), Brunner 16 (6/7) (1/3), Antonutti 8 (3/3 ) (0/3), Bell 9 (2/7 ) (1/4), Kaukenas 5 (1/1) (1/1), Cervi 6 (3/3), Silins 3 (0/1 ) (1/2 ), Cinciarini 9 (2/5) (0/2). N. e.: Frassineti e Pini. All.: Menetti. VARESE : Scekic 9 (4/8), Sakota 11 (1/1 ) (2/3), Rush (0/1), Clark 22 (7/10 ) (1/5), Banks (0/5 ) (1/3), De Nicolao 8 (3/3 ) (1/1), Hassel 12 (6/8), Ere 9 (2/7) (1/3), Polonara 9 (3/5) (1/4), Mei 3 (0/1) (1/1). N. e.: Ambrosini, Balanzoni. All.: Frates. ARBITRI : Baldini, Chiari, Caiazza. NOTE - spettatori 3500 per un incasso di 56.026 euro; tiri da 3 Reggio Emilia 5/21, Varese 6/17; tiri liberi: Grissin Bon 10/12, Cimberio 10/12. Usciti per cinque falli: Brunner. Argomenti basket basket serie a reggio emilia basket virtus roma varese basket montegranaro basket Leggi i commenti I commenti dei lettori 
TORINO  - Sinisa Mihajlovic accetta con sportività il risultato della Juventus Stadium, ammettendo la superiorità dei bianconeri di Antonio Conte, al termine dell'anticipo della 20/a giornata di Serie A: "Bisogna dare merito all'avversario  -  ha detto il tecnico blucerchiato  -  nei primi 25 minuti, la Juve ha tenuto il ritmo alto ed è stata superiore a noi. I ragazzi non si sono abbattuti, hanno sempre cercato di giocare. Questa è una squadra giovane che si deve salvare: in uno stadio pieno, contro questi campioni, ha fatto due gol, ha cercato di giocare. Abbiamo perso meritatamente ma i ragazzi hanno fatto il massimo. Andiamo avanti con questa mentalità". "GABBIADINI CALCIA MEGLIO DI ME"  - "Il pareggio non sarebbe stato giusto, la Juve ha meritato di vincere  -  prosegue Mihajlovic  -  Bisogna vedere come sarebbe andata a finire se fosse entrato il tiro di Gabbiadini. Siamo venuti qui non per difenderci, ma per fare la partita. La mia squadra deve migliorare sulla personalità e sull'esperienza. Dobbiamo prenderci più responsabilità e quando, ci capitano le occasioni davanti, dobbiamo essere più determinati. Se riusciamo a migliorarci, la salvezza si avvicina. Gabbiadini? In certe occasioni calcia anche meglio di me: io tiravo bene su palla ferma, lui calcia bene anche la palla in movimento. Per quanto riguarda il mercato, la società sa quello che si può fare. Se riusciamo a prendere qualcosa è perfetto, sennò cercheremo noi di migliorarci". Argomenti sampdoria serie a sinisa mihajlovic Leggi i commenti I commenti dei lettori 
Se scegli di giocare a viso aperto contro i migliori, metti in preventivo qualsiasi risultato. Ci può scappare il colpaccio, ma ci sono più probabilità di perdere, magari subendo tanto. La Sampdoria di Mihajlovic ieri ne ha presi quattro, però ne ha fatti due, ha sfiorato un 3-3 per nulla immeritato, si è fatta rispettare dall'infernale Juventus Stadium. Si può perdere bene e si può perdere male, concetto caro al tecnico serbo, a Torino i blucerchiati hanno perso benissimo. Tanto possesso palla, tanti pericoli per Buffon, la solita personalità trasmessa dal successore di Rossi. Non è qui che si raccolgono i punti salvezza, ma giocando sempre così la salvezza si conquista senza patemi. Eppure fin da subito la Juventus ha attaccato come se non ci fosse un domani, e sembrava esserci una categoria di differenza. Ed è vero che ogni gol segnato da una squadra presuppone un errore dell'altra, ma più che di errori pareva trattarsi proprio di diversissima statura calcistica. Sul primo gol la Juventus è stata spietata e veloce a colpire, non si può dire lo stesso di Regini, rimasto indietro a tenere in gioco Vidal. Sul raddoppio bianconero è stato Mustafi a farsi sovrastare da Llorente, sul terzo ancora Regini si è fatto scappare Vidal e ha commesso fallo da rigore. Insomma la Samp ha patito tutti i duelli diretti, e le assenze hanno pesato eccome, perché un conto è poter contare su Soriano e Krsticic, un altro su Bjarnason e Wszolek. [[ge:rep-locali:rep-genova:76330769]] Tutto questo però rende ancor più onore ai blucerchiati, che come a Napoli e a Roma ci hanno provato eccome. Tanto da collezionare, soltanto nel primo tempo, quattro occasioni. Non capita tutti i giorni, a casa di sua maestà bianconera. Dunque il golletto della Samp, che poi è un autogol di Barzagli, è più che meritato. Certo anche la Juve avrebbe potuto fare ancor più male, ma è la logica delle cose puntando su quattro attaccanti o quasi. Per cui Mihajlovic nell'intervallo ha ripiegato su un più saggio 4-3-3, togliendo Bjarnason e piazzando Renan al fianco di Palombo e Obiang. Subito un'altra musica, subito altre occasioni (clamorosa quella sulla testa di De Silvestri), ed ecco la paura dello Juventus Stadium, con il ricordo vivido della clamorosa rimonta dello scorsa stagione. A maggior ragione dopo il gol del 3-2 di Gabbiadini, che dovrà provvedere a ingraziarsi la dea bendata, sempre perfida con il giovane attaccante in comproprietà proprio con la Juve: ancora un bolide di sinistro da fuori, ancora la traversa a strappargli la ribalta, dentro una partita ad altissimo livello. Sarebbe stato il 3-3, in uno stadio stupefatto dal piglio dei ragazzi di Mihajlovic, costretto a togliere l'acciaccato Mustafi per Costa (con Regini spostato in mezzo). Ma la fortuna preferisce stare con i più forti, quindi il fenomeno Pogba ha scaraventato il suo capolavoro nella porta di Da Costa, poco dopo l'entrata di Sansone per Wszolek. Domenica prossima arriva il Bologna, la Sampdoria sa che giocando come ieri ha tante probabilità di portarsi a casa i tre punti. Quelli che contano davvero, contro una diretta concorrente per la salvezza. Argomenti juventus-sampdoria sampdoria juventus fc gabbiadini pogba llorente mihajlovic 
TORINO  - La Juventus è tutt'altro che appagata: a sei giorni dal successo di Cagliari, valso il record di successi consecutivi in campionato per i bianconeri, la squadra di Conte si migliora battendo una Sampdoria testarda e volitiva per 4-2. Quella della Juve, senza Bonucci e Pirlo, è una vera e propria prova di forza, a tre giorni dalla supersfida di Coppa Italia contro la Roma. Mihajlovic può consolarsi con la prestazione di una Samp mai doma, capace di tornare due volte in partita e sfiorare il pareggio sul 3-2, quando Gabbiadini fa tremare la traversa. È Pogba a chiudere un match aperto dalle reti di Vidal e Llorente; il cileno, su rigore, ristabilisce le distanze dopo la sfortunata autorete di Barzagli. Di Gabbiadini, il migliore dei suoi, il gol dell'illusorio 3-2 nella ripresa, prima della saetta vincente di Pogba. AVVIO A TESTA BASSA  - I bianconeri scendono in campo affamati e vogliosi di far bene, schiacciando la Sampdoria e spingendo con ritmi altissimi. Gli ospiti non possono far altro che chiudersi ed aspettare tempi migliori ma, tra il 18' e il 24', la Juve firma un uno-due di gran pregio, inframmezzato da un gran sinistro di Gabbiadini che scheggia il palo: prima Vidal scatta sul filo dell'offside ed infila Da Costa con un delizioso esterno destro, poi Llorente sovrasta tutti e insacca di testa su calcio d'angolo. VIDAL IN DOPPIA CIFRA -  Sul 2-0, la Juventus si concede un po' di relax e la Samp, col passare dei minuti, guadagna metri e pericolosità. A battere Buffon, però, è Barzagli: il difensore bianconero firma uno sfortunato autogol, deviando in scivolata un insidioso cross basso del solito Gabbiadini. La Juve non si scompone e, prima del riposo, ristabilisce le distanze: Vidal si incunea in area doriana, costringe Regini al fallo da rigore e trasforma il penalty che lo porta a dieci gol in campionato. GABBIADINI FA TREMARE LA JUVE  - Mihajlovic passa al 4-3-3 in avvio di ripresa, con Renan al posto di uno spento Bjarnason, ma il vero cambiamento è nello spirito: la Samp ci crede e fa tremare la Juve in più di una circostanza. Un intervento d'istinto di Buffon toglie la gioia del gol a De Silvestri, la cui zuccata sottomisura viene deviata sulla traversa dal portiere bianconero. Llorente manca il colpo del ko in contropiede e, al 70', Gabbiadini riapre l'incontro: corner dalla destra, Buffon respinge alla grande sul colpo di testa di Regini ma non può evitare il tap-in dell'attaccante doriano. POGBA SIGILLA IL RISULTATO  - Proprio Gabbiadini crea l'occasione per il clamoroso pari ma, con Buffon battuto, la traversa dice di no al suo bolide da lontano. Sul fronte opposto, però, Pogba non sbaglia dai venti metri, infilando Da Costa con un destro che, di fatto, chiude il match. Per la Juve è una nuova iniezione di entusiasmo sulla strada verso Roma, per la Samp si conferma il buon lavoro fatto dall'arrivo di Mihajlovic in panchina. JUVENTUS-SAMPDORIA 4-2 (3-1) JUVENTUS (3-5-2): Buffon 7, Barzagli 6, Ogbonna 6, Chiellini 7, Lichtsteiner 6.5, Vidal 7.5, Marchisio 6,5, Pogba 7, Asamoah 6.5 (34′ st Peluso sv), Llorente 6,5 (40′ st Quagliarella sv), Tevez 6.5 (40′ st Giovinco sv). (30 Storari, 34 Rubinho, 4 Caceres, 7 Pepe, 9 Vucinic, 19 Bonucci, 20 Padoin, 21 Pirlo, 33 Isla). All. Conte SAMPDORIA (4-2-3-1): Da Costa 5,5, De Silvestri 6, Mustafi 5,5 (7′ st Costa 6), Gastaldello 6, Regini 5, Palombo 6, Obiang 6.5, Gabbiadini 6.5, Bjarnason 5 (1′ st Renan 6), Wszolek 6 (25′ st G. Sansone sv), Eder 6,5. (30 Fiorillo, 92 Tozzo, 4 Salamon, 6 Rodriguez, 9 Pozzi, 13 Berardi, 44 Fornasier, 79 Gavazzi). All. Mihajlovic ARBITRO : Gervasoni RETI : 18′ Vidal, 24′ Llorente, 38′ aut. Barzagli, 41′ Vidal rig., 25′ st Gabbiadini, 33′ st Pogba ANGOLI : 10 a 3 per la Sampdoria RECUPERO : 1′ e 3′ AMMONITI : Chiellini, Wszolek, Regini, Gastaldello per gioco scorretto SPETTATORI : 39.588 per un incasso di 1.298.372 euro. Argomenti sampdoria serie a juventus fc Leggi i commenti I commenti dei lettori 
Non c'era modo migliore per preparare la sfida di martedì. Saranno giustamente in sessantamila, così dicono le previsioni, per la grande sfida di Coppa Italia. Una partita che Roma e Juve hanno preparato nel migliore dei modi, a suon di gol, con qualche brivido e con la solita, parallela, prova di forza. La Juve ha dovuto anche soffrire di fronte alla bella e tosta Sampdoria di Mihajlovic, la Roma ha invece passeggiato sul tenero Livorno, che non ci ha nemmeno provato. Alla fine però il risultato è stato lo stesso. La Juve ha messo insieme la dodicesima vittoria consecutiva, mentre la Roma ha dimostrato di aver superato quello che - per molti - era il suo ultimo limite. Vivere troppo di entusiasmo e rischiare - di fronte alla prima delusione - di sciogliersi. Ebbene, dopo la sconfitta di Torino, contro la Juve, la Roma è ripartita come meglio non avrebbe potuto. Ha perso con la Juve in campionato, ma la ritrova in Coppa Italia dopo aver battuto la Samp in Coppa Italia, il Genoa e il Livorno in campionato. Insomma, l'amarezza è stata assorbita e la voglia di ripartire è rimasta intatta. D'altronde si è sempre detto, questo della Juve, Ha forza, carattere, entusiasmo, è una squadra che non molla un centimetro. Perché ha gente come Buffon, come Barzagli, come Chiellini, come Vidal, come Pogba, come Tevez. Gente che ha rabbia in corpo, e  non vuole mollare un centimetro, non sa cosa vuol dire rinunciare a un pallone. Ma da qui, proprio da questo aspetto sembra essere ripartita la Roma di Garcia. Che ha abbandonato i progetti troppo futuristici, per affidarsi a giocatori che nel dna hanno la stessa voglia di vincere. Così De Sanctis, così Maicon, così il ritrovato De Rossi, così il nuovo arrivato e formidabile Strootman, così il rinforzo annunciato da Garcia subito dopo il successo col Livorno. Arriva anche Bastos, uno che ha fatto tanta esperienza per essere pronto, ma sa anche di voler vincere subito. Perché il calcio è futuro. Ma il futuro del calcio è oggi. Anzi, in questo caso il calcio, il calcio di Roma e Juve, è nell'appuntamento di martedì. Uno spot, meraviglioso, per il pallone. Per il calcio italiano. Argomenti tackle 
