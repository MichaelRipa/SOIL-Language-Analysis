GENOVA – C’è una squadra in Lega Pro che non scende direttamente sul rettangolo di gioco ogni domenica, ma porta avanti il suo impegno, praticamente quotidiano, dietro le quinte. E risponde ad una convocazione: quella del cuore. Si tratta del team delle addette stampa dei club di questa categoria, impegnata nelle iniziative a scopo sociale e in un percorso con tappe all’insegna della solidarietà. NUOVA TAPPA DEL CUORE AL ‘GASLINI’ DI GENOVA – Sono mogli, mamme, fidanzate e single. Rappresentano quasi tutta l’Italia e hanno una passione comune: il lavoro nel calcio. La prima ‘partita’ stagionale è stata al ‘Chianelli’ di Perugia con Valeria Imbriani per ricordare il marito, Carmelo, distribuendo maglie e palloni ai piccoli pazienti. Poi la visita con gli azzurrini di Lega Pro all’Ospedale pediatrico Meyer di Firenze. E oggi si è replicato, con una visita ad un’altra struttura ospedaliera, il ‘Gaslini’ di Genova, per consegnare le maglie dei vari club di Lega Pro ai piccoli pazienti e trascorrere un pomeriggio insieme con loro. Il “viaggio” comunque è ancora lungo e prevede altre tappe negli ospedali pediatrici delle città di Lega Pro. ALESSANDRA BORGONOVO ‘CAPITANO’, COINVOLTA ANCHE L’ENTELLA – guidare il  team, con Gaia Simonetti e Nadia Giannetti dell’Area Comunicazione della Lega Pro, c’è il “capitano” delle 250 donne che operano in più ruoli in Lega Pro, Alessandra Borgonovo, figlia dell’indimenticato Stefano, sempre pronta a rispondere presente ad ogni convocazione… del cuore. L’iniziativa al ‘Gaslini’, alla quale ha partecipato anche Sabina Croce, presidente del comitato organizzatore degli eventi del centenario della Virtus Entella e moglie del presidente, Antonio Gozzi,  si inserisce anche nel contesto delle cerimonie dei 100 anni del club di Chiavari, che ha sottoscritto una partnership con l’ospedale genovese. PERUGIA E ANED INSIEME PER GIORNATA MONDIALE DEL RENE – “Su 300 controlli effettuati lo scorso anno, in circa 200 di queste persone abbiamo riscontrato anomalie come pressione alta, stanchezza e valori non standard della creatinina che sono il primo campanello di allarme per i reni. E visto che l’attivita’ sportiva e’ importante, chi meglio del Perugia Calcio per sensibilizzare?”. Cosi’ Nirvana Verzini, segretaria del Comitato Umbria dell’Aned, ha voluto ricordare quanto sia importante tenere sotto controllo la propria salute, in particolare quella dei reni. Il Perugia, da sempre vicino a queste campagne di prevenzione, ha voluto sostenere con la propria presenza la “Giornata mondiale del rene”, proclamata per domani. “Come fatto anche per altre associazioni – ha detto il direttore generale Lucarini – il Perugia sostiene e sosterra’ sempre questo tipo di iniziative. Siamo consapevoli di essere molto fortunati e speriamo che la nostra presenza sia da incentivo per aumentare la prevenzione”. “Ringrazio la societa’ Perugia – ha concluso il direttore generale della Sanita’ Emilio Duca – per la collaborazione e la disponibilita’. Sono sicuro che il binomio calcio-salute sara’ vincente per entrambe”. FERALPI SALO’ IMPEGNATA CONTRO IL CYBER BULLISMO – E’ invece scesa in campo contro il cyberbullismo la Feralpi Salò, club di Prima Divisione girone A. Prendendo spunto dal carnevale, si è deciso di traslare il concetto di maschera, paragonandolo a un più ampio pensiero di “travestimento ingannevole”, modulandolo in versione digitale. I giovani del sodalizio bresciano, mascherati, domenica hanno sottolineato come quelli siano gli unici panni che possono nascondere la loro personalità. Condannando così chi si cela dietro lo schermo di un pc o un nickname per compiere atti di bullismo telematico contro coetanei. I ragazzi verdeblù hanno dunque esposto uno striscione su cui campeggia la scritta: “Queste sono le nostre uniche maschere. Non nasconderti dietro un fake . No al cyberbullismo!”. In questo modo è stata presentata l’iniziativa che la FeralpiSalò, in collaborazione con la Lega Pro e la Questura di Brescia e l’associazione ‘Per una vita migliore’, sta progettando per il proprio settore giovanile, genitori e tecnici compresi. Argomenti lega pro Leggi i commenti I commenti dei lettori 
MONACO DI BAVIERA – Un anno fa, l'Arsenal mise paura al Bayern Monaco, vincendo per 2-0 all'Allianz Arena dopo l'1-3 dell'andata a Londra; dodici mesi dopo, la storia non si ripete. Forte del 2-0 dell'Emirates, la squadra di Guardiola non rischia mai di rivivere i patemi dell'anno scorso, utilizzando le solite armi: possesso, pressing asfissiante e grande spinta sulle corsie esterne. Spuntato dalle assenze di Wilshere e Walcott, l'undici di Wenger non impensierisce quasi mai Neuer e capitola per primo, in avvio di ripresa, per mano di Schweinsteiger. L'immediato pari, controverso, firmato dall'ex Podolski non innesca la reazione dei Gunners, che evitano il ko nel finale grazie al penalty parato da Fabianski su Muller. GUNNERS ALL'ITALIANA  - Non è una partita ricca di emozioni quella dell'Allianz Arena anche perché l'Arsenal, invece di provare a fare la partita della vita, si rintana nella propria metà campo, affidandosi a ripartenze mai troppo efficaci. Questo approccio catenacciaro facilita il possesso palla del Bayern che, d'altro canto, fatica a trovare varchi in un'area di rigore troppo affollata. Le palle-gol più pericolose arrivano su calcio piazzato: per i Gunners si tratta di un debole colpo di testa di Giroud, su azione da calcio d'angolo, mentre la squadra di casa trova il gol con Javi Martinez, pescato giustamente in fuorigioco sulla punizione di Thiago Alcantara. [[ge:rep-locali:repubblica:80778069]] BOTTA E RISPOSTA IN 2'  - All'intervallo, Wenger lascia negli spogliatoi uno spento Ozil, preferendogli Rosicky: il cambio non porta gli effetti sperati, nonostante l'atteggiamento della compagine inglese appaia più propositivo. Il Bayern, dal canto suo, ha voglia di chiudere i conti e lo fa già al 10': Ribery si incunea in area dalla sinistra, elude Sagna e serve a Schweinsteiger un pallone che chiede solo di essere spinto in porta col piattone. Due minuti dopo, Podolski ruba palla a Lahm in modo sospetto e fa partire un siluro dalla breve distanza, bruciando Neuer sul proprio palo: potrebbe essere l'inizio di un'altra partita, invece è un fuoco di paglia. MANDZUKIC E MULLER MANCANO IL 2-1  - Guardiola richiama Gotze e inserisce Kroos, aggiungendo dinamismo ad una squadra che aveva speso tanto nel lungo assedio: è la quadratura del cerchio perché, da lì in poi, il Bayern non correrà più veri pericoli. È Fabianski, invece, a guadagnarsi elogi in due circostanze: prima vanifica la splendida azione ideata da Schweinsteiger e rifinita da Thiago Alcantara, uscendo sui piedi di un Mandzukic sottotono, poi chiude per due volte la porta a Muller in pieno recupero, quando l'attaccante fallisce dal dischetto e non riesce ad anticipare il portiere sulla ribattuta. Non è un Bayern perfetto ma, contro questo Arsenal, basta e avanza: con un Meisterschale ormai in ghiaccio, ci sarà tempo e modo per prepararsi al meglio per i quarti di finale, dove sicuramente servirà maggiore cattiveria negli ultimi sedici metri. BAYERN MONACO-ARSENAL 1-1 (0-0) BAYERN MONACO (4-2-3-1): Neuer; Lahm, Javi Martinez, Dante, Alaba; Schweinsteiger, Thiago Alcantara; Robben, Gotze (15′ st Kroos), Ribery (40′ st Muller); Mandzukic. In panchina: Starke, Van Buyten, Rafinha, Boateng, Pizarro. Allenatore: Guardiola ARSENAL (4-2-3-1): Fabianski; Sagna, Mertesacker, Koscielny, Vermaelen; Arteta (32′ st Gnabry), Cazorla; Ozil (1′ st Rosicky), Oxlade-Chamberlain (39′ st Flamini), Podolski; Giroud. In panchina: Viviano, Jenkinson, Hayden Allenatore: Wenger ARBITRO: Moen (Norvegia) RETI : 10′ st Schweinsteiger, 12′ st Podolski ANGOLI : 6-4 per il Bayern RECUPERO : 1′, 4′ AMMONITI : Dante, Podolski, Arteta, Javi Martinez, Vermaelen NOTE : serata fredda, terreno in buone condizioni; al 47′ st Fabianski ha parato un calcio di rigore a Muller. Argomenti bayern monaco arsenal champions league Leggi i commenti I commenti dei lettori 
MADRID – "Siamo molto tristi, è un momento amaro". Clarence Seedorf è deluso. Sotto sotto, nell'impresa a Madrid ci credeva. "L'obiettivo Champions era importante per noi, dal punto di visto morale, e per la società da quello economico. Non abbiamo avuto continuità nella partita di questa sera. La squadra psicologicamente fa fatica quando va sotto.  Noi ad un certo punto avevamo la partita in mano, ma il loro secondo gol ha spento le energie della squadraPer troppo tempo siamo stati costretti a rincorrere". [[ge:rep-locali:repubblica:80798137]] "VENIRE E' STATA LA SCELTA GIUSTA" - Il tecnico rossonero però è pronto a rilanciare: "Dobbiamo reagire da subito. Resto convinto di aver fatto la scelta giusta a venire al Milan, per il valore di questi colori. Sono tornato per ricostruire, per il futuro. Sapevo quale era la situazione. Ci siamo già parlati, abbiamo detto che dobbiamo darci obiettivi precisi nel futuro immediato. Il gruppo deve essere molto realista, in questo momento, e capire dove può arrivare. Quando sono arrivato ho trovato un gruppo fisicamente giu', perché sin dall'inizio della stagione è stato costretto a rincorrere". [[ge:rep-locali:repubblica:80778048]] "BALOTELLI? MALE TUTTI NELLA RIPRESA"  - Conclusione su Balotelli, che è stato tra i più opachi: "Da lui ci aspettiamo sempre tanto, ma specialmente nel secondo tempo la squadra ha smesso a un certo punto di giocare. A tratti, tutto il gruppo non ha reso. Non solo Mario". Argomenti milan ac champions league clarence seedorf Leggi i commenti I commenti dei lettori 
Ancora in calo gli alunni che seguono l'ora di Religione nelle scuole italiane. Mentre i docenti specializzati nell'insegnamento della disciplina continuano ad aumentare. I dati, recentemente pubblicati dal Servizio nazionale della Conferenza episcopale italiana per l'Insegnamento della Religione Cattolica, riferiti all'anno scolastico 2012/2013, certificano l'ennesimo decremento di alunni che durante l'ora di religione restano in classe. Una circostanza che non è sfuggita ad alcuni deputati del M5S che lo scorso 4 marzo hanno presentato una interrogazione al ministro dell'Istruzione, Stefania Giannini, chiedendo di spiegare "come si giustifichi la persistenza dell'insegnamento della sola religione cattolica nella scuola pubblica italiana". Sulla continua crescita degli insegnanti che impartiscono l'ora di religione, un anno fa, era stato il senatore del Pd, Andrea Marcucci a interrogare il ministro dell'epoca, Francesco Profumo, sull'aumento dei prof di religione  -  dalle 19.912 unità del 2008 alle 23.779 del 2013  -  a fronte di un taglio alla scuola di 3,5 miliardi e 90mila cattedre in appena cinque anni. "Si chiede di sapere  -  scriveva Marcucci  -  se il governo sia in grado di confermare i dati in questione e quali misure intenda adottare per fronteggiare la situazione". Ma in quella occasione non arrivò nessuna risposta. Mentre l'interrogazione del M5S è stata ritirata dopo appena due giorni, anche questa senza nessuna risposta. Intanto, gli alunni che si avvalgono dell'insegnamento previsto dal concordato stato-chiesa del 1929 e ribadito dal nuovo concordato del 1985, sono in continua flessione. Un trend che si registra ormai da anni e che sembra inesorabile. Una lenta erosione pari a circa mezzo punto percentuale all'anno che ha portato la quota di fuggiaschi dal 7 per cento del 2002/2002 all'11,1 
None Leggi i commenti I commenti dei lettori 
MADRID – E' durato 40' il sogno del Milan di poter riuscire nell'impresa a Madrid. Ha lottato con coraggio fino al 2-1 di Arda Turan sfiorando anche il possibile 1-2  ma alla fine si è dovuto inchinare ad una squadra che, oggettivamente, si è rivelata più forte. I rossoneri hanno poco da rimproverarsi. Peccato per il gol preso a freddo, dopo 3', per un errore a centrocampo. Ma è pur vero che, da quel momento, si è visto il miglior Milan della serata, capace almeno per un quarto d'ora di spaventare i 'colchoneros'. ATLETICO DI UN'ALTRA CATEGORIA  - La differenza l'hanno fatta le giocate dei campioni. In questo momento gente come Koke, Raul Garcia, Arda Turan e soprattutto Diego Costa rappresentano troppo per un Milan ancora alla ricerca di un'identità, che gioca bene a tratti, ma che fatica ancora a trovare in campo i propri leader. Male, in tal senso, Essien, che è non è mai entrato con personalità nel vivo del gioco, e Balotelli, al solito troppo nervoso e inconcludente. E le invenzioni dei volenterosi Poli e Kakà hanno finito, inevitabilmente, per rivelarsi insufficienti per costruire un match pari. [[ge:rep-locali:repubblica:80778048]] ESSIEN SBAGLIA, DIEGO COSTA LO PUNISCE  - Seedorf si è giocato le proprie carte con lo schieramento previsto: ovvero il trio Taarabt-Poli-Kakà dietro a Balotelli, Abate a destra in difesa ed Essien preferito a Montolivo a mediana. Ma proprio il ghanese, malgrado la sua grande esperienza, lo ha tradito: ha perso banalmente palla dopo 3' sulla trequarti e ha dato il 'là' alla prima rete dell'Atletico, realizzata dal solito Diego Costa in spaccata su centro dal limite di Koke. KAKA' RIANIMA IL MILAN  - Il Milan ha accusato il colpo, ha rischiato il raddoppio poco dopo su una girata di Godin ma poi, a poco a poco, ha preso coraggio e si è impossessato del centrocampo. Pur faticando a trovare varchi nelle strette linee dei colchoneros, alla fine ha trovato la verticalizzazione giusta per passare: de Jong ha lanciato sulla destra Poli che di prima ha crossato sul secondo palo per l'accorrete Kakà che di testa ha battuto Courtois. IL BRASILIANO MANCA IL 2-1, ARDA TURAN NO  - Galvanizzati, i rossoneri hanno insistito e sono andati vicinissimi all'1-2 con lo stesso Kakà che, su un altro cross dalla destra, stavolta di Taarabt, non ha trovato lo specchio di testa da favorevolissima posizione. Gol fallito, gol subito. L'Atletico ha ringraziato e alla prima opportunità, al 40', è tornato avanti: Diego Costa dal limite ha fatto da sponda di petto per Arda Turan che con un destro al volo ha beffato Abbiati, complice la decisiva quanto sfortunata deviazione di Rami. [[ge:rep-locali:repubblica:80782186]] ROBINHO NON SPAVENTA L'ATLETICO  - Seedorf ha tentato il tutto per tutto gettando nella mischia una seconda punta (Robinho) al posto di un'evanescente Taarabt ma, paradossalmente, il Milan è peggiorato. L'Atletico ha alzato il baricentro, ha pressato più alto e non ha consentito ai rossoneri di ragionare. E, come se non bastasse, ha iniziato a rendersi sempre più pericoloso di rimessa. Così, dopo aver sfiorato il bersaglio con Diego Costa, Gabi e Miranda, ha finito per triplicare, un attimo dopo che Seedorf si era giocato la carta della disperazione Pazzini, togliendo Essien: al 70', su una punizione dalla trequarti destra di Gabi, Raul Garcia è svettato altissimo e, di testa, ha infilato il pallone nell'angolo. [[ge:rep-locali:repubblica:80797990]] DIEGO COSTA CALA IL POKER  - Il Milan si è visto respingere dalla traversa (Robinho su assist di Kakà) il pallone del possibile 3-2 ed ha alzato definitivamente bandiera bianca. Diego Costa non si è impietosito e ne ha approfittato per mettere a segno all'86' la personale doppietta: ha strappato palla al subentrato Sosa e con un micidiale diagonale rasoterra ha infilato Abbiati sul secondo palo. E ai rossoneri ora non resta che concentrarsi sul tentativo di rientrare nelle coppe internazionali anche l'anno prossimo attraverso il piccolo spiraglio lasciatogli dall'Europa League in campionato. ATLETICO MADRID-MILAN 4-1 (2-1) Atletico Madrid (4-4-2): Courtois 6.5, Juanfran 7, Miranda 6.5, Godin 6.5, Filipe Luis 6, Arda Turan 7 (33′ st Cristian Rodriguez sv), Gabi 6.5, Mario Suarez 6, Koke 7 (37′ st Diego sv), Raul Garcia 7 (27′ st Sosa sv), Diego Costa 8. (1 Aranzubia, 12 Alderweireld, 22 Insua, 9 Villa). All.: Simeone. Milan (4-2-3-1): Abbiati 5, Abate 6, Rami 5, Bonera 5.5, Emanuelson 5, Essien 4.5 (25′ Pazzini 5.5), De Jong 6 (33′ st Muntari sv), Taarabt 5.5 (1′ st Robinho 6), Poli 6, Kakà 6.5, Balotelli 4.5. (1 Amelia, 2 De Sciglio, 5 Mexes, 81 Zaccardo). All.: Seedorf. Arbitro: Clattenburg (Ing) 6.5. Reti: nel pt 3′ Diego Costa, 27′ Kaka', 40′ Arda Turan; nel st 25′ Raul Garcia, 40′ Diego Costa. Angoli : 3 a 3. Recupero : 3′ e 2′. Ammoniti : Raul Garcia, Rami, Bonera, Robinho per gioco falloso; Balotelli per comportamento non regolamentare. Espulsi : nessuno. Spettatori : 53mila. Argomenti atletico madrid milan ac champions league Leggi i commenti I commenti dei lettori 
Il Milan è stato travolto dall'Atletico Madrid, con Diego Costa che ha stravinto il confronto diretto con un impalpabile Balotelli. E così adesso sappiamo anche che (a meno di una rimonta incredibile dell'Inter in campionato...) Milano il prossimo anno non sarà in Champions League. Un fatto assolutamente inusuale per Inter e Milan, che hanno fatto la storia anche relativamente recente della Coppa più importante.  Un dato - una città storica ai margini dal lotto delle squadre più in vista del continente - che significa parecchio. E forse rappresenta il punto più basso, tecnicamente parlando, di due club leggendari. Certo è che da qui dovranno e quasi certamente ripartiranno, Inter e Milan. Perché la spinta di Thohir comunque si comincia a vedere - e si è data poca importanza ad un acquisto significativo come quello di Hernanes - e perché è difficile credere che, dopo aver esposto in maniera così forte Barbara Berlusconi ed aver imposto sulla panchina un tecnico di fiducia come Seedorf, il Milan non faccia qualche investimento. Insomma,  siamo forse al punto in cui Inter e Milan hanno rinunciato alla loro dimensione di squadre da Champions, ma per ricominciare a lavorare per tornare ad essere protagoniste. Certo è che tutto il calcio italiano, tutto il nostro movimento, è chiamato a chiedersi cosa può e deve fare per tornare ad essere protagonista. Già, perché da domani saremo concentrati sull'Europa League, con la sfida tra Juve e Fiorentina più l'impegno del Napoli, ma non possiamo negarci che fa effetto, e fa male, pensare ad una Champions League che non ci vede più impegnati, quando mancano ancora tante sfide e la strada che porta alla finale è lunga. E' da qui, da questa considerazione, che bisogna ricominciare a ragionare, pensando al fatto che i grandi stranieri in Italia non vengono quasi più, che i giovani migliori vengono subito attratti dalle sirene estere, che gli allenatori italiani più importanti sono già andati via e molti di quelli che sono qui non nascondono neppure il loro desiderio di andare a misurarsi in altri Paesi. Per poter vincere di più, per allenare squadre protagoniste in Champions League. Ecco, l'Italia è oggi spettatrice. Malinconicamente spettatrice. Chissà se qualcuno, finalmente, ne prenderà atto e comincerà a chiedersi da dove si riparte. Sì, perché è questo che preoccupa. Ancora non è chiaro in che modo il nostro calcio stia pensando di prendersi una rivincita. Siamo fermi, immobili, mentre in Europa il calcio è sempre di più un grande spettacolo.   Formidabili stranieri, stadi pieni, competitività: una volta era così anche da noi. Argomenti tackle 
FIRENZE -  Ancora mano pesante del giudice sportivo di Lega Pro sull’Ascoli. Dopo i sei turni di squalifica comminati a fine gennaio a Bruno Giordano, tecnico dei bianconeri (qualche settimana fa esonerato per far posto a Flavio Destro), ora il giudice Pasquale Marino ha disposto la chiusura della curva sud dello stadio Del Duca per una gara, con decorrenza immediata, per cori offensivi verso i tifosi del Pisa nella gara del girone B di Prima Divisione disputata domenica e vinta per 2-1, in rimonta, dai marchigiani. CORI OFFENSIVI CONTRO PISA, CHIUSA 1 TURNO CURVA SUD ASCOLI – In particolare, come si legge nel comunicato ufficiale, la sanzione è motivata dal fatto che al 20′ del primo tempo “sostenitori della societa’ Ascoli posizionati nel settore “curva sud” dello stadio intonavano per circa un minuto il coro “Pisa, Livorno tutti nello stesso forno”; che detto coro, veniva chiaramente percepito sia dal collaboratore della Procura Federale che dal commissario di campo, i quali concordemente precisavano che l’episodio vedeva protagonisti la quasi totalita’ degli occupanti il predetto settore (valutati in circa seicento persone)”. IN PRIMA DIVISIONE 35 SQUALIFICATI, 3 TURNI A PERROTTA – Oltre all’ormai scontato 3-0 a tavolino in favore del Gubbio nei confronti della Nocerina, per l’esclusione dal campionato della società campana, il giudice sportivo di Lega Pro ha poi squalificato 35 giocatori in Prima Divisione. Fermato per tre giornate Perrotta (Paganese); per due Bartolomei (Pontedera), Deli (Paganese), Arma (Pisa) e Troiano (Virtus Entella); per una giornata Gazo (Albinoleffe), Cipriani, Di Gennaro e Schiavino (Ascoli), Legras (Barletta), Dettori (Carrarese), Germinale (Catanzaro), Ardito (Como), Bruccini e Campo (Cremonese), Lopez e Vinetot (Lecce), Biondi (Lumezzane), Velardi (Paganese), Manzoni (Pavia), Kosnic (Pisa), Caponi e Regoli (Pontedera), Cosenza e Rosso (Pro Vercelli), Alessi e Possenti (Reggiana), Marconi (Savona), Cappelletti e Furlan (Sudtirol), Di Bari e Pasini (Venezia), Benedetti (Viareggio), Jadid e Tiribocchi (Vicenza). Tra gli allenatori, una giornata di squalifica a Belotti della Paganese. Tra i dirigenti, inibizione fino al 18 marzo a Mattezzi della Virtus Entella. Per quanto riguarda le societa’, ammende per Frosinone (1.000), Savona (1.000), Pro Patria (500) e Como (500). LE SANZIONI IN SECONDA DIVISIONE – Questi sono invece i provvedimenti in merito all’ultima giornata dei campionati di Seconda Divisione: due giornate di squalifica a Olivi (Mantova), Montalto (Martina Franca), Lechthaler (Virtusvecomp Verona); per una gara: Romano (Alessandria), Cafiero (Aprilia), Mora (Arzanese), Bizzotto (Bassano), Beghetto (Bellaria), Prizio (Bra), Luoni, Ubaldi (Castel Rigone), Pambianchi (Foggia), Docente, Tonti (Forli’), De Francesco, Finizio (Ischia), Zampano (Martina Franca), Giordano, Muratore (Melfi), Costa Ferreira (Messina), Giordano (Nuova Cosenza), Rizzi, Tacchinardi (Pergolettese), Baldo. Muchetti (Renate), Sartori, Spinosa (Rimini), Coppola (Sorrento), Lazzari, Varricchio (Spal), Fiore (Teramo), Giampà (Vigor Lamezia), Conti (Virtusvecomp Verona). Tra i dirigenti inibizione fino al 25 marzo di Manna del Forli’. Per le societa’, ammende di 1.000 euro al Mantova, 500 al Nuova Cosenza, 350 alla Spal. BARLETTA SI ALLENA IN PIAZZA PER PROTESTA CONTRO COMUNE – Le rassicurazioni del sindaco Pasquale Cascella alla societa’ non sono bastate e cosi’ a Barletta, come annunciato dal presidente dimissionario della societa’ biancorossa, che milita nel campionato di Prima divisione, oggi la squadra si e’ allenata per strada per protesta, in piazza Aldo Moro. All’origine del contenzioso fra amministrazione comunale e club c’e’ il mancato rinnovo della convenzione per l’affidamento in autogestione dello stadio comunale al Barletta Calcio, rinnovo disposto da una delibera di giunta comunale del primo agosto 2013. Ieri c’era stato il botta e risposta fra il presidente Roberto Tato’, che annunciava allenamenti per strada, e il sindaco Pasquale Cascella, intervenuto con un comunicato stampa, affermando che sarebbe potuta essere “una buona iniziativa promozionale quella del Barletta Calcio di sostenere gli allenamenti nelle vie cittadine anziche’ nello stadio comunale”, nonostante le sue rassicurazioni, oltre a quelle dell’assessore allo sport e del segretario generale del comune, sulla “imminente sottoscrizione della convenzione per l’affidamento in autogestione dello stadio comunale, per riaffermare la certezza delle regole amministrative e superare annosi contenziosi”. “Se vogliono – aveva concluso Cascella – possono, come sempre, allenarsi al campo sportivo”. Cosa che la squadra ha fatto fino a venerdi’ scorso. Ma oggi pomeriggio, nonostante la pioggia, l’allenamento quotidiano si e’ svolto in un rettangolo di gioco diverso, quello di piazza Aldo Moro, a pochi passi da Palazzo di citta’, in pieno centro, con i passanti increduli e divertiti. Una sola regola e’ stata adottata su quel campo inusuale: giocatori, allenatori e dirigenti non possono parlare con chi e’ fuori e rilasciare interviste. L’allenamento e’ durato poco piu’ di mezz’ora, nel corso della quale, da fonti di palazzo di citta’, pare sia stato trovato l’accordo e rinnovata la convenzione. CREMONESE: ESONERATO IL TECNICO TORRENTE – A seguito della sconfitta per 1-0 contro la Pro Vercelli di domenica, la Cremonese ha esonerato il tecnico Vincenzo Torrente e tutto il suo staff, ovvero Vincenzo Tavarilli (allenatore in seconda), Romano Mengoni (preparatore atletico) e Giovanni Pasqualini (preparatore dei portieri). La formazione lombarda, che nelle prossime ore annuncera’ il nome del nuovo allenatore, e’ quarta in classifica nel Girone A di Prima Divisione, con 38 punti in 24 giornate, a -12 dalla capolista Virtus Entella. Domenica prossima affrontera’ l’ultima della classe, il San Marino. Argomenti lega pro Leggi i commenti I commenti dei lettori 
MADRID – "Il nostro merito è conoscere i nostri limiti e le nostre virtu'''. Fa il filosofo Diego Simeone per spiegare la forza del suo Atletico che si propone tra le outsider di lusso nella corsa alla Champions: ''Questo risultato è frutto di un lavoro dei ragazzi cominciato due anni e mezzo fa  -  spiega  -  . Oggi abbiamo cominciato bene poi abbiamo sofferto un poco fino al secondo vantaggio e in seguito siamo riusciti a pressare più in alto, mettendoli in difficoltà e facendo nostro l'incontro. Sapevamo di poter attaccare sulle fasce, ci siamo riusciti e siamo contenti". ABBIAMO SOFFERTO SOLO 10'  - L'Atletico ha dimostrato di essere devastante sulle palle inattive... "Abbiamo buoni tiratori e ottimi colpitori di testa, questa è una arma in più per fare gol". L'Atletico ha sofferto dopo la rete del Milan. "E' vero  -  ammette l'ex centrocampista di Inter e Lazio  -  dopo il gol ci sono stati dieci minuti di sofferenza: non abbiamo più pressato e giocato la palla, abbiano cominciato a indietreggiare. Ritrovata la calma, abbiamo occupato meglio gli spazi. Negli spogliatoi abbiamo parlato di questo e nella ripresa non abbiamo rischiato nulla". [[ge:rep-locali:repubblica:80778048]] DIEGO COSTA: FORTI PERCHE' UMILI  - Diego Costa, autore di una doppietta, spiega la forza dell'Atletico: "La forza della nostra squadra è che sappiamo quali sono i nostri limiti, quindi giochiamo da squadra. Speriamo di poter arrivare alla finale, ma sappiamo che sarà difficile perché ci sono squadre più forti di noi". I Mondiali li giocherà con la Spagna. "Per andare al mondiale bisogna giocare bene con la propria squadra e se continuerò così potrò avere la possibilità di essere in Brasile", sottolinea. Argomenti atletico madrid champions league diego simeone Leggi i commenti I commenti dei lettori 
