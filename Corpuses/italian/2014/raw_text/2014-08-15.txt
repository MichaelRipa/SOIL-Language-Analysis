CINCINNATI - Non c'è stato niente da fare per Fabio Fognini ai quarti di finale del torneo di Cincinnati, in Ohio. Il tennista ligure è stato dominato dal canadese Milos Raonic che gli ha lasciato solo un gioco: 6-1, 6-0 il punteggio per il n.7 della classifica mondiale, che ora se le vedrà con il vincente della sfida tra Roger Federer e Andy Murray. A giustificazione di Fognini, va detto che in più di un'occasione è ricorso alle cure del medico per il problema alla coscia. Il primo set è volato via velocissimo, poi in apertura del secondo l'azzurro ha avuto tre palle break, tutte annullate dal canadese che è volato sul 6-0 dopo aver annullato altre tre palle break sul 4-0. C'era un solo precedente tra Fognini e Raonic, favorevole al 23enne nato a Podgorica, che si è imposto in tre set lo scorso anno nei quarti di Coppa Davis nella sfida giocata sul veloce indoor di Vancouver. In campo femminile, bene la numero 1 del mondo, Serena Williams, che ha raggiunto le semifinali dopo aver battuto la serba Jelena Jankovic con un netto 6-1, 6-3. Singolare maschile (Quarti di finale): Julien Benneteau (FRA) b Stanislas Wawrinka (SUI) 1-6, 6-1, 6-2 Milos Raonic (CAN/N.5) b Fabio Fognini (ITA/N.15) 6-1, 6-0 Singolare femminile (Quarti di finale): Serena Williams (USA/N.1) b Jelena Jankovic (SRB/N.8) 6-1, 6-3 Argomenti tennis cincinnati fabio fognini serena williams Leggi i commenti I commenti dei lettori 
ROMA - Buon test finale per la Roma a conclusione del ritiro in Austria. I giallorossi hanno battuto 4-1 gli austriaci  del Wiener. I capitolini sprecano diverse occasioni già nella prima mezz'ora, portandosi in vantaggio con Gervinho su assist di Ljajic. Nella ripresa l'undici di Garcia, che non ha schierato Mehdi Benatia e Mattia Destro, raddoppia al 17' con Pjanic, con un tiro in corsa dal limite dell'area. Gunes accorcia le distanze, ma la Roma al 38' va a segno con un calcio di rigore di Iturbe - al primo gol in giallorosso. Chiude il quadro Ljajic, al termine di una combinazione con Pjanic. Il prossimo impegno per i giallorossi è in programma il 19 agosto all'Olimpico per la presentazione ufficiale della squadra contro il Fenerbahce. Argomenti as roma serie a Leggi i commenti I commenti dei lettori 
BERLINO - La Germania, bersaglio di azioni di spionaggio dell'intelligence Usa che hanno fatto scandalo negli ultimi mesi e complicato i rapporti bilaterali fra Washington e Berlino , avrebbe a sua volta spiato - attraverso i propri servizi segreti - conversazioni dell'ex segretario di stato americano Hillary Clinton. Non solo: sarebbero state intercettate anche altre autorità di altri Paesi Nato, di cui per ora non si conoscono altri dettagli. Lo riportano oggi diversi media tedeschi, Süddeutsche Zeitung in testa, che avrebbero consultato alcuni documenti passati agli Stati Uniti da due spie doppiogiochiste di Berlino . "Un'idiozia". Clinton sarebbe stata intercettata dal Bnd (i servizi segreti tedeschi) mentre si trovava sul suo aereo di Stato. Il quotidiano bavarese sostiene tuttavia come l'evento non fosse parte di una sistematica attività di spionaggio nei confronti del capo della diplomazia Usa. Fonti governative hanno sottolineato alla Süddeutsche che è stata "un'idiozia" non distruggere immediatamente quella registrazione. Secondo le ricostruzioni dei media tedeschi, però, gli Stati Uniti sapevano già tutto proprio grazie ad una delle due spie tedesche doppiogiochiste, identificato come Markus R., 31enne, che di recente hanno scatenato l'ira di Berlino . LO SPECIALE SULLO SCANDALO DATAGATE "Gli Usa già sapevano". Del resto, riportano i media tedeschi, il caso sarebbe stato rinfacciato di recente dal segretario di stato attuale, John Kerry, all'omologo tedesco, Frank-Walter Steinmeier, in risposta alle lamentele di Berlino contro lo spionaggio Usa . Non è chiaro quando sarebbero avvenute queste presunte intercettazioni e  che durata abbiano avuto. Lo Spiegel azzarda: forse nel 2012. Fonti del governo tedesco citate dagli stessi media hanno peraltro commentato che il dossier in questione non sarebbe paragonabile alle infiltrazioni americane: riguarderebbe infatti una singola telefonata, intercettata "per errore" probabilmente a causa di un incrocio di frequenze - secondo lo Spiegel nell'ambito di spionaggio contro terroristi mediorientali - mentre Hillary Clinton era in volo a bordo d'un aereo di stato Usa. Relazioni sempre più difficili. Negli ultimi mesi, Berlino si è particolarmente risentita nei confronti  di vari paesi stranieri, in particolar modo degli Usa, dopo alcuni  episodi che hanno infranto il reciproco rapporto di fiducia. Prima di tutto, lo scandalo Nsa e Datagate , che hanno dimostrato come gli Stati Uniti spiassero con una certa frequenza le autorità tedesche , tra cui la cancelliera Merkel e il suo telefonino. Poi la scoperta a Berlino di due agenti tedeschi doppiogiochisti al soldo degli Usa, che hanno portato, il mese scorso, all'espulsione del capo della Cia nella capitale tedesca . Argomenti datagate nsagate germania stati uniti - usa hillary clinton angela merkel 
BERLINO  - Ferragosto sotto le nubi a Berlino. Ma a Ostia, al centro federale di nuoto dove la squadra azzurra sta trascorrendo le ultime ore prima della partenza, sabato, per gli Europei in Germania, clima ancora più grigio per un caso di presunto bullismo. Vittima sarebbe il velocista Andrea Mitchell D'Arrigo, 19 anni, doppio passaporto, italiano e americano, che si allena in Florida da un paio di stagioni sotto la guida di Greg Troy, storico coach di Ryan Lochte. Andrea nonostante sia iscritto al college in America e nuoti per i Gators, ha deciso di gareggiare in azzurro a questi Europei, i suoi primi in carriera. E' una matricola, e in quanto tale i compagni di squadra lo hanno voluto sottoporre al rito di iniziazione che si usa, goliardicamente, per chi fa il primo grande passo tra i grandi: rasatura dei capelli per i ragazzi, colorazione estrema per le donne. Ci sono passati tutti, compresi i grandi campioni, compreso il capitano Filippo Magnini. Andrea avrebbe prima provato a rifiutare poi, riluttante, si è prestato. Ma la cosa non gli è andata giù. Lamenta di averla subita, senza vera approvazione, per non essere escluso dal gruppo. "Una pratica che non mi piace e non mi è mai piaciuta. Oltre al fatto che in America sono testimonial contro il bullismo". Suo padre Francesco, pilota Alitalia e manager del figlio, gli ha fatto da scudo. Anzi, avrebbe proposto al ragazzo di lasciare il ritiro di Ostia. Andrea è invece rimasto. Ma tira brutta aria. Tanto che la Federazione italiana di nuoto oggi ha deciso di scrivere un comunicato sulla vicenda, annunciando che il caso di Andrea è stato affidato alla procura federale. La Fin scrive di aver dato mandato "in relazione a notizie pubblicate da alcuni organi di stampa, di appurare quanto accaduto durante il raduno della nazionale di nuoto al centro federale di Ostia". Nella nota la federazione "ribadisce la condanna ad ogni forma di bullismo ovunque manifestata e la piena fiducia nei propri atleti - mai artefici di atti di prevaricazione - che richiama alla massima concentrazione per coronare i sacrifici stagionali agli imminenti campionati europei". Brutta storia, a poche ore dalla partenza della nazionale per Berlino. Andrea non ha l'animo in pace, alcuni compagni lo criticano sul web spiegandogli cosa significhi la goliardia del rito, l'onore di essere matricola. Ma forse non è così per tutti. Forse non c'è stato solo questo, forse tutto è stato ingigantito. Si farà chiarezza. Ma intanto non è bello iniziare con la pelle che brucia così. Argomenti nuoto europei nuoto 2014 andrea mitchell d'arrigo Leggi i commenti I commenti dei lettori 
WASHINGTON - Il Nobel per la pace Al Gore pronto alla battaglia legale con Al Jazira. L'ex leader democratico - che perse le elezioni presidenziali del 2000 contro George W. Bush per 537 voti in Florida - non vuole darla vinta alla tv qatariota. Insieme al socio Joel Hyatt, ha intentato una causa contro la filiale statunitense di Al Jazira, colpevole, a suo dire, di non aver saldato il conto dell'acquisto della rete dal lui fondata: Current Tv. La Rete fu acquistata nel 2013, i dettagli dell'operazione finanziaria allora non furono divulgati ma si parlò di una somma di quasi 500 milioni di dollari. Secondo il legale di Gore e Hyatt, al Jazira "si è concessa uno sconto" di 65 milioni. La causa legale sarà discussa davanti a un tribunale del Delaware. Al Jazira per ora non ha voluto rilasciare alcun commento. La tv del Qatar aveva utilizzato l'acquisto di Current tv come trampolino di lancio per lo sbarco in America, nel tentativo di competere con network come CNN, MSNBC and Fox News. Argomenti al gore 
None Leggi i commenti I commenti dei lettori 
None Leggi i commenti I commenti dei lettori 
