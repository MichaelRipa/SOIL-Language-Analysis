
La lunga notte magica di Ponte Vecchio, con la sua nuova illuminazione, è iniziata con i barchini elettrici (una Cinquecento, una panchina e un letto) sull'Arno. E sopra la grande regina rossa, il re nudo tra le fiaccole e le figure del sogno. Luci, giochi pirotecnici, musica nello show della compagnia francese Illotopie. Sui ponti dell'arno tanti fiorentini. Mentre, sul ponte Santa Trinita e ai Canottieri i vip internazionali ospiti del Centro di Firenze per la moda italiana che compie 60 anni e di Pitti. Agnese Renzi (senza il marito), Federico Ghizzoni, Suzy Menkes, Franca Sozzani, Lapo  Elkann, i Ferragamo, Laudomia Pucci, gli Scervino, Andrea Panconesi e  tutta la famiglia Ricci con lo stilista che ha donato la nuova illuminazione alla città. [[ge:rep-locali:rep-firenze:89166062]] Dopo lo show, ad accendere le nuove luci, l'esibizione di Andrea Bocelli presentato da Giancarlo Giannini. Le luci sono formate dai led di ultimissima generazione e di luce calda, progettati  dalla Silfi. 
CURITIBA - Lo 0-0 tra Iran e Nigeria è il primo pareggio di Brasile 2014. All’Arena da Baixada di Curitiba, nel secondo match valido per il girone F, niente reti tra le nazionale asiatica e quella africana, un pareggio che premia soprattutto la formazione di Queiroz, sfavorita alla vigilia, ma che in campo ha tutt’altro che sfigurato, difendendosi bene e andando vicina alla vittoria più degli avversari. LA CRONACA - Nonostante la loro superiorità tecnica e fisica, i campioni d’Africa rinunciano al fraseggio palla a terra, affidandosi ai lanci lunghi da centrocampo di Obi Mikel e Onazi, ma il centravanti Emenike, troppo solo, è sempre anticipato dai due centrali iraniani, Hosseini e Sadeghi, padroni della difesa. Pochi temi tattici, la Nigeria fa la partita e l’Iran attende. Ma è proprio la squadra di Queiroz, messa benissimo in campo, a sfiorare il vantaggio con Ghoochannejad, che al 34′ da calcio d’angolo impegna di testa Enyeama, autore di una prodezza che evita lo svantaggio ai suoi. Poco prima si era fatto male il difensore Oboabona, sostituto alla mezzora da Yobo. [[ge:rep-locali:repubblica:89162932]] TANTI ATTACCANTI, ZERO GOL - La ripresa inizia sulla stessa riga del primo tempo. La Nigeria fa la partita, ma non sfonda la difesa iraniana, che però non rinuncia ad attaccare. Anzi, arrivano un paio di cross pericolosi da parte di Montazeri, ma Enyeama è attento. Entra allora Ameobi per la Nigeria, che vivacizza l’attacco dei campioni d’Africa, ma in difesa sono perfetti sempre Hosseini e Hajfasi. Keshi le prova tutte, lanciando anche Odemwingie, ma il risultato alla fine non cambierà e l’Iran, un pò a sorpresa, porta a casa un punto meritatissimo. IRAN PIACEVOLE SORPRESA – Data da molti come squadra materasso del girone, l’Iran invece ha sorpreso, giocando davvero bene. La difesa ha retto bene la linea offensiva della Nigeria (che però ha lasciato troppo isolato il centravanti Emenike), benissimo le azioni di spinta dei terzini Montazeri e Hajfasi e buona tecnica del centravanti Ghoochannejhad, che ha fatto reparto da solo, servendo bene i compagni e andando vicinissimo al gol di testa, evitato soltanto da una prodigiosa parata di Enyeama. Per la corsa agli ottavi, dunque, c’è anche l’Iran. LA SITUAZIONE NEL GIRONE - Con questo pareggio, la situazione nel gruppo F è apertissima. Dopo l’Argentina in testa al girone, infatti, ci sono appunto Iran e Nigeria con 1 punto e ultima la Bosnia a zero. Sarà determinante il prossimo turno, con Nigeria-Bosnia che può essere uno spareggio per gli ottavi e l’Iran chiamato all’impresa impossibile contro la Albiceleste. Ma questa partita è servita a dimostrare che gli asiatici non sono affatto la squadra materasso del gruppo. IRAN – NIGERIA 0-0 (0-0) RAN (4-2-3-1) – Haghighi 7; Montazeri 6,5, Hosseini 7, Sadeghi 6.5, Pooladi 6.5; Timotian 6, Nekounam 6,5; Heydari 7 (45′ st Shojaei sv), Dejagah 6 (33′ st Jahanbakhsh 6), Haji Safi 7; Ghoochannejad 7. In panchina: Alenemeh, Beikzadeh, Davari, Beitashour, Hadadifar, Mahini, Rahmani, Ansari, Ahmadi, Haghighi. Allenatore: Queiroz. NIGERIA (4-3-3) - Enyeama 7; Ambrose 6,5, Oshaniwa 6, Omeruo 6,5, Oboabona 6 (30′ pt Yobo 6); Onazi 6, Mikel 5,5, Azeez 5,5 (24′ st Odemwingie 5.5); Musa 5,5, Emenike 5.5, Moses 5 (7′ st Ameobi 6,5). In panchina: Ejide, Uchebo, Nwofor, Agbim, Egwuek, Gabriel, Uzoenyi, Odunlam, Babatun. Allenatore: Keshi. Arbitro Vera (Ecuador) Ammonito Timotian Angoli 5-2 per la Nigeria Recupero 2′ e 2′ Argomenti mondiali di calcio 2014 nazionale nigeria iran 
None Leggi i commenti I commenti dei lettori 
L'estate ai Murazzi comincerà dal primo luglio: i locali chiuderanno i dehors entro mezzanotte, e le rive saranno presidiate dai vigili urbani. Non è stato un parto facile, tra dissidi, polemiche e timori, ma alla fine il Consiglio Comunale ha dato il suo via libera alle deroghe che permetteranno di piazzare i dehors dei locali lungo il Po. Le polemiche sono fioccare fino all'ultimo minuto. Erano cominciate due settimane fa con i dissidi tra l'assessore al Commercio, Domenico Mangone (promotore del programma estivo che prevede gelaterie, ristoranti e caffè) e la collega responsabile del Suolo Pubblico, Ilda Curti, scettica sulle deroghe da adottare; era dovuto intervenire il sindaco Piero Fassino, che aveva promesso mesi fa la riapertura entro maggio, per comporre la querelle. E sono continuate fino alle dieci e mezza di sera, quando la Sala Rossa ha approvato il provvedimento. Ma "con riserva". Non solo sono venuti a mancare i voti dei Moderati e del radicale Silvio Viale: "A giugno si scopre che è stato fatto poco e adesso si arriva con l'acqua alla gola". Ma al momento di ratificare la delibera dichiarandola immediatamente eseguibile, l'astensione dell'ex assessore Alessandro Altamura (di cui è stato chiesto il rinvio a giudizio per lo vicenda Murazzi) ha provocato lo slittamento della sua entrata in vigore di dieci giorni. Un segnale politico, segno che il tema è scottante. "Non cambia però le cose, perché il programma che stiamo per approvare in giunta - mette in chiaro Mangone - prevede che si parta dal primo luglio". Un emendamento del sindaco ha anche stabilito, mediando con la Lega che aveva presentato 67 emendamenti ostruzionistici, che i dehors potranno essere messi solo da chi non è mai incappato nello scandalo giudiziario. Alla fine i leghisti hanno ritirato l'ostruzionismo consentendo di approvare il provvedimento anche se hanno votato contro. Non ha votato il resto dell'opposizione. La Sala Rossa ha anche chiesto, con una mozione proposta dai 5 Stelle, che durante le manifestazioni ci sia un presidio fisso dei vigili urbani. 
CUIABA – La Russia di Fabio Capello sarà l’ultima ad esordire a Brasile 2014, contro la Corea del Sud, quando in Italia sarà la mezzanotte di martedì. La selezione russa, sulla carta, dovrebbe essere tra quelle più in difficoltà con il caldo umido del Brasile ma Don Fabio invita cronisti e tifosi a non sottovalutare la calda estate moscovita:  "Ci allenavamo a Mosca con 32 gradi – confessa il tecnico di Pieris – Era più caldo lì che in qualsiasi altra parte del mondo. Abbiamo guardato la temperatura in tutto il mondo e penso che abbiamo avuto abbastanza fortuna in quel senso”. "ABBIAMO FORZA E PERSONALITÀ” – "Comunque, non mi sembra troppo caldo qui: posso dire che a Mosca era peggio – ribadisce Capello – sono molto soddisfatto di quello che siamo riusciti a fare finora, ma siamo solo agli inizi. Sono convinto che abbiamo ottimi giocatori ed una eccellente organizzazione di gioco. Le squadre che ci affrontano si rendono conto che abbiamo individualità forti e grande personalità”. Argomenti mondiali di calcio 2014 nazionale russia fabio capello 
Lo ha ammesso in caserma: ad uccidere la sua compagna è stato lui, Fabiano Visentini, 41 anni. L'ha uccisa a calci e pugni nella notte tra domenica e lunedì, e con il cadavere steso sul pavimento e le pareti sporche di sangue, è rimasto fino alla sera: venti ore dopo ha chiamato il 118 dicendo che la sua convivente era morta dopo un improvviso malore. Una bugia fin troppo palese davanti agli ematomi e ai graffi che ricoprivano il corpo della donna. E sul petto l'assassino aveva inciso con il coltello una croce. E' stato subito chiaro ai soccorritori che la morte non risaliva certo a poche ore prima come invece continuava a sostenere l'uomo, ma almeno al giorno precedente. Alba Varisio aveva 59 anni, 18 anni più del suo convivente. Abitavano in un condominio a Pietra Ligure, in provincia di Savona, in via Riviera. I vicini di casa non lo nascondono: da quella casa spesso provenivano le urla di frequenti liti. Anche nella notte tra domenica e lunedì, gli inquilini hanno sentito le grida della coppia che di certo bisticciava ma alle 2, è ritornato il silenzio e la luce in casa di Visentini è stata spenta. E' probabile che sia stata quella l'ora del delitto. "Quei due litigavano tantissimo". La vicina di casa, Giulia Pistone non ha dubbi: "Lei era una brava persona, ma da quando si era separata dal marito era caduta in depressione ed era finita in una clinica a Verona per farsi curare. E' lì che ha conosciuto Fabiano. Ma tra loro le cose non andavano. E poi bevevano, bevevano tanto". E' stato lungo l'interrogatorio in caserna di Fabiano Visentini. Lui ha cercato di giustificarsi spiegando ai carabinieri che la lite sfociata nel dramma era nata perché "Alba giocava troppo al videopoker nel bar sotto casa". Di certo, quando il convivente l'ha uccisa, "l'uomo era stordito dagli psicofarmaci e dall'alcol", hanno detto gli investigatori. Fabiamo Visentini è stato arrestato con l'accusa di omicidio dai carabinieri di Pietra Ligure e di Abenga, e trasferito in manette nel carcere Sant'Agostino di Savona. Il cadavere della donna è stato trasferito all'obitorio del vicino ospedale di Pietra Ligure a disposizione della magistratura. Argomenti liguria pietra ligure femminicidi 
CANICATTINI BAGNI - Il cadavere di una donna è stato trovato in un appartamento a Canicattini Bagni (Siracusa), dove i carabinieri hanno fermato il marito, sospettato di averla uccisa. La vittima è una trentaseienne, originaria della Romania. Il marito si è consegnato alle 21,30 poco dopo la morte della moglie. Secondo una prima ricostruzione, la vittima è stata colpita dopo una lite. La Procura di Siracusa ha aperto un'inchiesta e ha posto sotto sequestro l'appartamento. Argomenti canicattini bagni femminicidi 
