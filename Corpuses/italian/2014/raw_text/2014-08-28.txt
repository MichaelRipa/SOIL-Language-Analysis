None Leggi i commenti I commenti dei lettori 

None Leggi i commenti I commenti dei lettori 
TORINO – Vent’anni dopo, già proprio come i moschettieri di Dumas. A quattro lustri dalla sua ultima partecipazione il Torino ritrova il palcoscenico delle coppe, guadagnandosi l’accesso alla fase a gironi di Europa League. Ci sarà dunque anche il club del presidente Urbano Cairo (quanto ha sofferto in tribuna durante i 95 minuti del match…) nell’urna del sorteggio di venerdì, per un’avventura quanto mai agognata, che farà indossare i panni dell’esordiente a un tecnico navigato come Giampiero Ventura, con i suoi 66 anni il decano degli allenatori di casa nostra sulle panchine di serie A. PER LO SPALATO PRIMO KO DOPO 7 GARE UTILI NEI PRELIMINARI – Non e’ stata comunque una passeggiata di salute per i granata (come già all’andata sette giorni prima senza il talento di Alessio Cerci, non convocato perché distratto dal mercato), che hanno dovuto faticare per piegare la resistenza dell’Rnk Spalato. C’è voluto un gol su rigore, di El Kaddouri a metà primo tempo, a regalare la qualificazione a Glik e compagni dopo lo 0-0 dell’andata in Croazia, su un terreno al limite della praticabilità. A dire il vero, i padroni di casa hanno sfiorato più volte il raddoppio, senza concretizzarlo, rischiando però così anche qualcosa di fronte ai tentativi degli avversari, che erano imbattuti in questa competizione dopo i primi tre turni preliminari con tre successi e quattro pareggi in sette confronti. PADELLI SALVA D’ISTINTO, EL KADDOURI SEGNA SU RIGORE – I granata spingono subito sul gas e al 7′ El Kaddouri su punizione prova a sorprendere Vukovic calciando direttamente in porta quasi dalla linea di fondocampo, obbligando il portiere croato a rifugiarsi in angolo. Al 12′ un cross di Darmian, rimpallato, si trasforma in un assist per Benassi, che pero’ conclude alto. Però al 18′ il Toro rischia grosso sulla prima sortita offensiva dei croati: la punizione del talentino Rog e’ un invito velenoso per Ibriks, che di testa tocca, costringendo Padelli a una non semplice deviazione d’istinto in angolo. Dal brivido lungo la schiena al gol partita passano pochi minuti. Un cross di El Kaddouri viene intercettato in area con la mano da Ibriks (dopo un tocco di coscia) ed e’ lo stesso marocchino ad incaricarsi della trasformazione del penalty, spiazzando Vukovic. [[ge:rep-locali:repubblica:94627731]] GRANATA VICINI AL RADDOPPIO CON QUAGLIARELLA – Il vantaggio galvanizza i granata, che sull’onda dell’entusiasmo sfiorano il raddoppio, prima con Barreto, impreciso nella mira, e con Quagliarella, che prova a sorprendere Vukovic, fuori dai pali, con il portiere che riesce a sventare in extremis il pericolo. Al 35′ è Benassi a calciare malamente da posizione favorevole. L’1-0 non doma pero’ lo Spalato, che al 40′ mette paura con una pericolosa sortita di Glavina, il cui diagonale mancino fa la barba al palo. Al rientro dagli spogliatoi il Toro cerca di chiudere il discorso, rendendosi pericoloso con Quagliarella e Barreto, anche se dalla parte opposta è un colpo di testa di Bilic sul palo a far trattenere il fiato al popolo granata (l’attaccante croato e’ pero’ in fuorigioco). SOFFERENZA NEL FINALE, POI LO STADIO OLIMPICO PUO’ FAR FESTA – Ventura getta nella mischia forze fresche (prima Nocerino e poi Martinez) ma il vantaggio minimo rimane, con i croati a tentare il tutto per tutto nel finale alla ricerca del pari qualificazione. Nonostante una condizione fisica non ancora ottimale, il Toro getta il cuore oltre l’ostacolo e la curva Maratona può fare festa con i suoi beniamini. Aspettando di conoscere venerdì all’ora di pranzo gli avversari nel girone di Europa League. VENTURA: “PER NOI GRANDE SODDISFAZIONE E ORGOGLIO” – “C’e’ grande soddisfazione ad essere ufficialmente in Europa – e’ il commento felice di Giampiero Ventura al termine della gara – che diventa ancora piu’ grande se pensiamo a dove eravamo solo tre anni fa. Abbiamo dovuto soffrire fino all’ultimo contro una squadra molto bene organizzata, alla quale pero’ siamo riusciti a concedere molto poco, dato che i croati sono stati pericolosi solamente con un colpo di testa. Devo comunque fare i complimenti allo Spalato, che ha corso per novanta minuti, come raramente si vede fare in Italia. E’ stata una splendida serata per i ragazzi, per la societa’ e anche per la citta’, che si ritrova ad avere due squadre nelle principali competizioni europee. Oggi c’era da centrare la qualificazione senza se e senza ma e ci siamo riusciti con una buona prestazione da parte di tutti. Dobbiamo essere orgogliosi di quanto abbiamo fatto per arrivare fino a qui. Sono contento per i giocatori e anche per il pubblico. Entrambi meritavano questa soddisfazione. Quali avversari vorrei affrontare nel girone? Mi piacerebbe potermi misurare contro avversari di rango. Sarei felice anche se gli altri dicessero di non voler incontrare il Torino. Siamo riusciti ad entrare in Europa dalla porta principale ed e’ anche un buon punto di partenza in vista di un campionato che si annuncia molto difficile”. CAIRO: “COMPLIMENTI A TECNICO E GIOCATORI. CERCI? VEDIAMO…” – Il primo a congratularsi con squadra e tecnico è proprio il presidente Urbano Cairo. “Abbiamo avuto tante occasioni da gol nel primo tempo, nell’ultima mezz’ora abbiamo sofferto un po’ senza rischiare granche’ anche se hanno premuto di piu’ – afferma il numero uno del club granata a Premium Calcio -. Per noi e’ una bella cosa tornare in Europa dopo 20 anni: sono contento per i tifosi che hanno occupato quasi tutti i posti disponibili, sono contentissimo per loro e orgoglioso per i nostri giocatori che hanno fatto una bella cavalcata in campionato e poi hanno superato due ostacoli per andare ai gironi. Complimenti al mister e ai giocatori, anche quelli che non sono piu’ con noi”. Quanto al mercato il patron ribadisce che “abbiamo questa ipotesi di Cerci in uscita ma io Alessio lo terrei molto volentieri. Vediamo in queste ultime giornate: se posso tenere Cerci lo faccio molto volentieri. Ho dato la disponibilita’ per accontentare il ragazzo, che comunque – conclude Cairo – e’ felice di stare a Torino”. TORINO – RNK SPALATO 1-0 (1-0) TORINO (3-5-2) : Padelli 7; Maksimovic 6, Glik 6, Moretti 6; Darmian 7, Benassi 6 (13’ st Nocerino 5.5), Vives 5.5, El Kaddouri 6.5 (45’ st Gazzi sv), Molinaro 5.5; Barreto 6 (19’ st Martinez 6), Quagliarella 7. (1 Gillet, 18 Jansson, 5 Bovo, 21 Gaston Silva). All.: Ventura 6.5. RNK SPALATO (4-5-1): Vukovic 6.5; Ibriks 6.5 (39’ st Kvesic sv), Galovic 6.5, Glumac 6, Rugasevic 5.5; Bagaric 6.5, Vidovic 5.5 (18’ st Kvesic 6), Dujmovic 5.5, Rog 6, Glavina 6.5 (18’ st Radotic 5.5); Bilic 6. ((12 Zagorac, 5 Vrgoc, 7 Vojnovic) All.: Matic 6. ARBITRO: Sidiropoulos (Grecia) 6. RETI: nel pt 22’ El Kaddouri rig. (T). AMMONITI: Glavina (S), Vives (T) ed El Kaddouri (T) per gioco falloso, Vukovic (S) per proteste. ANGOLI: 7-4 per il Torino. RECUPERO: pt 1’, st 4’ SPETTATORI: 20.857 per un incasso di 464.190 euro. Argomenti torino fc europa league Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO – Dopo un anno lontano dal continente, l’Inter torna in Europa. Tutto molto facile contro lo Stjarnan, già sconfitto 3-0 nel match di andata, e sommerso a San Siro per 6-0. Molte le note positive per Mazzarri a poche ore dall’inizio del campionato: Kovacic si sblocca e non solo segna la sua prima rete in nerazzurro, ma ne fa tre illuminando il gioco dei milanesi. Arriva anche la prima rete ufficiale di Osvaldo che si è mosso bene in attacco. Poi la conferma: Icardi entra e fa una doppietta, candidandosi così a una stagione da protagonista. SOLO L’INTER IN CAMPO – Mazzarri, forte del triplice vantaggio del match di andata, effettua il turnover e schiera Andreolli, Ranocchia e Juan Jesus davanti a Carrizo. In mezzo al campo M’Vila con Hernanes e Obi. Sugli esterni D’Ambrosio e Nagatomo. Kovacic in appoggio all’unica punta, Osvaldo. Sigmundsson risponde con un 4-4-2 con Toft e Gunnarson in attacco. Esterni di centrocampo in teoria molto offensivi: Bjorgvinsson e Finsen. L’osservato speciale della serata è Osvaldo che intende convincere Mazzarri di non essere un semplice rincalzo. L’italoargentino ci prova in varie occasioni, ma con poca fortuna: al 12’ prende la traversa con un colpo di testa; poco dopo Rauschenberg gli devia il pallone in angolo. Osvaldo ci riprova al 21’ con un destro a giro dal limite: senza mira. [[ge:rep-locali:repubblica:94627707]] KOVACIC SI SCATENA – L’Inter domina ma non sfonda. Almeno fin quando non si scatena Kovacic che decide di segnare la sua prima rete in nerazzurro in assoluto al minuto 28: cross dalla destra di D’Ambrosio, rimpallo tra Osvaldo e Laxdal e sfera vagante in area che Kovacic infila in rete. Al 33’ il raddoppio, un gioiello: colpo di tacco di Osvaldo che scatena centralmente il croato. Il fantasista ne salta due e colpisce dal limite con un bellissimo pallonetto che supera Jonsson in disperata uscita. Il primo tempo si chiude con due tentativi di M’Vila, senza fortuna. ECCO OSVALDO – Il secondo tempo è un totale allenamento per i meneghini che siglano il 3-0 dopo una manciata di secondi: Nagatomo scende a sinistra, crossa in area e Osvaldo di testa insacca il suo primo gol in partita ufficiale con la casacca nerazzurra. Lo Stjarnan si disunisce e l’Inter dilaga. Al 6’ arriva la tripletta di Kovacic: pregevole azione del solito Nagatomo che dalla sinistra penetra in area con un dribbling e poi serve dietro il croato che dal limite col destro infila Jonsson con un rasoterra preciso. Mazzarri concede a Kovacic la standing ovation di San Siro e lo cambia con Icardi. Il tecnico nerazzurro poco dopo fa entrare anche Kuzmanovic per Obi che accusa qualche problema. Al 23’ è la volta di Hernanes: il brasiliano lascia il posto a Jonathan. DOPPIETTA DI ICARDI – Al minuto 24’ ecco il pokerissimo firmato da Icardi: l’ex Samp controlla la palla in area ed elude una marcatura girandosi su se stesso per poi calciare di destro all’angolino basso lontano. Wanda Nara è in tribuna e allora Icardi non può fermarsi e al 35’ fa il 6-0: assist verticale di Jonathan e l’argentino controlla palla e supera con uno scavetto Jonsson in uscita. Nel finale il numero 9 potrebbe firmare la sua personale tripletta ma Jonsson gli nega la gioia con una bella parata. INTER-STJARNAN 6-0 (2-0) INTER (3-5-1-1): Carrizo sv; Andreolli 6,5, Ranocchia 6,5, Juan Jesus 6,5; D’Ambrosio 6,5, Hernanes 6 (21′st Jonathan 6,5), M’Vila 6,5, Obi 6 (13′st Kuzmanovic 6), Nagatomo 7; Kovacic 9 (6′st Icardi 8); Osvaldo 7,5. In panchina: Handanovic, Vidic, Guarin, Bonazzoli. Allenatore: Mazzarri. STJARNAN (4-4-2 ): Jonsson 5,5; Vemmelund 5, Laxdal 5,5, Arnason 5, Rauschenberg 4,5; Bjorgvinsson 5, A. Johannsson 4,5 (18′st Runarsson 5,5), Punyed 5, Finsen 5 (18′st Aegisson 5,5); Toft 5, Gunnarsson 5 (13′st G. Johannsson 5,5). In panchina: Johannesson , Bloendal, Barddal, Ottesen Pálsson. Allenatore: Sigmundsson. ARBITRO : Lechner (Austria). RETI : 28′ pt Kovacic, 33′ pt Kovacic; 1′st Osvaldo, 6′ st Kovacic, 24′ st Icardi, 35′ st Icardi. AMMONITI : Rauschenberg, Nagatomo. ANGOLI : 8-2 per l’Inter. RECUPERO : 0′; 2′. SPETTATORI : 40.000 circa. Argomenti inter europa league Leggi i commenti I commenti dei lettori 

