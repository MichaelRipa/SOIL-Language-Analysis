MADRID - La Juve non imita la Roma. Incassa a Madrid una sconfitta-beffa dall'Atletico e rimescola le carte nel proprio girone di Champions dove, dopo due giornate, tutte le squadre hanno 3 punti. L'unica buona notizia della serata, però, paradossalmente, arriva proprio da Malmoe dove gli svedesi hanno fermato a sorpresa l'Olympiacos, potenzialmente i veri rivali dei bianconeri nella corsa qualificazione. E' tutto da rifare ma le chance di passare restano comunque intatte. JUVE, E' MANCATO L'ATTACCO -  Il ko del Calderon lascia l'amaro in bocca. Per oltre un'ora la Juve ha tenuto brillantemente testa ai vicecampioni d'Europa impedendogli di rendersi pericolosi. Purtroppo ha preso gol al secondo tiro in porta a un quarto d'ora dal termine. E a quel punto rimontare è diventato quasi impossibile. L'unico appunto che può essere fatto ai bianconeri è di non essere riusciti a servire a dovere le punte. Centralmente la squadra non ha mai sfondato, sulle fasce ha spinto con scarsa continuità. Si poteva fare di più. E ne è testimonianza l'unico brivido corso da Moyà, arrivato nel finale su una scivolata di Arda Turan che ha rischiato un autogol per cercare di intercettare un cross basso di Lichtsteiner. ALLEGRI DA' FIDUCIA A CACERES ED EVRA -  Allegri per l'occasione è andato sul sicuro preferendo ancora Caceres a Ogbonna in difesa e l'esperienza di Evra al dinamismo di Asamoah sull'out di sinistra. Sul fronte opposto, Simeone, perso Gabi, ha deciso di schierare Koke al fianco di Tiago in mediana con il giovane Saul a sostegno dell'unica punta Mandzukic. GARA BLOCCATA A CENTROCAMPO -  Il duello tra i due centrocampo a cinque ha finito, inevitabilmente, per diventare una sfida a scacchi, con la Juve che ha cercato di tenere i ritmi bassi e l'Atletico che ha invano tentato di metterla in difficoltà con un pressing frenetico quando inconcludente. I bianconeri si sono difesi con ordine, rischiando solo in una circostanza nei primi 45': tutta colpa di Vidal che al 25' si è fatto rubar palla sulla trequarti da Mandzukic che ha calciato di forza da 25 mt senza, però, sorprendere Buffon. POGBA SPAVENTA MOYA' -  Attenta dietro, la Juve davanti non è riuscita a innescare a dovere Tevez e Llorente. Anche per il puntuale lavoro in copertura di Miranda e Godin. Così per arrivare dalle parti di Moyà ha dovuto chiedere una mano a Pogba che con un destro a giro dal limite al 33' ha mancato di poco lo specchio. ARDA TURAN, FULMINE NEL BUIO -  Nella ripresa la musica non è cambiata con le due squadre che hanno continuato ad attaccare a intermittenza ma senza convinzione. Simeone ha cercato di dare ai suoi maggior peso specifico in attacco inserendo Griezmann al posto di Saul ma la Juve ha continuato a chiudere bene tutti i varchi. Almeno fino al 74' quando, come un fulmine a ciel sereno, ha incassato il gol decisivo: su un cross dalla destra di Juanfran, Arda Turan ha anticipato Lichtsteiner e ha infilato il pallone a fil di palo. JUVE, TROPPI GIALLI INCASSATI -  Nel caotico finale, chiuso prima col 4-4-2 (con Pereyra al posto di Caceres) e poi col 4-3-3 (con Morata per Vidal), la Juve si è innervosita e ha finito per incassare solo ammonizioni, altre quattro dopo quelle di Bonucci e Chiellini: a farne le spese sono stati prima Lichtsteiner poi Pogba, quindi i subentrati Morata e Giovinco. Cartellini comprensibili ma evitabili visto che ora alle porte c'è proprio il fondamentale doppio confronto con l'Olympiacos. ATLETICO MADRID-JUVENTUS 1-0 (0-0). Atletico Madrid (4-1-4-1): Moya 6, Juanfran 7, Miranda 7.5, Godin 7, Ansaldi 6, Tiago 6, Koke 6.5, Saul 5.5 (7′ st Griezmann 6), Raul Garcia 6, Arda Turan 7.5 (44′ st Siqueira sv), Mandzukic 6 (38′ st Suarez sv). (13 Oblak 24 Gime'nez 22 Cerci 11 Jime'nez). All.: Simeone. Juventus (3-5-2): Buffon 6, Caceres 6 (32′ st Pereyra sv), Bonucci 5.5, Chiellini 6.5, Lichtsteiner 5.5 (44′ st Giovinco sv), Pogba 6, Marchisio 6, Vidal 5.5 (38′ st Morata sv,), Evra 6, Llorente 5.5, Tevez 5.5. (30 Storari 5 Ogbonna 22 Asamoah 20 Padoin). All.: Allegri. Arbitro : Brych (Germania) 5.5. Reti : 30′ st Arda Turan. Angoli : 4-2 per l'Atletico. Recupero : 1′ e 4′. Ammoniti : Bonucci, Chiellini, Morata, Pogba, Ansaldi e Raul Garcia per gioco scorretto, Lichtsteiner per proteste, Giovinco per comportamento non regolamentare Argomenti champions league atletico madrid juventus fc Leggi i commenti I commenti dei lettori 
BARI - L'Italia inizia bene la seconda fase del mondiale di volley femminile. Le ragazze allenate dal ct Marco Bonitta a Bari si impongono 3-1 (25-19, 25-21, 21-25, 25-23) sull'Azerbaigian. Adesso una notte per pensare a qualche errore fatto e giovedì alle ore 20 sfida con il Belgio. Una vittoria che sembrava facile nei primi due set e che si trasforma in un'autentica sofferenza negli altri due parziali. Cuore e determinazione spingono l'Italia, ma nel terzo e quarto parziale le azzurre giocano davvero male. Eppure la partenza non lascia presagire questo finale. Il sestetto di avvio scelto dal tecnico ravennate, con Diouf e Costagrande che rientrano, Arrighetti e Chirichella al centro, Lo Bianco in regia e Del Core a ricevere e schiacciare, è molto equilibrato. Si affida alla serata di grazia al servizio, al solito muro e per lunghi tratti ad Antonella Del Core (14 punti) che poi nel finale si spegne. A questo punto qualche ingranaggio si spezza soprattutto in attacco e l'Italia perde fiducia e continuità. La squadra è sempre combattiva con Monica De Gennaro che in difesa recupera di tutto, però è troppo altalenante e finisce per subire il gioco avversario fatto soprattutto dalla top player Polina Rahimov (28 punti, top scorer del match, tre muri e quattro ace). Se nel finale le azzurre portano a casa l'intera posta in palio il merito è della rotazione delle atlete in campo, del muro (13 Italia contro 8 Azerbaijan) determinante nel rush conclusivo e del punto decisivo di Valentina Arrighetti migliore realizzatrice con 16 punti (73 per cento in attacco), tre muri e due ace. Quando c'è la possibilità di giocare al centro pure Cristina Chirichella si fa sentire con 11 punti, tre muri e due ace. La partita sembra quasi a senso unico. Primo set affrontato con la giusta mentalità. Italia sempre avanti e avversarie costrette a inseguire. Tra le azzurre Antonella Del Core è la più precisa (8 punti, mentre l'arma vincente è un servizio aggressivo (quattro ace) e un muro (tre block vicenti) che dà fastidio alle attaccanti asiatiche. Il gioco al centro di Arrighetti ben imbeccata da Lo Bianco completa l'opera. Il secondo set ricalca quello precedente con la squadra azzurra padrona del campo e che vuole gestire la partita. Al centro sale in cattedra Cristina Chirichella spesso chiamata in causa dalle scelte di Lo Bianco. Rispetto alla frazione precedente le ragazze di Bonitta crescono tanto anche in difesa con Monica De Gennaro tra le protagoniste. L'Azerbaijan è molto fallosa e questo facilita il compito delle italiane. Italia sotto tono e discontinua nel terzo periodo. E' il momento di mettere mano alle risorse provenienti dalla panchina. Caterina Bosetti, che contro la Repubblica Dominicana aveva fatto tanto bene, sostituisce una stanca Costagrande. Le difficoltà in attacco aumentano, l'Azerbaigian scarica una serie di colpi che creano problemi. Torna protagonista la panchina con la una diagonale nuova di zecca formata da Signorile (ottimo ingresso) in regia a Centoni da opposto. L'Italia gioca troppo a fasi alterne e ci rimette il set. L'Azerbaigian ringrazia con le sue attaccanti migliori in evidenza. Si riparte dal ritorno sotto rete di Lo Bianco, Diouf e Costagrande. L'Italia è costretta a inseguire, le azzurre perdono fiducia soprattutto in attacco. Per fortuna De Gennaro fa gli straordinari in difesa ma diminuisce la spinta di Valentina Diouf. Per tentare di risollevare le sorti Bonitta inserisce Signorile e Centoni. Serve un rush finale importante per rientrare nel set e, grazie a qualche invenzione di Francesca Piccinini entrata da poco, e al muro l'Italia conquista l'intera posta in palio. L'analisi di Bonitta: "Siamo partiti bene, poi loro sono cresciute al servizio, in attacco e con il libero che nella amichevoli era sembrato più in difficoltà. Diciamo che per una volta ci può stare anche una vittoria di cuore. Ci prendiamo questi tre punti determinanti per come si stavano mettendo le cose in campo e pensiamo al futuro". Italia-Azerbaigian 3-1 (25-19 25-21 21-25 25-23) Italia : Lo Bianco 1, Costagrande 5, Chirichella 11, Diouf 14, Del Core 14, Arrighetti 16. De Gennaro (L). Bosetti C. 4, Signorile, Centoni 5, Piccinini 2. Non entrata: Folie. All. Bonitta. Azerbaigian : Bayramova 1, Abdulazimova 2, Gurbanova 1, Rahimova 28, Kovalenko 4, Kurt 5. Kiselyova (L). Matiasovska 9, Parkhomenko 5, Aliyeva, Gasimova, Zhidkova 5. All. Chervyakov. Arbitri: Pobornikov (Bul) e Chaabane (Tun). Note - Spettatori: 3800. Durata set: 25, 27, 30, 31. Italia: bs 12, a 9, mv 13, er 16. Azerbaijan: bs 14, a 8, mv 8, er 10. Il calendario delle azzurre Italia-Azerbaigian 3-1. Giovedì Italia-Belgio (ore 20). Sabato Italia-Giappone (ore 20). Domenica Italia-Cina (ore 20). Le partite saranno trasmesse in diretta da RaiSport 1. Classifica seconda fase Pool E (Bari/Trieste)  -  Cina 11 punti, Italia 10, Repubblica Dominicana 8, Giappone 6, Croazia 5, Belgio 4, Azerbaigian e Germania 2. Argomenti italvolley donne volley mondiali donne 2014 volley donne Leggi i commenti I commenti dei lettori 
None Leggi i commenti I commenti dei lettori 
di GIACOMO LUCHINI ROMA – Italiani protagonisti nel bene e nel male del mercoledì di Champions League. Ciro Immobile spiana la strada al successo del Borussia sul campo dell’Anderlecht, mentre Cesare Prandelli incassa una netta sconfitta a Londra contro l’Arsenal. Assoluto equilibrio nel girone della Juventus, con il Malmö che supera in casa l’Olympiacos. Il Real soffre e vince di misura in Bulgaria, contro un Ludogorets davvero ad un soffio dall’impresa di fermare la corsa dei campioni d’Europa. La squadra di Ancelotti, però, allunga sul Liverpool, sconfitto a Basilea. Bene il Leverkusen, che batte il Benfica e approfitta del pari tra Zenit e Monaco per avvicinarsi alla vetta. MALMÖ-OLYMPIACOS 2-0 Una doppietta di Rosenberg stende l’Olympiacos e crea una situazione di perfetto equilibrio nel girone della Juventus. Gli svedesi passano in vantaggio al 42’ con il loro capitano, cinico nell’approfittare di un’indecisione del portiere Roberto. Nella ripresa il tridente dei greci, Kasami-Mitroglou-Afellay, non punge e il Malmö fallisce un paio di buone opportunità, prima di trovare il meritato raddoppio ancora con  Rosenberg all’82’. LUDOGORETS-REAL MADRID 1-2 Soffre il Real Madrid in Bulgaria. Il Ludogorets, nella sua prima storica gara casalinga in Champions, mette in difficoltà i campioni in carica e al 6’ passa in vantaggio con Marcelinho, bravo ad anticipare tutti di testa su calcio d’angolo. I Blancos si riversano in avanti e conquistano due rigori, il secondo molto dubbio. Sul primo Cristiano Ronaldo si lascia ipnotizzare da Stoyanov, ma al 24’ l’asso portoghese non sbaglia e ristabilisce la parità. Nella ripresa Stoyanov si conferma super, ma il Ludogorets non rinuncia ad attaccare e crea più di un’apprensione alla porta di Casillas. A decidere la gara e a regalare la vittoria ad Ancelotti ci pensa al 77’ Benzema, subentrato a Hernandez, nonostante il generoso forcing finale dei padroni di casa. BASILEA-LIVERPOOL 1-0 Perde terreno il Liverpool di un Balotelli ancora deludente. Il vantaggio degli svizzeri di Paulo Sousa arriva al 52’ con il capitano Streller, sugli sviluppi di un calcio d’angolo. In difficoltà per buona parte della gara, i Reds crescono solo dopo lo svantaggio, senza però trovare il pari. Il Basilea aggancia così la squadra inglese al secondo posto nel girone e riscatta il pesante ko di Madrid. ZENIT-MONACO 0-0 Proseguono a braccetto in vetta alla classifica lo Zenit e il Monaco. Nella sfida al vertice di San Pietroburgo la squadra di Villas-Boas e il club del principato non vanno oltre lo 0-0. Un pari tutto sommato stretto agli ospiti che, dopo un buon primo tempo, non rischiano niente nella ripresa e vanno anche vicini al gol con Ferreira Carrasco che colpisce il palo. Zenit e Monaco salgono entrambe a quota 4 punti in classifica. BAYER LEVERKUSEN-BENFICA 3-1 All’inseguimento della coppia di testa (Zenit-Monaco) si lancia il Bayer Leverkusen, che in casa supera con merito il Benfica. I tedeschi partono forte e, dopo un paio di belle parate di Julio Cesar e un palo di Bender, ipotecano la vittoria già nel primo tempo, chiuso 2-0 con i gol di Kiessling e Son Heung-Min. Nella ripresa, dopo il gol di Salvio al 62’, le speranze dei portoghesi di riaprire l’incontro durano poco. Passa appena un minuto e Calhanoglu dal dischetto ristabilisce le distanze. Esordio amaro in Champions con i lusitani per l’ex milanista Cristante, in campo dal primo minuto. ANDERLECHT-BORUSSIA 0-3 Il Borussia prosegue la sua corsa solitaria a punteggio pieno in vetta alla classifica del girone D. Nella vittoria della squadra di Dortmund a Bruxelles c’è ancora la firma di Ciro Immobile, che sblocca il risultato dopo appena 4 minuti e realizza la seconda rete in altrettante gare di questa edizione della Champions. Dopo varie occasioni fallite, il Borussia raddoppia al 70’ con Ramos, ancora in gol al 79’con un bel destro rasoterra. ARSENAL-GALATASARAY 4-1 Non c’è partita all’Emirates Stadium, dove l’Arsenal domina contro il Galatasaray di Prandelli. La partita è praticamente chiusa già alla fine del primo tempo, concluso dai Gunners in vantaggio per 3-0. Tra il 22’ e il 30’ un incontenibile Welbeck realizza una doppietta. Al 41’ Sanchez, uomo assist nel primo gol al termine di una travolgente discesa sulla sinistra, regala all’Arsenal il tris. Nella ripresa ancora Welbeck firma la sua personale tripletta e Yilmaz dal dischetto (espulso nell’occasione il portiere Szczesny) rende meno pesante il passivo per i turchi. Wenger festeggia nel migliore dei modi i 18 anni sulla panchina dei Gunners. Argomenti champions league Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo < Argomenti de magistris sospensione 

MADRID - Scintille tra Massimiliano Allegri ed Arrigo Sacchi ai microfoni di Sport Mediaset. Alla critica dell'ex tecnico del Milan, secondo il quale la Juventus è entrata in campo al Calderon per il pareggio, l'allenatore dei bianconeri ha ribattuto:"Arrigo, io e te non siamo mai d'accordo, o tu guardi un'altra partita o ne ho vista un'altra io. Abbiamo una visione del calcio diversa. Forse tu apprezzi il gioco dell'Atletico Madrid che gioca a folate, fa delle mischie, alza sempre la palla, non fa due passaggi di fila e gioca sulle seconde palle" le parole di Allegri che sull'andamento della gara ha invece spiegato:"Abbiamo cercato di vincere. Non ci siamo riusciti. Sapevamo i pregi e i difetti di questa squadra. Non abbiamo concluso molto in porta, ma abbiamo concesso poco a loro. Non è facile giocare contro di loro perchè si difendono molto bene e non concedono spazio. Nella ripresa avevamo la possibilità di essere pericolosi, ma abbiamo sbagliato tecnicamente i passaggi decisivi. Loro giocano soprattutto per difendersi e facendo mischie. Noi non potevamo esporci al loro contropiede, per questo ci sono state poche palle gol". Domenica la Roma... "La Juve ci arriva bene, senza aver mai subito gol in campionato. Sarà una bella partita e saremo pronti. Non è la partita di stasera che cambia l'umore, anche perchè oggi il Malmoe ha vinto contro l'Olympiakos". "Quando giochi contro squadre che difendono in dieci capitano partite così. Era successo anche nel primo tempo contro il Malmoe. Noi non potevamo concedere loro di esporci" ha detto poco dopo il tecnico juventino ai microfoni di Sky Sport. "Nel primo tempo l'Atletico è entrato nella nostra metà campo un paio di volte. Loro se ne sbattono, aspettano lì e basta e non si scoprono mai. Al ritorno dovremo fare la stessa partita con più velocità e precisione nelle verticalizzazioni, magari con più velocità davanti. Non sono soddisfatto perchè abbiamo perso, ma la prestazione è stata di personalità, anche perchè abbiamo subito molti falli eppure noi siamo usciti con più gialli di loro. Loro sono molto bravi a mascherare i loro falli". CHIELLINI - "SCONFITTA IMMERITATA" - Il campo ha dato i tre punti all'Atletico Madrid, ma la Juve avrebbe sicuramente meritato qualcosa in più. Al termine della gara ai microfoni di Sport Mediaset, il difensore della Juventus Giorgio Chiellini ha così commentato la prima sconfitta stagionale. "La partita l'abbiamo fatta. Sapevamo che sarebbe stata una gara dura e l'abbiamo fatta bene. Doveva finire 0-0, magari cercando di dare una zampata decisiva ma purtroppo non è stato così. Peccato, andiamo via con l'amaro in bocca e con una sconfitta immeritata". Un occhio anche al discorso qualificazione:"E' un girone duro, ma lo sapevamo. Tra 15 giorni ci sarà la trasferta ad Atene che sarà importantissima per superare questo gruppo. In campionato invece c'è la Roma. Ricarichiamoci in questi tre giorni e poi affrontiamo anche questo importante impegno". BUFFON: "HA DECISO UN DETTAGLIO" -  "E' stata una partita equilibrata, in cui non abbiamo sicuramente demeritato, e credo che alla fine il pari ci potesse stare molto bene. Purtroppo come in tante cose della vita e dello sport un dettaglio può far pendere il risultato da una parte o dall'altra". Anche Gigi Buffon, intervistato da Mediaset, si mostra deluso per la sconfitta di Madrid contro l'Atletico. "L'Atletico fa della compattezza la sua forza - dice ancora il portiere della Juve - e riparte creando sempre problemi. Ma oggi doveva fare la gara e probabilmente ha avuto qualche problema". "La Roma? rispetto a noi ha incontrato una squadra, il City, probabilmente più forte nelle individualità ma non organizzata come l'Atletico", ha concluso Buffon. Argomenti champions league juventus fc Leggi i commenti I commenti dei lettori 
