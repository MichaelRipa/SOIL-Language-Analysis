Oltre 150 aziende metteranno in mostra i propri prodotti nel centro fieristico "Fiere della Campania" di Ariano Irpino in occasione della terza edizione di "Sud con gusto", kermesse in programma dal 21 al 23 marzo. I visitatori potranno assaggiare e acquistare tipicità provenienti da tutto il Sud Italia. Grande risalto sarà dato ai prodotti campani e, in particolare, a quelli irpini. Il "Fiano di Avellino" e il "Greco di Tufo", ad esempio, saranno protagonisti con la "Falanghina" del "Wine Corner" curato da Miriade&Partners, che ospiterà laboratori e banchi di degustazione dalle 16 alle 21. Durante la kermesse, inoltre, occhi puntati sulla prima edizione dello "Street Food Festival", dedicato alla celebrazione del cibo da strada e vera novità di questa edizione. Non mancheranno momenti di incontro e approfondimento: alle 11 e 30 appuntamento con il workshop "Nuovi strumenti per le imprese. Il Contratto di rete", organizzato da Assimea e dedicato alla presentazione di un nuovo strumento giuridico che offre possibilità di cooperazione tra imprese; alle  17 si terrà, invece, il convegno tematico dal titolo "Progetto Natura Sicura" organizzato da Integra, società di consulenza aziendale. Durante l'incontro sarà presentato un nuovo sistema di tracciabilità a tutela del consumatore, pensato per rendere facile e intuitiva l'acquisizione di informazioni relative alla provenienza e alle caratteristiche dei prodotti. Per tutta la durata dell'evento fieristico, infine, saranno aperte e visitabili la mostra "Le macchine di Leonardo", dedicata alle opere realizzate dal genio di Vinci, e quella "Irpinia, terra di sorgenti. Architetture d'acqua", nuovo progetto fotografico di Giuseppe Ottaiano che mette in evidenza il ricco patrimonio idrico presente in provincia di Avellino. In contemporanea con "Sud con Gusto" si terrà anche la fiera internazionale "Mac Legno Sud", dedicata al comparto del legno e ai suoi derivati. Una tre giorni ricca di appuntamenti capace di offrire occasioni di incontro e di business al pubblico specializzato e momenti di intrattenimento per alle famiglie. 
MANCHESTER - "Nei quarti saremo probabilmente tra le squadre sfavorite. Ma speriamo di farcela, non vedo alcun motivo perché non possa accadere". David Moyes si gode la rimonta contro l'Olympiacos e promette un Manchester United all'altezza nei quarti.  "Se giochiamo al meglio delle nostre possibilità, cosa che non abbiamo fatto troppo spesso quest'anno, penso che potremo giocarci la partita contro tutte le squadre", aggiunge il manager scozzese. Solo cinque squadre in passato erano riuscite a ribaltare un doppio svantaggio iniziale in Champions League, la vittoria di questa sera potrebbe segnare una svolta per la stagione del Manchester. "Non voglio venire qui e dire che questo è il momento, ma allo stesso tempo spero davvero che lo sia. Sappiamo che siamo un cantiere aperto e ci vuole tempo per raggiungere certi obiettivi", spiega ancora Moyes. Il manager del Manchester infine rassicura tutti sulle condizioni di Van Persie, l'infortunio occorso al bomber olandese nel finale non dovrebbe essere grave. [[ge:rep-locali:repubblica:81403605]] Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MANCHESTER - Una notte da calcio di altri tempi, non soltanto perché sulla carta d'identità del migliore in campo, alla voce data di nascita, c'è scritto 29 novembre 1973. Nei quasi 100 minuti disputati da Manchester United e Olympiacos c'è la grande rimonta dei padroni di casa, il fattore campo che si fa sentire, un fuoriclasse che per esigenze di squadra fa allo stesso tempo la punta, l'ala, il trequartista e il mediano, un "gregario" che gioca più di un'ora con un occhio praticamente fuori uso, un portiere che accantona le critiche con un paio di interventi incredibili e un attaccante letale, che tocca soltanto pochi palloni ma con sapienza: ingredienti perfetti per volare ai quarti di finale di Champions League, ribaltando il 2-0 maturato ad Atene. GLI EROI IN ROSSO  - Il migliore in campo è Ryan Giggs, quasi 41 anni e non sentirli, che se il passo non è più quello di una volta cosa importa, il piede è sempre quello e funziona a meraviglia. Lo stadio capace di trascinare i suoi beniamini è il "Teatro dei Sogni", un Old Trafford tirato a lucido per la grande occasione. Il fuoriclasse, che ha lo stipendio della star e l'attitudine del portatore d'acqua, è Wayne Rooney, un sublime giocatore di squadra, apparso in ogni zona possibile del campo pur di aiutare i compagni. Il gregario, se tale lo si può definire, è Luis Antonio Valencia, che dopo 6 minuti va ko per una testata con Campbell e gioca fino a un quarto d'ora dalla fine, nonostante un'arcata sopraccigliare gonfia oltre misura. A chiudere, David De Gea  -  decisivo con una doppia parata clamorosa in coda di primo tempo  -  e Robin van Persie, che mette a segno la tripletta decisiva per il ribaltone. [[ge:rep-locali:repubblica:81403605]] LA NOTTE DI MOYES  - Doveva essere il primo esame per la panchina di David Moyes, ritenuto sull'orlo dell'esonero dopo una stagione a dir poco travagliata: il manager scozzese risponde indovinando praticamente tutte le scelte e dimostrando di essere all'altezza della stima di sua maestà Sir Alex Ferguson, da sempre un suo sostenitore. Sfida fra 4-2-3-1, nello United Rooney agisce da regista avanzato, Welbeck trova posto in fascia assieme a Valencia. Michel sposta Campbell in avanti, rispetto all'andata l'unico nome nuovo è quello di Fuster. I movimenti di Rooney sono quelli che mettono in crisi la difesa greca, il numero 10 si sposta sulla destra e mette in mezzo per van Persie dopo 11 minuti: l'olandese manca il taglio sul primo palo ma il copione si ripeterà a fine primo tempo, con esiti ben diversi. Il calcio vive di episodi, al quarto d'ora l'Olympiacos ne maledice uno potenzialmente decisivo. Campbell inventa da destra, scarico all'indietro per Perez, il cui tiro di prima intenzione dal cuore dell'area è incredibilmente svirgolato. Giggs inizia a pennellare, cross poetico da sinistra, Rooney si inserisce alla perfezione e colpisce di testa verso l'angolo basso: sontuoso riflesso di Roberto, smanacciata sul palo a blindare la porta. Il fortino crolla al 23′: il lancio di Giggs è un invito che van Persie è pronto a raccogliere, Holebas travolge maldestramente l'olandese. Kuipers indica il dischetto, dagli 11 metri si presenta proprio il centravanti. Sassata mancina a incrociare, Roberto intuisce ma il tiro è troppo violento per abbozzare una risposta, United a metà rimonta. PORTIERI SUGLI SCUDI PRIMA DEL 2-0  - L'estremo dell'Olympiacos brilla al 35′, alzando sopra la traversa un colpo di testa sporco di Evra. Nulla a che vedere con quello che riesce a fare De Gea. Perez centra da destra, Fuster incorna a colpo sicuro, lo spagnolo ha un gran riflesso con i piedi ma il pallone arriva a Dominguez. Tutto apparecchiato per il pareggio? No, perché l'ex Atletico ci mette nuovamente i piedi e respinge la conclusione a fil di palo, facendo esplodere lo stadio con qualche minuto di anticipo rispetto al raddoppio. Altro lancio splendido di Giggs, Rooney aggancia, cerca un dribbling senza fortuna, alza la testa e pesca van Persie a centro l'area: l'olandese c'è e non può sbagliare, a 45′ dalla fine della doppia sfida si è in perfetta parità. Nella ripresa partono meglio i greci, Perez si conferma pericoloso nell'inserimento ma impreciso al momento di fare male: colpo di testa su cross di Salino che non inquadra la porta. [[ge:rep-locali:repubblica:81408749]] VAN PERSIE FA TRIPLETTA  - Dall'ennesima giocata straordinaria di Rooney nasce il tris. Il numero 10 va in slalom sulla trequarti e serve Welbeck, atterrato ai 18 metri, posizione leggermente spostata sulla destra. L'ideale per un mancino, Giggs ci pensa ma è van Persie a contare i passi. La scelta dell'olandese è quella di andare sul palo del portiere, Roberto non vede partire il tiro e fa il passetto verso la barriera, facendosi trafiggere da una conclusione tutt'altro che irresistibile: è il 3-0 che costringe l'Olympiacos a lanciarsi in avanti e lo United a gestire, non la cosa che riesce meglio alla formazione di Moyes. Dominguez cerca gloria su punizione senza trovarla, Michel inserisce Haedo Valdez e il paraguaiano al 18′ fa da sponda proprio per l'ex Rubin: sinistro alto dal limite. La corsia sinistra del Manchester traballa, Salino mette in crisi Evra ma il suo assist viene sprecato da Fuster, che calcia centralmente. Dominguez è il più ispirato, inserimento e conclusione da destra, sempre attento De Gea. Il muro dei Red Devils tiene, anche grazie agli innesti di Fletcher per Welbeck e, nel finale, di Fellaini per van Persie, toccato duro al ginocchio  -  scongiuri per l'Olanda in chiave Mondiale, ricordando anche il ko di Strootman  -  e uscito in barella: la nottata dal sapore retrò sorride allo United e fa piangere, letteralmente, i calciatori dell'Olympiacos, sopraffatti dall'emozione al triplice fischio. MANCHESTER UNITED-OLYMPIACOS 3-0 (2-0) Man Utd (4-2-3-1): De Gea; Rafael, Jones, Ferdinand, Evra; Carrick, Giggs; Valencia (32′ st Young), Rooney, Welbeck (37′ st Vergos); van Persie (46′ st Fellaini). (Lindegaard, Januzaj, Kagawa, Hernandez). All.: Moyes Olympiacos (4-2-3-1): Roberto; Salino (29′ st Paulo Machado), Manolas, Marcano, Holebas; Maniatis, N'Dinga; Perez (12′ st Valdez), Dominguez, Fuster (37′ st Vergos); Campbell. (Megyeri, Bong, Papadopoulos, Samaris). All.: Michel Arbitro : Kuipers Reti : 25′ pt (rig.), 46′ pt e 6′ st van Persie Ammoniti : Manolas, Dominguez, Evra e Carrick per gioco falloso, Ferdinand e Salino per comportamento non regolamentare, Marcano per proteste Recupero : 1′ e 5′ Argomenti manchester united olympiacos champions league Leggi i commenti I commenti dei lettori 
DORTMUND - Un'orchestra che suona insieme; dall'altra parte undici virtuosi solisti, che dialogano poco. Chi va ai quarti? La squadra, naturalmente. E' legge del calcio: se non metti il tuo talento a disposizione del collettivo, non vai da nessuna parte. Lo Zenit dei separati in casa esce dalla coppa, vincendo fuori casa: è il modo peggiore per farlo. Oggi si consegna a Villas Boas che avrà il suo daffare per dare un linguaggio unico a questa Babele russa. Il Westfalen si riunisce per una festa annunciata per il ritorno degli ottavi dopo la scorpacciata di caviale a San Pietroburgo. Sarà per le tante assenze dall'una e dall'altra parte, sarà perchè il momento dei russi non è proprio allo Zenit (esonerato Spalletti, per la mancanza di risultati accettabili in chiave europea, la squadra è nel limbo con Semak, e intanto vive una sorta di faida interna tra legione straniera e russi)... insomma ne esce un primo tempo distratto, costellato di errori, brutto sporco e cattivo. Emozionante, almeno, questo sì. Ma sono emozioni estemporanee, al punto da spingerci a dire che lo Zenit segna nel momento in cui il Borussia sembra controllare la situazione senza patemi e i tedeschi rispondono quando addirittura l'ospite sembra in un paio di circostanze in grado di poter mettere  in discussione il discorso qualificazione. I gol della prima parte: una bordata di Hulk, nomen omen, dalla distanza, e un colpo di testa di Kehl inserendosi su un cross di Schmelzer, mvp della prima parte. In quest'ultima occasione Malafeev non è esente da colpe, cercando da terra di accompagnare il pallone sopra la traversa anzichè ribattere con più certezza di riuscita. Malafeev che in avvio era andato a farfalle su cross di Schmelzer e incornata ravvicinata di Aubameyang, fuori di poco. Malafeev che esce spericolatamente di piede su Lewandoski, e i due rischiano un impatto sanguinoso. Dopo 45', comunque, la qualificazione è come ipotizzabile gialla e nera. Ma è il centrocampo ospite, con Witsel in particolare, a esprimere qualità. [[ge:rep-locali:repubblica:81403670]] Secondo tempo speculare alla prima parte. Il Borussia però prende subito il pallino del gioco e col passare dei minuti lo Zenit non trova più modo di riproporsi. I pasticci difensivi rimangono su entrambi i fronti la nota dominante, Klopp segue in piedi e spesso si adira. Tirano in molti, ma con poca precisione. Come nella prima parte se su un versante s'insiste in avanti, dall'altra, all'improvviso, arriva i gol. Quando il Borussia pare ormai tranquillo, Semak toglie un Kerzhakov poco incisivo e mette Rondon. Il venezuelano ha un buon impatto sul match e su un traversone teso e basso di Criscito, lasciato filtrare dalla distratta difesa giallonera, sbuca dalle spalle di Hummels e di testa insacca, schiacciando il pallone a terra davanti a Weidenfeller. Finale con qualche colpo proibito: in particolare quello di Lewandoski in pieno recupero sul capo di Hubocan è più che censurabile. Lo Zenit vince di misura, e se lascia la coppa dovrà riflettere molto sulle sue responsabilità. Il Borussia, pur con l'attenuante di tante assenze importanti, è l'ombra del grande clan che lo scorso anno sfiorò l'impresa europea. Ma va avanti. E' ciò che conta. Borussia Dortmund-Zenit 1-2 (1-1) BORUSSIA: Weidenfeller - Piszczek, Hummels, Papastathopoulos, Schmelzer (76' Durm)- Kehl, N. ?ahin, Grosskreutz -  Lewandowski, Mkhitaryan (68' Jojic), Aubameyang (91' Hofmann). All. Klopp ZENIT: Malafeev, Criscito, Lombaerts (dal 1' st Neto), Hubo?an, Anyukov, Shatov, Fayzulin (84' Smolnikov), Witsel, Hulk, Kerzhakov (63' Rondon). All. Semak. ARBITRO : Undiano Mallenco (Esp) RETI : 16' Hulk; 38' Kehl; 73' Rondon. NOTE : ammoniti: Lewandoski, Lombaerts, Kehl, Jojic. recupero: 0' e 3' angoli: 8 a 1 per il Borussia. Argomenti champions league zenit san pietroburgo borussia dortmund Leggi i commenti I commenti dei lettori 
NEW YORK - Arriva anche la conferma del medico legale di New York. La modella e fashion designer L'Wren Scott, compagna di Mick Jagger, si è tolta la vita impiccandosi. Questo l'esito dell'autopsia. Scott, 49 anni, non ha lasciato alcuna lettera. E' stata trovata morta nel suo appartamento di Manhattan lunedì mattina. Trovata da una sua assistente con una sciarpa avvolta intorno al collo e appesa a una maniglia. Secondo indiscrezioni della stampa americana, L'Wren Scott voleva essere sicura di togliersi la vita. Si era infatti legata al collo anche una cravatta. Sarebbe servita a fare ulteriore pressione, nel caso in cui la sciarpa non fosse stata abbastanza lunga, e avrebbe 'finito il lavoro', soffocandola. Il New York Post scrive che la Scott, la cui azienda aveva un passivo di 6 milioni di dollari, aveva trascorso la settimana prima del suicidio sull'isola privata di Jagger per una vacanza in isolamento. Anche se preferiva un basso profilo, la donna durante le precedenti vacanze di solito aveva postato qualche foto su Instagram, questa volta invece silenzio assoluto. Secondo indiscrezioni, inoltre, pare che la Scott e Jagger avessero rotto, cosa che però un portavoce dei Rolling Stones ha smentito seccamente. L'Wren raggiungeva spesso il suo compagno Mick Jagger e i Rolling Stones in giro per il mondo, ma questa volta "non stava abbastanza bene da andare in tour con loro". Secondo un insider che ha parlato con il MailOnline, la stilista, partner di lunga data di Jagger, "era molto turbata e c'erano stati problemi con Mick e la sua posizione nella famiglia". Secondo la fonte, Scott pativa per il rifiuto del cantante di sposarla dopo 13 anni insieme, e per non essere stata invitata dalla ex moglie di Jagger, Jerry Hall, ai festeggiamenti per la gravidanza di Assisi, la 21enne figlia della primogenita di Mick, Jade (nata dal matrimonio con Bianca Jagger). Argomenti l'wren scott mick jagger 
"È vietato bere l'acqua dei lavandini fino a nuove disposizioni". Il cartello è affisso nei bagni della scuola media comunale "Alvaro-Modigliani" di via Giacomo Balla 27 ormai da due anni. A leggerlo sembra quasi uno scherzo, ma non è così: "Mio figlio deve portarsi l'acqua da casa, in bottiglietta, perché quella a scuola non è buona, dicono che non è potabile". È lo sfogo di Anna, una delle tante mamme che ogni mattina accompagnano i ragazzini in questa scuola. "Saranno due anni, ormai, che la situazione è questa. Ci hanno detto che hanno segnalato il problema a chi di dovere ma non è cambiato nulla. Adesso noi genitori stiamo pensando di scrivere una lettera tutti insieme, indirizzata al presidente del Consiglio Renzi. Chiederemo a lui di intervenire, così non è possibile andare avanti". I cartelli sono appesi in tutti i bagni dell'edificio. Il motivo? "Per la sicurezza dei nostri figli. Aprendo il rubinetto, oltre all'acqua, escono anche residui. Non si sa se la causa siano problemi nelle tubature, ma mio figlio ha confermato: a scuola non si può bere l'acqua. Vede, gliene compro sempre una bottiglietta". Stando ai genitori il problema va avanti almeno da due. È stato allora che sono stati affissi i cartelli nei bagni, che campeggiano su tutti i lavandini con il timbro della scuola e la firma del direttore. A fare i conti con il divieto sono i circa 450 alunni che frequentano la media. "E questo non è il solo problema  -  dice Simona F., 33 anni  -  Alcune aule sono state chiuse perché il muro era tutto crepato. Ci hanno messo dei puntelli per evitare crolli e lì non entra più nessuno". La parete in questione non è di quelle portanti, quindi dal punto di vista strutturale l'edificio dovrebbe essere sicuro. Ad ogni modo in quella parte, nelle due aule, i ragazzi non vanno più. Se da un lato i genitori lanciano una sorta di allarme, dall'altro Palazzo civico (la scuola è comunale) respinge con decisione ogni accusa. "L'acqua in quella scuola è assolutamente potabile  -  assicura l'assessore ai Servizi educativi, Mariagrazia Pellerino  -  Disporrò immediatamente un ordine di servizio per far rimuovere quei cartelli. È un allarmismo inutile e dannoso, il Comune compie controlli costanti sulle tubature: se ci fossero problemi l'avremmo già saputo, invece non ci risulta alcuna segnalazione". Nello stesso edificio si trovano anche un nido e una scuola d'infanzia, dotati di servizio mensa, e una elementare. "In quelle sedi  -  ribadisce l'assessore  -  l'acqua è potabile, così come lo è a Torino in tutti gli uffici, case o scuole. La presenza di una mensa scolastica all'interno dell'edificio è una garanzia: il Comune si preoccupa infatti di effettuare controlli periodici sulle condutture che forniscono l'acqua per preparare i pasti. E le ultime verifiche, peraltro recenti, non hanno riscontrato alcun problema". Palazzo civico, quindi, è intenzionato a far rimuovere i cartelli: questione che sarà affrontata nei prossimi giorni. Resta il problema, non da poco, del muro puntellato. "È un intervento che effettueremo  -  dice Pellerino  -  ma prima, trattandosi di un edificio pubblico, dovremo affidare i lavori tramite gara. Per evitare disagi e problemi, intanto, i locali interessati sono stati chiusi. La sicurezza dei ragazzi è garantita". Argomenti acqua non potabile torino mariagrazia pellerino 
