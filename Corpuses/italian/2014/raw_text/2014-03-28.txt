None Leggi i commenti I commenti dei lettori 
ROMA - C'è l'accordo tra azienda Adnkronos e i sindacati: l'azienda ha ritirato la procedura di licenziamento collettivo presentata il 27 gennaio scorso - 23 licenziamenti in base alla legge 223/91 - da parte di Pippo Marra, proprietario dell'agenzia di stampa. Lo ha reso noto il sindacato dei giornalisti. La Fnsi e l'Associazione stampa romana con i segretari Franco Siddi e Paolo Butturini esprimono soddisfazione sia per il ritiro dei licenziamenti che per le prospettive di sviluppo dell'agenzia. Da Siddi e Butturini, inoltre, "gratitudine per l'importante contributo" del sottosegretario con delega all'editoria, Luca Lotti. I sindacati parlano di "positiva conclusione della vertenza in corso da due mesi all'Adnkronos e nella consociata Mak Multimedia", risolta nella tarda mattinata di oggi. "E' il successo della ragionevolezza prevalsa alla fine di una delicata fatica negoziale delle parti, assistite da Fnsi, Associazione Stampa Romana e Fieg (per la parte aziendale)", commentano il segretario generale della Federstampa e quello di Asr. "E' prevalsa la volontà di entrambe le parti di guardare allo sviluppo, alla tenuta aziendale, in un contesto difficile ma nel quale è necessario che le innovazioni di prodotto si coniughino con l'impegno e la crescita della professionalità dei giornalisti e del loro lavoro. Ringraziamo - continuano i due dirigenti sindacali - il sottosegretario Luca Lotti sia per il contributo importante alla soluzione della controversia, sia per aver assicurato di farsi depositario e garante della stessa, anche monitorando costantemente i progressi dell'accordo. Ora la nuova Adnkronos, che nascerà dalla fusione con Mak Multimedia Adn Kronos, potrà tornare a guardare al futuro poggiando sulle solide basi che il suo fondatore ha gettato cinquant'anni fa, traghettandole in un progetto innovativo adatto a reggere le nuove sfide del mercato editoriale, come ha sottolineato l'amministratore delegato Angela Antonini. I giornalisti dell'agenzia vorranno essere interpreti intelligenti di questi processi con il loro impegno di qualificazione professionale". (AGI) Argomenti adnkronos 
Un ragazzo di 17 anni, Alex Sparacino, è morto in un incidente stradale a Montevago, in provincia di Agrigentino. Sul posto sono intervenuti i carabinieri. Per cause ancora da accertare il giovane, che viaggiava in sella a un ciclomotore, si è scontrato con un'auto a un incrocio. Argomenti incidente morto carabinieri 
"Di De Magistris non sono deluso perchè non mi sono mai illuso. Fin dall'inizio si poteva capire la direzione che si è preso. L'immagine del sindaco con la bandana la diceva lunga sin dal primo giorno. Io quando sono stato eletto nel 1993 sono uscito solo di sera tardi e la prima tentazione dopo aver vinto è stato di mettermi le mani in testa e dire sarà dura. La scelta che feci all'epoca è stata quella di unire la città. Far assolvere a Napoli un ruolo nazionale ed internazionale. Purtroppo in questi anni non è stata fatta questa scelta". Così Antonio Bassolino, ex presidente della Regione Campania ed ex sindaco di Napoli, nella puntata serale di 'Dentro i Fatti' di Samuele Ciambriello. La questione della città di Napoli e della Campania è interrotta da una parentesi su Renzi che secondo l'ex governatore "ha fatto una scelta importante quella di mettere 1000 euro in più in busta paga l'anno a milioni di lavoratori. Sinistra significa questo. Dare a chi ha di meno. Questo dopo molti anni è il primo segnale di sinistra che il governo riesce a dare e Renzi fa questo". Bassolino detta l'agenda delle priorità per le due istituzioni, Comune e Regione: "chi governa ha davanti a se tanti problemi e deve scegliere. Secondo me le buche, la manutenzione straordinaria della città, il trasporto pubblico e la cultura devono essere prioritarie. I trasporti sono un chiaro segno di difficoltà. La cosa più importante che ha fatto il sindaco di Napoli è stata aprire le stazioni che avevamo progettati noi prima. Tutti sanno che si viaggiava meglio prima, che gli autobus erano 2 3 volte tanto in città. Una volta, con l'assessore Cascetta, i trasporti erano la prima scelta quando sono stato sindaco e governatore. Da qualche anno non sono più un settore importante. Trasporti significa mobilità dei cittadini, posti di lavoro". Bassolino ha anche ricordato che "Il porto di Napoli dà lavoro direttamente e indirettamente a decine di migliaia di persone. Facemmo tanto per portare la cinese Cosco a Napoli ed adesso va in Grecia. Non trovo giusto che i governi si contrastino, penso che un sindaco o un presidente di regione devono fare di tutto per collaborare. Invece se ci si combatte è un danno della città. Ricordo che quando fui eletto sindaco ho ereditato il Comune in dissesto formale ma proprio in quegli anni abbiamo fatto le cose più belle che si sono fatte a Napoli. Facemmo tante cose con pochi soldi". Argomenti napoli 
None Leggi i commenti I commenti dei lettori 

Non c'è pace per il Pd di Nichelino. Dopo il veto su Angelo Riggio, candidato uscito vincitore alle primarie del 16 febbraio, venerdì pomeriggio gli alleati hanno convocato una conferenza stampa per presentare il nome della società civile che nelle intenzioni dovrebbe rappresentare la coalizione che non ha mai riconosciuto Riggio come il candidato del centrosinistra. Il nome è quello di Santo Cistaro, 53 anni, che è stato direttore dell'Engim, ente di formazione legato alla pastorale del lavoro. Su di lui convergono Pd, Sinistra e libertà, i Moderati, Idv, i socialisti. Sembrava la via d'uscita e invece i conflitti non sono affatto terminati.  La decisione è considerato una forzatura da quella parte del partito che si riconosceva invece nella candidatura di Riggio e stasera ha deciso un presidio permanente davanti alla sede del Pd di Nichelino per chiedere che il Pd dia ufficialmente delle risposte: "Passeremo lì tutta la notte - annuncia l'assessore Diego Sarno  in rappresentanza dei 15 dissidenti - a questo punto vogliamo risposte certe. Chi è autorizzato a sostenere da che parte sta il Pd? Chi ha deciso che il voto delle primarie non debba essere rispettato?".  La telenovela di Nichelino dunque continua con il segretario dimisisonario, Salvatore Buglio, ma un circolo che ha  i poteri di fare le sue scelte. I candidati in corsa per le elezioni del 25 maggio a questo punto sono sei, anche se manca ancora il nome del centrodestra. Oltre alla new entry Santo Cistaro, gli altri sono Riggio, Franco Fattori, uscito da tempo dal partito e che corre con quattro liste civiche, Domenico Cuppari per il Movimento 5 stelle e Luigi Infantino per Rifondazione e i Comunisti. Argomenti nichelino primarie 

