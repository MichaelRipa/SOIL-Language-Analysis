VERONA - Andrea Mandorlini si gode il pareggio contro l'Inter, anche se un pizzico di rammarico resta: "A San Siro è sempre difficile fare punti, lo diceva anche la nostra storia. Dopo il vantaggio ci è venuto il braccino corto, poi l'Inter è venuta su e ci ha messo in difficoltà. Il secondo tempo è stato diverso perchè, anche se siamo andati sotto, abbiamo comandato e avuto tante occasioni. Un pensierino alla vittoria l'avevamo fatto ma per ora va bene così, era importante muovere la classifica", spiega. "Non so perchè quando andiamo in svantaggio ci facciamo rimontare, certo non dipende da me. Certe volte, non capisco perchè, ci abbassiamo troppo, anche quando non ci sarebbe motivo. Ma al di là di certi aspetti negativi, stasera abbiamo fatto tante cose buone nella ripresa. Ora cerchiamo di avere più continuità nell'arco dei novanta minuti, stasera abbiamo preso un palo e sbagliato un rigore, in un momento così non era facile". Un'altra bella prestazione per Nico Lopez, condita anche stavolta da un gol. "Nico è bravo. Quando ci sono partite chiuse come questa gli avversari hanno difficoltà a prendergli le misure. E' stato bravo lui ed è stato bravissimo Saviola, la sua giocata (l'assist di tacco a Nico Lopez per il 2-2 finale, ndr) vale il prezzo del biglietto. Nico deve crescere in continuità perchè le qualità gliele riconoscono tutti. Quanto a Saviola, oltre che è un gran giocatore, è un ragazzo fantastico. Quando è arrivato non aveva i novanta minuti nelle gambe. Ci può dare un mano, dobbiamo inserirlo in un equilibrio di squadra, deve avere accanto giocatori che lo aiutano perchè lui va a sprazzi. La difesa dell'Inter? Devo già pensare alla mia... prendiamo certi gol...". [[ge:rep-locali:repubblica:100165548]] Un pensiero per il cannoniere Toni, che stasera si è fatto ipnotizzare da Handanovic dal dischetto: "E' la prima volta che sbaglia, aveva anche visto dei filmati, doveva alzarla perchè avevamo notato che Handanovic si tuffa sempre per terra. Pazienza, ha fatto un gol bellissimo". Nessun dubbio sulla sua permanenza a Verona anche la prossima stagione: "Oggi sto bene qui e mi auguro anche domani. Spero di rimanere". Argomenti hellas verona serie a andrea mandorlini Leggi i commenti I commenti dei lettori 
None Leggi i commenti I commenti dei lettori 
"Abbiamo affrontato una squadra che ci è qualitativamente superiore, ma al di là di questo abbiamo creato 6-7 occasioni che hanno dell'incredibile e direi che sotto questo aspetto era quello che volevamo come prestazione. Purtroppo, il nostro morale dopo il match di Helsinki non era dei migliori, ma questa partita mi dice che con un po' più di serenità avremmo avuto la possibilità di fare bene nonostante la differenza tra la Roma e il Torino". Così il tecnico del Torino Giampiero Ventur, dopo la sconfitta per 3-0 subita dalla sua squadra sul campo della Roma, ha commentato il match. "Noi quest'anno abbiamo inserito molti giocatori nuovi rispetto ai calciatori dello scorso anno e quando ci sono tanti cambiamenti possono capitare dei momenti poco felici. Comunque, senza entrare in un discorso di numeri dobbiamo ripartire da questa partita". Infine, Ventura dice la sua anche sulla convocazione in nazionale di Emiliano Moretti. "Sono felicissimo per lui, mi aveva detto che era il suo obiettivo stagionale". Argomenti toro ventura roma 
Immaginate un mondiale con in lizza solo le prime otto nazionali della classifica FIFA, che a fine ottobre erano, nell'ordine, Germania, Argentina, Colombia, Belgio, Olanda, Brasile, Francia e Uruguay. Avrebbe senso? Niente italiani né spagnoli, pur campioni del 2006 in Germania e del 2010 in Sudafrica. Fuori l'Inghilterra, nemmeno un'africana. Impensabile. Una formula così funziona nel tennis, che è sport più "matematico": i tornei di prima fascia sono molti, dai quattro Slam ai nove Masters 1000 fino agli undici Masters 500 e ai quaranta 250, dunque la selezione è accurata, maniacalmente puntuale. I magnifici 4+4 si affrontano in novembre nei due gironi delle londinesi ATP World Tour Finals. Eppure, come ho già avuto modo di dire, a me piacciono gli "underdog", quelli che nessuno dà per favoriti e che di tanto in tanto mandano a casa i big. Qui, sui campi blu della O2 Arena, sono tutti campioni, ognuno può legittimamente puntare al titolo, i match appaiono spesso sublimi. Ma manca qualcosa. Alcuni risultati degli ultimi due mesi e quelli della giornata d'esordio del supertorneo degli All Stars danno già indicazioni esplicite. Stando a quanto visto al 1000 di Bercy finito domenica scorsa, è Novak Djokovic (6-2 6-3 ai danni di Milos Raonic) l'uomo da battere. Il serbo arriva a Londra da numero 1 davanti a Roger Federer, che in ottobre ha vinto il Masters 500 a Basilea (6-2 6-2 a David Goffin) e, prima, il 1000 a Shangai (7-6 7-6 a Gilles Simon). Nel 2014 come nel 2013 non s'è preso uno Slam, è vero, però ha fatto persino di meglio: è stato capace a 33 anni di tornare a un passo dal vertice della classifica partendo dalla sesta posizione d'inizio stagione. Non mi risultano precedenti. Fresco reduce dal successo al 500 di Valencia (3-6 7-6 7-6 a Tommy Robredo), sulla carta Andy Murray è di nuovo competitivo. Kei Nishikori e Marian Cilic sono stati in settembre gli inattesi protagonisti di Flushing Meadows (trionfo del croato per 6-3 6-3 6-3), primo Slam da dieci anni in qua senza Roger, Rafa, Nole o Andy in finale. In seguito il giapponese s'è preso il trofeo di casa, il 500 di Tokio, dove ha contenuto Milos Raonic per 7-6 4-6 6-4. Sono questi sei i protagonisti della Finals, più Stanislas Wawrinka, che in stagione ha vinto il 250 a Chennai e lo Slam australiano in gennaio e il 1000 a Monte Carlo in aprile, e Tomas Berdych, che nell'anno ha vinto l'invernale 500 di Rotterdam e, in ottobre, il 250 di Stoccolma. Non sono i gara a Londra i due veterani spagnoli, l'infortunato Rafael Nadal e il meno efficace, rispetto agli anni passati, David Ferrer. La domenica londinese chiarisce ulteriormente il quadro. Si comincia con il Gruppo B. Nel pomeriggio Nishikori domina Murray che, pur sostenuto a gran voce dal pubblico di casa, riesce a prendere il comando del gioco solo quando, sotto per 3-0 nel secondo set, recupera fino al 4 pari. Poi, come già nel primo set, non riesce a tenere il proprio turno di servizio e si lascia travolgere. Il doppio 6-4 conferma l'eccellente momento di Nishikori e rafforza la sua attuale quinta posizione nel ranking ATP. Lo scozzese appare invece in buona forma fisica - anche se, come suo costume, lamenta un guaio al polpaccio sinistro - e in totale confusione tattica. Difende bene, attacca poco e male. Il passaggio di coaching da Ivan Lendl ad Amelie Mauresmo non gli ha giovato. Alla tredicesima partecipazione consecutiva alle Finals (ne ha vinte sei), Roger Federer affronta in serata Milos Raonic, che dieci giorni fa lo aveva eliminato di misura nei quarti di Bercy (7-6 7-5). All'inizio lo svizzero sembra un altro rispetto ad allora. Serve una palla veloce e lavorata che il montenegrino naturalizzato canadese fatica a controllare. Avanza appena possibile, ligio agli insegnamenti di Stefan Edberg che gli raccomanda di accorciare gli scambi. Risponde in tutta sicurezza alle bordate di servizio dell'avversario, spesso oltre i 220 all'ora. Chiude il primo set sul 6-1 in 25 minuti. Nel secondo set cambia il copione del match. Raonic sfrutta meglio il vantaggio che si procura regolarmente con il servizio pur se Federer lo innervosisce spostandolo lungo la linea di fondo e chiamandolo spesso a rete. Il lungo terzo game è un braccio di ferro che s'intuisce decisivo per il canadese, che alla fine ce la fa a restare in corsa grazie a due ace centrali. Nel quarto game, alla risposta, ha tre occasioni per prendere il largo, che lo svizzero annulla. Seguito attentamente dagli spalti da Ivan Ljubicic e Riccardo Piatti, il giovane canadese non cede più il servizio. Con qualche rischio di troppo, Federer -  inevitabilmente non più vicino alla perfezione come nel primo set - riesce a conquistare il diritto a disputare il tie break. Che non ha storia: serve splendidamente, non dà tregua a Raonic e lo costringe all'errore multiplo. Lo lascia a zero. 6-1 7-6: una vendetta sudata, che vale anche la residua chance di arrivare a fine stagione da numero 1 al mondo. Domani tocca a Djokovic (opposto a Cilic) rispondergli. @claudiogiua Argomenti monday's net 
ROMA – Il 7-0 della Juve al Parma non fa tremare la Roma che liquida in meno di mezz'ora la pratica Toro e centra l'obiettivo di arrivare alla sosta con soli tre punti di distacco dai bianconeri. Un successo importante che consente ai giallorossi di ritrovare fiducia dopo le brutte battute d'arresto con Napoli e Bayern. Anche perché arrivato al termine di una prestazione brillante sotto il profilo atletico che, probabilmente, servirà a mandare in archivio le striscianti polemiche sulla preparazione di questa estate. TORO, SCONFITTA INEVITABILE  - Il Toro esce dall'Olimpico a capo chino ma anche con la coscienza a posto. Trafitto a freddo, ha cercato fino in fondo di replicare giocando con un atteggiamento propositivo, mantenendo sempre alto il baricentro. L'avversario odierno, però, era di caratura troppo superiore per sperare di tornare a casa con un risultato positivo. Dopotutto, non è da partite come queste che i granata devono tirar fuori i punti necessari per cercare di rimanere in corsa per l'Europa. [[ge:rep-locali:repubblica:100165414]] GARCIA RISPOLVERA GLI UOMINI CHIAVE  - Facendo capire di tenere molto più al campionato che alla Champions, Garcia ha rispolverato gli uomini chiave, Pjanic-Totti-Gervinho concedendo un turno di riposo a Nainggolan. Dietro, visto l'infortunio di Holebas, ha riproposto Cole mentre davanti ha concesso una nuova chance a Ljajic, preferendolo a Iturbe. Ventura ha risposto con un abbottonato 3-5-1-1 con Farnerud e El Kaddouri mandati ad alternarsi a sostegno di Quagliarella e Gillet, Maksimovic, Moretti, Vives e Darmian riproposti titolari dopo la brutta partita di Helsinki. ROMA, ALTRA PARTENZA A RAZZO  - Con la solita partenza a razzo, la Roma ha sbloccato il risultato già nei primi 10' per la quinta volta nella stagione. Stavolta è toccato a Torosidis aprire le marcature con un bel inserimento su un centro radente dalla destra di Totti. Il Toro ha avuto una bella reazione d'orgoglio ma la sua pressione di 10' non ha prodotto altro che una girata all'incrocio di Quagliarella, sventata dal rientrante De Sanctis. IL RADDOPPIO DI KEITA  - La Roma ha capito di non poter scherzare troppo e, rialzando i ritmi, ha fatto girare la testa ai granata. Pjanic ha mandato la prima avvisaglia a Gillet colpendo in pieno la traversa con una punizione a giro dal limite, ma l'ex portiere nulla ha potuto al 27' quando Keita, smarcato al limite da una bella azione tutta di prima Totti-Gervinho-Pjanic ha infilato l'angolo con un sinistro telecomandato da 25 mt. LJAJIC CALA IL TRIS  - Il Toro s'è avvilito e ha rischiato il tracollo. Solo un attento Gillet e qualche imprecisione degli attaccanti hanno impedito ai giallorossi di realizzare il 3-0 già prima della fine del tempo. Perso Vives per infortunio e tolto Farnerud per far spazio a Sanchez Mino, Ventura ha sperato di vedere un Toro più aggressivo dopo l'intervallo. La squadra l'ha accontentato ma ha continuato a sbattere contro l'attento muro giallorosso, chiusosi con attenzione a protezione di De Sanctis. La Roma ha controllato e al 58' ha suggellato la sua ottima prestazione triplicando con un bel destro a giro, e in girata, di Ljajic, smarcato al limite da Pjanic. [[ge:rep-locali:repubblica:100167992]] TOTTI NON GRADISCE IL CAMBIO, RIECCO STROOTMAN  - La gara, in pratica, è finita qui. E allora a movimentarla ha pensato Garcia che prima ha sostituito Totti (che, ammonito, sarà squalificato con l'Atalanta) ricevendo la smorfia stizzita del capitano, e poi ha spedito in campo dopo 8 mesi Strootman, accolto dal pubblico giallorosso con una meritata standing-ovation. Frammenti frizzanti di una squadra che dà chiaramente segnali di voler partecipare ad ogni attimo di una stagione che promette sicure emozioni. ROMA-TORINO 3-0 (2-0) Roma (4-3-3): De Sanctis 6.5, Torosidis 7, Manolas 7 (32′ st Nainggolan s. v.), Yanga-Mbiwa 6.5, Cole 6.5, Pjanic 7, De Rossi 7, Keita 7.5 (38′ st Strootman s. v.), Ljajic 7, Totti 7 (25′ st Destro s. v.), Gervinho 6.5. (28 Skorupski, 50 Somma, 91 Calabresi, 82 Emanuelson, 32 Paredes, 48 Ucan, 7 Iturbe, 96 Sanabria, 53 Verde). All.: Garcia. Torino (3-5-2): Gillet 6.5, Maksimovic 6, Glik 6, Moretti 5, Bruno Peres 6.5, Gazzi 5, Vives 5 (43′ pt Nocerino 5), Farnerud 5.5 (1′ st Sanchez Mino 5.5), Darmian 6, El Kaddouri 5.5, Quagliarella 6.5. (30 Padelli, 13 Castellazzi, 18 Jansson, 32 Masiello, 3 Molinaro, 21 Gaston Silva, 6 Ruben Perez, 22 Amauri, 9 Larrondo, 17 Martinez). All.: Ventura. Arbitro : Banti di Livorno 5.5. Reti : nel pt 8′ Torosidis, 27′ Keita; nel st 13′ Ljajic. Angoli : 5-2 per il Torino. Recupero : 1′ e 3′. Ammoniti : Totti, Quagliarella per gioco scorretto, Glik per proteste. Spettatori : 35.770 per un incasso di 1.016.176,00 euro. Argomenti serie a as roma torino fc Leggi i commenti I commenti dei lettori 
None Leggi i commenti I commenti dei lettori 
ROMA – "Sarà un controsenso ma questa sconfitta per noi potrebbe essere un bel punto di partenza''. Giampiero Ventura va già oltre il 3-0 incassato dalla Roma e applaude comunque il Torino: ''Questa sera c'era poco da fare. Abbiamo affrontato una squadra che ci è qualitativamente superiore che ha tirato in porta 6 volte segnato 3 gol e colpendo una traversa... Ma al di là di questo abbiamo creato 6-7 occasioni che hanno dell'incredibile e direi che sotto questo aspetto era quello che volevamo come prestazione. Ho avuto la risposta che volevo dopo Helsinki. Questa partita mi dice che con un po' più di serenità potremo far bene". L'ATTACCO NON SEGNA? DATEMI TEMPO  - Il Toro al momento ha gli stessi punti dello scorso anno ma ha segnato 10 gol in meno. Ventura chiede tempo. "Quest'anno abbiamo inserito molti giocatori nuovi rispetto ai calciatori dello scorso anno e quando ci sono tanti cambiamenti possono capitare dei momenti poco felici. Stiamo cercando un partner per Quagliarella ma anche i giusti schemi per far funzionare l'attacco". Il tecnico chiude complimentandosi con Emiliano Moretti per la convocazione in nazionale. "Sono felicissimo per lui, mi aveva detto che era il suo obiettivo stagionale. L'ha centrato e lo merita. E' il tipico giocatore che tutti i tecnici vorrebbero allenare". [[ge:rep-locali:repubblica:100165414]] MORETTI: NON MI ASPETTAVO LA CONVOCAZIONE  - Emiliano Moretti ringrazia: "Sono contento, non me la aspettavo. Voglio ringraziare la societa', il mister e i compagni che mi hanno permesso di raggiungere questo traguardo". Sulla sconfitta è laconico. "Purtroppo la delusione della sconfitta c'è anche se abbiamo affrontato una grande squadra. Oggi la Roma ha fatto tre bei gol e la sconfitta di stasera è molto diversa da quella di Europa League a Helsinki; nonostante avessimo di fronte un avversario di assoluta qualità abbiamo creato diverse occasioni dove ci è mancato solo l'ultimo passaggio. Quando è così significa che qualcosa di buono lo hai comunque fatto. Il modulo di oggi lo conosciamo bene e lo avevamo già provato in altre occasioni: chiaramente contro una squadra di questa qualità può capitare di fare fatica". Argomenti torino fc serie a gian piero ventura Leggi i commenti I commenti dei lettori 
ROMA – "La sostituzione di Totti? Lui è il mio miglior giocatore e io non voglio che si infortuni". Rudi Garcia liquida con un sorriso il cambio, non gradito dal capitano, al 70'. Ma tiene a non far nascere un caso: "Negli spogliatoi ci siamo parlati, è tutto normale. Non voleva uscire perché voleva segnare ma ancora non conosco un giocatore felice di uscire dal campo... Ripeto, è importante che non si infortuni. Ricordo che l'anno scorso quando è successo abbiamo sofferto. Per me è stata una buona scelta farlo uscire, perché dopo che smaltirà la squalifica contro l'Atalanta lo avrò a disposizione per le successive sei gare in fila". ABBIAMO DIMOSTRATO DI ESSERE IN FORMA  - Risolto il caso-Totti, il tecnico francese liquida in due battute il netto successo sul Toro: "Io sono sempre stato sereno, ho piena fiducia nei miei ragazzi. Abbiamo vinto con il nostro gioco, abbiamo fatto il nostro. La squadra ha dimostrato di essere al 100% anche sul piano fisico ma io non avevo dubbi... E poi una partita o due non cambiano le cose, visto che da 16 mesi costruiamo qualcosa, che ci ha portato ad ottenere dei risultati". [[ge:rep-locali:repubblica:100165414]] CON LA PAUSA SPERIAMO DI RECUPERARE DIFENSORI  - La pausa per gli impegni delle nazionali potrebbe essere utile per ritrovare la difesa quasi al completo: "Ora abbiamo quindici giorni, speriamo di ritrovare qualcuno che è in infermeria ma stasera il primo gol l'ha segnato Torosidis...". Destro, così come a Monaco di Baviera, non ha brillato, restando a secco: "Per Mattia era molto difficile giocare in casa del Bayern, con una formazione che ha avuto il 70% di possesso palla. Ha aiutato la squadra, per cui poi era più difficile trovare l'energia per attaccare". POSSIAMO ANCHE CAMBIARE MODULO  - Tornando al match di ritorno con i tedeschi, Garcia ammette che "quella del rombo era un'ipotesi, poi ho scelto il 4-4-2 ma i ragazzi sono intelligenti e la squadra può cambiare modulo anche in corso d'opera. In casa abbiamo preso dei rischi, non al ritorno, ma la cosa più importante è che siamo secondi in Champions League e in campionato, quindi in corsa per tutto". Una stagione dunque che può ancora regalare gioia ad una Roma che, dopo otto mesi, ha ritrovato Strootman: "Kevin è tornato un giocatore questa sera, e questa è la cosa più importante. Non è al 100%, l'abbiamo ritrovato e questo ci dà gioia e piacere. Un infortunio così lungo è sempre difficile per un giocatore e stasera si è goduto i minuti in cui è stato in campo". Argomenti as roma serie a francesco totti rudi garcia Leggi i commenti I commenti dei lettori 
MILANO - "Abbiamo fatto un gran primo tempo. Per 80′ abbiamo avuto la supremazia territoriale, non abbiamo concesso nulla a una squadra importante come il Verona. Restando in 10 si è sofferto, poi ricordiamoci che siamo in emergenza. Se avessimo avuto più lucidità e avessimo fatto meno ingenuità l'avremmo potuta portare a casa". Così Walter Mazzarri analizza il 2-2 casalingo con il Verona, pari che non è piaciuto ai tifosi, che fanno fischiato al triplice fischio. NO COMMENT SU THOHIR - Sugli spalti del Meazza c'era anche il presidente dell'Inter, Erick Thohir. Tuttavia Mazzarri resta con la bocca cucita alla domanda se c'è stato un confronto tra i due: " Quello che ci diciamo con i dirigenti e il presidente rimane tra di noi, ma si vede: abbiamo tanti episodi storti, la prima ammonizione di Medel si poteva forse evitare, è un momento difficile, siamo ai minimi termini, questa sosta ci farà ricaricare e speriamo di ritrovare una condizione accettabile. Io per il futuro sarei ottimista, però se non c'è pazienza non lo so". [[ge:rep-locali:repubblica:100165548]] "TUTTO OK CON ICARDI" - Nei minuti finali, quando Icardi ha lasciato il posto a Osvaldo, l'attaccante argentino ha discusso a lungo in panchina con Mazzarri. Il tecnico però spegne ogni polemica: "Non c'è stata una discussione ma un chiarimento. Lui pensava che lo rimproverassi, e invece mi è toccato cambiarlo. Volevo dirgli questo, ma non ci sono polemiche, il rapporto con Icardi è uno dei migliori della mia carriera. Aveva capito male, a caldo, era preso dal nervosismo come tutti. Volevamo i tre punti che purtroppo ci sono sfuggiti". ICARDI FURIOSO - La doppietta non serve a portare il buonumore a Mauro Icardi, che al momento del primo ha "zittito" i tifosi portandosi il dito sulla bocca. Al termine della gara, l'ex attaccante della Sampdoria sbotta: "In questo momento le cose non vanno come speravamo, ma penso che in casa vorremmo avere i tifosi dalla nostra parte, qui a San Siro sembra che giochiamo fuori casa, certo se la gente vuole fischiare è libera di farlo". Sulla discussione con Mazzarri nessuna polemica: "Stavo spiegando che rientravo in difesa, ma che non potevo fare nulla nell'azione del 2-2. Lui mi chiedeva come stavo perché mi sono fatto male nell'ultima giocata sul cross a Obi: ho chiesto il cambio e non capisco questi fischi della gente. Peccato aver preso gol praticamente all'ultima loro giocata, mancava davvero poco alla fine". Argomenti inter serie a walter mazzarri Leggi i commenti I commenti dei lettori 
Leggi i commenti I commenti dei lettori 
