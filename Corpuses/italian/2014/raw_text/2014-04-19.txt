Con l'ottava vittoria consecutiva, la Roma ha tenuto vivo il confronto al vertice con la Juve. Certo, otto punti di vantaggio sono tanti, tantissimi, per i Campioni d'Italia, ma è pazzesco solo pensare che una squadra a 90 punti, a quattro giornate dalla fine, è costretta ancora a spingere sull'acceleratore. Il merito di tutto questo è di una Roma che non si è mai arresa, non ha mai mollato di un centimetro, non si è piegata neppure di fronte alla questione psicologica. Già, perché una qualsiasi altra squadra, sapendo il risultato della Juve che aveva finito di giocare da pochi minuti, conquistando un altro successo contro il Bologna, una qualsiasi altra squadra - dicevamo - avrebbe forse avuto un cedimento, accontentandosi di un secondo posto che vale comunque la Champions diretta. Invece no e stavolta è stato Nainggolan a spingere i giallorossi, andando a chiudere una bellissima azione dell'ex Ljajic. Ma se la Roma ha avuto in Nainggolan il suo match winner, la Juve ha avuto nel solito Pogba il giocatore capace di aprire ancora una volta la partita. E forse non è un caso che proprio Pogba e Nainggolan abbiano messo il sigillo a questa ennesima giornata in parallelo, a dimostrazione che proprio il centrocampo - come succede alle squadre hanno e sanno sfruttare l'equilibrio - è il reparto che spinge il motore al massimo dei giri. Un centrocampo, sia quello della Juve che quello della Roma, capace di fare da schermo per la difesa e poi andare a risolvere le gare, sostituendosi in qualche caso agli attaccanti. Insomma, Juve e Roma stanno onorando il loro pazzesco campionato, fatto di risultati, di gioco, di equilibrio, di intensità, di intelligenza, di qualità. Due squadre che il prossimo anno ci rappresenteranno in Champions League, lasciando al Napoli la fatica di doversi qualificare attraverso i preliminari. Due squadre che sanno quello che vogliono e si stanno già muovendo per la prossima stagione. D'altronde Conte e Garcia hanno in comune la giusta ambizione di volere, pretendere, sempre di più. Sono loro le garanzie assolute per Juve e Roma. Argomenti tackle 
FIRENZE – Non vincerà lo scudetto ma la Roma di Garcia è già nella storia. Centra a Firenze con 4 giornate d’anticipo il traguardo Champions League e colleziona il record di sempre di vittorie in campionato: 25. Superate le squadre guidate da Spalletti nel 2008 e da Ranieri nel 2010 che si erano fermate a quota 24. Non solo. E’ arrivata a quota 82 punti eguagliando il primato assoluto di punti. Basterà farne uno di più per consegnare un altro capitolo alla storia. OTTAVA VITTORIA CONSECUTIVA – Non servono altre parole per descrivere l’8/a vittoria consecutiva dei giallorossi che stoicamente tentano anche di tener vivo un campionato che sembra chiuso da mesi. Malgrado le tante assenze, la squadra di Garcia ancora una volta ha vinto con personalità e carattere sapendo anche soffrire contro una Fiorentina che fino in fondo ha tentato di strappare un risultato che le consentisse di tenere maggiormente a distanza un’Inter che ormai la bracca (è a -2). [[ge:rep-locali:repubblica:84043849]] ROMA ANCORA TABU’ PER MONTELLA – Per Montella la Roma si conferma, quindi, un tabù. Per la 7/a volta da quando ci gioca contro da allenatore non la batte. Se non è una sindrome poco ci manca. Certo è che il tecnico viola le ha tentate tutte con i mezzi a disposizione. Ha provato a farle male con Ilicic trequartista poi ha cambiato modulo chiudendo col 4-3-3 tenendo larghi Joaquin e Vargas, con Matri centravanti. Non c’è stato nulla da fare. Segnare a questa Roma è un’impresa. Non a caso per la 20/a volta in stagione De Sanctis ha chiuso a porta inviolata. LJAJIC NON TRADISCE GARCIA – Garcia ha cambiato poco rispetto alla sfida con l’Atalanta. Ha restituito una maglia da titolare a Pjanic ma ha preferito dare un’altra chance a Ljajic, lasciando in panchina Florenzi. Una scelta apparsa giusta fin dalle prime battute visto che dal piede del serbo sono nate tutte le azioni più pericolose: ha subito (2’) allertato Neto, poi (10’) ha messo solo davanti alla porta Gervinho che ha malamente calciato a lato, infine, ha trovato il varco giusto per l’1-0 di Nainggolan, siglato dall’ex cagliaritano con un bel tocco in scivolata in anticipo su Neto. VIOLA PERICOLOSI SOLO DA FUORI – Un gol incassato dai viola proprio mentre stavano iniziando a prendere possesso dal centrocampo. La Fiorentina si è rimboccata le maniche ma ha faticato a rendersi pericolosa negli ultimi 20 mt. Non a caso le uniche preoccupazioni per De Sanctis sono arrivate da alcune conclusioni da lontano, fuori bersaglio, di Ilicic e Pizarro. NETO EVITA IL RADDOPPIO – La musica non è cambiata nella ripresa, malgrado l’innesto di Matri al posto dell’evanescente Matos. De Sanctis per 25’ ha continuato a fare da spettatore non pagante, tremando solo per un destro da 25 mt di Pizarro di poco a lato. Ben più da fare ha avuto, sul fronte opposto, Neto che è dovuto volare negli angoli per deviare due conclusioni velenose in diagonale prima di Ljajic e poi di Dodò. SAVIC MANCA L’1-1 – La Fiorentina ha tentato di gettare il cuore nel finale ed è a questo punto che ha costruito, su palla inattiva, la migliore occasione per pareggiare: su una punizione dalla trequarti di Ilicic, Savic ha battuto tutti sul tempo ma di destro da pochi passi ha spedito malamente alto. La Roma ha ringraziato e, chiudendosi a riccio negli ultimi 25 mt, ha chiuso tutti i varchi a doppia mandata. Per la gioia di Garcia e dei tanti tifosi saliti a Firenze per far festa. Dopo 6 anni torneranno finalmente a sentire l’inno della Champions. FIORENTINA-ROMA 0-1 (0-1) Fiorentina (4-3-1-2): Neto 6, Tomovic 6.5, Gonzalo Rodriguez 6, Savic 6.5, Pasqual 6, Aquilani 5.5 (36’ st Vargas sv), Pizarro 6, Borja Valero 6, Ilicic 6 (28’ st Joaquin sv), Matos 5 (1’ st Matri 5), Cuadrado 6. (25 Rosati, 12 Lupatelli, 4 Roncaglia, 3 Diakite, 5 Compper, 21 Ambrosini, 8 Bakic, 88 Anderson, 27 Wolski). All.Montella. Roma (4-3-3): De Sanctis 6, Maicon 6.5, Toloi 6, Castan 7, Dodo’ 6,5 (40’ st Torosidis sv), Pjanic 6.5, De Rossi 6.5, Nainggolan 7, Ljajic 7 (34’ st Bastos sv), Totti 6.5 (30’ st Florenzi sv), Gervinho 5.5. (1 Lobont, 28 Skorupski, 35 Torosidis, 46 Romagnoli, 98 Marin, 33 Jevdaj, 95 Mazzitelli, 11 Taddei, 94 Ricci). All. Garcia. Arbitro : Mazzoleni di Bergamo 6.5. Reti : pt 26’ Nainggolan. Angoli : 5-0 per la Fiorentina. Ammoniti : Ljajic, Castan, Dodo’, Toloi per gioco falloso, Pasqual, Matri per proteste. Recupero : 2’, 4′. Spettatori : 34.554, incasso 635.278 (paganti 10.722, incasso 264.266; abbonati 23.832, quota 371.012). Argomenti serie a fiorentina as roma Leggi i commenti I commenti dei lettori 
None Leggi i commenti I commenti dei lettori 
PERUGIA - Una scossa di magnitudo provvisoria 3,7 si è verificata alle 23,27  nelle vicinanze di Gubbio, in Umbria. L'ipocentro è stato localizzato ad una profondità di soli 8,7 km. Minore è la profondità della scossa maggiori sono gli effetti in superficie. Lo riferisce l'Istituto Nazionale di Geofisica e Vulcanologia specificando che l'area colpita è quella del "Bacino di Gubbio" ma senza indicare, al momento, se ci siano stati danni. Argomenti terremoto perugia 
FIRENZE – “La Roma è stata brava ma non meritavamo di perdere”. Vincenzo Montella incassa con un pizzico di amarezza la 5/a sconfitta in 7 confronti da allenatore contro i giallorossi (mai battuti). “La Roma ha la migliore difesa, il secondo migliore attacco ed è seconda in classifica, un motivo ci sarà. In più ha grande qualità e sa capire i momenti della partita. Nonostante questo la Fiorentina è andata vicino al gol in 4-5 occasioni, insomma noi la nostra partita l’abbiamo fatta. E’ stata una partita giocata a viso aperto, nel secondo tempo abbiamo tenuto il pallino del gioco poi però a poco a poco abbiamo perso d’intensità”. Montella non sa dire se tra le due squadre ci sono 24 punti di differenza, però, spiega, “la classifica rispecchia sempre i valori delle squadre. La Fiorentina ha fatto un grande campionato con qualche sconfitta di troppo, come quella di oggi, immeritata”. [[ge:rep-locali:repubblica:84043849]] CUADRADO SI E’ SACRIFICATO – Stasera Cuadrado da punta centrale è apparso a volte un po’ bloccato tra i difensori di Garcia: “In alcune situazioni poteva partire in velocità, so che quelle del centravanti non sono le sue caratteristiche ma in questo momento la squadra è numericamente in difficoltà e non può esprimersi al massimo”. ROSSI VICINO AL RIENTRO – Rossi è vicino al rientro effettivo anche se non è detto che sia ancora in tempo per essere preso in considerazione da Prandelli: “Il ct l’ha testato e non ha bisogno dei miei consigli, la sua voglia e il suo temperamento si conoscono. La prossima settimana farà tutto il lavoro con la squadra anche i termini di contrasti, cosa che questa settimana abbiamo evitato, mentre è riuscito a fare possesso palla e cambi di direzione anche se con prudenza”. PER GOMEZ ANCORA TEMPI LUNGHI – Diverso il tono quando si parla di Mario Gomez: Montella cerca di prenderla con filosofia ma il suo commento è davvero sconsolato: “Gomez? Gomez chi, Papu Gomez? Non parliamo di mercato – ha scherzato -. Ancora non l’ho visto, non sta in campo con la squadra e fa lavoro individuale”. E quando compare sugli schermi un’immagine del centravanti tedesco Montella si lascia scappare un’altra amara battuta: “Ecco, finalmente lo vedo”. RESTO ANCHE IL PROSSIMO ANNO – Infine una battuta sul suo futuro: “Col presidente ci siamo ripromessi di parlare di strategie dopo la finale di Coppa Italia, però non ci sono possibilità che io non sia l’allenatore della Fiorentina la prossima stagione, a meno che non decide il contrario la società, alla luce della 10 sconfitte…”, conclude scherzando. Argomenti serie a fiorentina vincenzo montella Leggi i commenti I commenti dei lettori 
None Leggi i commenti I commenti dei lettori 
Conte e la società, un binomio incredibile che ha permesso alla Juventus di dominare il campionato e arrivare al terzo scudetto consecutivo, ormai sicuro. Il club bianconero ha messo a disposzione del tecnico una rosa straordinario: nella partita contro il Bologna, che la Juve ha vinto senza rischiare nulla, in panchina c'erano Tevez, Osvaldo, Quagliarella e Vucinic, quattro attaccanti che sarebbero titolari praticamente in tutte le altre squadre, più giocatori del calibro di Vidal e Caceres: ma per fare abituare alla vittoria questa squadra, già dal potenziale eccezionale, è stata decisiva la mano di Conte. La qualità del tecnico che ha fatto la differenza è stata la voglia di entrare nella storia vincendo il terzo scudetto consecutivo: si poteva pensare a un rilassamento, invece la voglia, la cattiveria agonistica e la mentalità da grande gruppo non sono mai venute mano. E questo è bastato per vincere quasi tutte le partite. Il campionato ha avuto interesse fino a oggi e non è stato cbiuso da quattro-cinque partite solo perché quella della Roma è stata una stagione incredibile: se i giallorossi non avessero gettato al vento alcune partite (vedi Cagliari e Sassuolo all'Olimpico), sarebbero ancora più vicini ai bianconeri, e questo non fa che aumentare i meriti delle due squadre che hanno dominato il campionato. La Juve partiva da due scudetti, la Roma veniva invece da due stagioni da dimenticare. Bravo quindi Conte, ma bravo anche Garcia che al suo primo anno in Italia ha centrato la qualificazione diretta alla Champions League. E' surreale quanto accade ormai da mesi al Milan: è evidente che in casa rossonera manchi una guida. E' incredibile che una società come il Milan non sia in grado di confermare un allenatore chiamato tre mesi fa, che intanto si è rimesso in corsa per l'Europa e ha colto cinque vittorie consecutive. Non si capisce chi fa le scelte tecniche, non si riesce nemmeno a comprendere chi vuole difendere il tecnico e se c'è la volonta di farlo. E' giusto che un presidente si prenda i meriti se la squadra vince, ma deve anche assumersi le proprie responsabilità se la società non fa più quello che ha fatto per 25 anni. La situazione di Seedorf è quella di una società senza più una testa. Non è da Milan che Galliani non possa confermarlo. L'Inter ha un piede e mezzo in Europa League e così salva la stagione. Mazzarri è pienamente in sella, si prende le sue responsabilità, il suo lavoro è positivo. Il Napoli invece non è migliorato dagli anni scorsi, rimane una grande incompiuta: è una buona realtà, ma nonostante l'esperienza di Benitez in campo internazionale non ha acquisito la mentalità per fare il salto di qualità. Gli azzurri sono stati bravi nelle partite importanti mentre hanno fallito spesso contro le squadre medio piccole: e quando una squadra non riesce sempre ad entrare in campo con la stessa determinazione, le responsabilità sono dell'allenatore. Argomenti visti dall'ala 
FIRENZE – “Dedico questa Champions diretta a Strootman: sono felice che la possa giocare con noi l’anno prossimo”. Rudi Garcia si conferma fine psicologo e nel giorno in cui ha centrato l’obiettivo prefissatosi a inizio stagione pensa subito al grande assente, il centrocampista olandese che sta recuperando in patria dal grave infortunio al ginocchio patito a Napoli. LA VITTORIA DEL GRUPPO – Il tecnico conferma che questa è la vittoria del gruppo: “Quando vedo la mia squadra lavorare ogni giorno, mi accorgo che ha qualita’ su tutti i punti, in primis su quello psicologico. E’ unita e sono felicissimo per loro. I ragazzi meritano questo traguardo. Siamo sicuri del secondo posto e possiamo ancora sognare il primo. Era difficile vincere qui, la Fiorentina è una bella squadra e, siccome la Juve pochi minuti prima aveva vinto, era importante conquistare i tre punti”. [[ge:rep-locali:repubblica:84043849]] SCELTA VOLUTA QUELLA DI ATTENDERE – La squadra di Montella è stata domata anche tatticamente: “All’intervallo abbiamo deciso di aspettare la Fiorentina e chiudere gli spazi. Loro hanno fatto tanti tiri da fuori e l’unica azione pericolosa dei viola è arrivata da una punizione laterale che non c’era”. Le richieste al presidente Pallotta per una Champions di livello possono attendere: “Ci sono quattro partite prima della fine e dobbiamo preparare la gara contro il Milan in un Olimpico pieno. Abbiamo ancora fame perché la stagione può ancora diventare eccezionale”. POSSIAMO FAR BENE ANCHE SENZA DESTRO – Contro i rossoneri mancherà ancora Destro, che tornerà a disposizione dalla squalifica con la Juve: “Mattia ha il più alto rendimento della Serie A, ha giocato mezza stagione, anche meno, e adesso ha un programma da seguire per essere pronto contro la Juve. Ce ne sono altre due di partite da giocare senza Mattia, ma anche questa sera abbiamo visto che possiamo far bene anche senza giocatori importanti”. FUTURO? STO BENISSIMO A ROMA – Garcia, seguito da vicino dal Psg, ribadisce infine di non pensere ad altro se non ai destini giallorossi: “Sto benissimo a Roma e non è il momento di parlare dei casi individuali, compreso il mio, perché non abbiamo ancora finito questa stagione”. Argomenti serie a as roma rudi garcia Leggi i commenti I commenti dei lettori 
Un gol in spaccata di Nainggolan al 26' del primo tempo, su assist dell'ex viola Adem Ljajic: così la Roma passa nuovamente a Firenze a un anno di distanza dall'1-0 targato Osvaldo. Anche in quell'occasione arbitrava Mazzoleni che, come stasera, continuerà a far discutere per un fallo di mano di Totti, in area, che a parere del direttore di gara non andava sanzionato con l'estrema punzone del calcio di rigore. Guarda la sequenza Sky Comunque la Roma gioca una gara attenta e concedendo pochissimo agli avversari: secondo posto blindato ufficialmente da oggi e distacco che torna a 8 punti sulla Juventus capolista (e vincente contro il Bologna). I giallorossi si confermano la bestia nera dei viola che, sotto la gestione di Vincenzo Montella, non sono mai riusciti a vincere contro Totti & co. [[ge:rep-locali:rep-firenze:84045846]] Stavolta i gigliati arrivavano da due vittorie contro Udinese e Verona che avevano restituito quella brillantezza che al Franchi è mancata soprattutto sotto porta. Fiorentina poco incisiva, che si è affidata agli spunti di Ilicic e di un Cuadrado marcato a vista. Eppure l'occasione per pareggiare non è mancata: al 71' Ilicic scodella un pallone da calcio di punizione sul secondo palo, dove Savic arriva sul pallone spedendolo a lato. Nel primo tempo l'episodio che ha fatto infuriare i viola in campo ed i tifosi sugli spalti: al 41' Ilicic batte un calcio di punizione sulla destra e la sfera viene colpita con la mano da Francesco Totti. Secondo Mazzoleni, però, non ci sono gli estremi per un calcio di rigore e le proteste dei giocatori viola continueranno anche nel secondo tempo. [[ge:rep-locali:rep-firenze:84048539]] Nel finale ci provano ancora Savic dalla distanza (De Sanctis in angolo) e Matri allo scadere. Niente da fare, però. I giallorossi festeggiano sotto al curvino dedicato ai tifosi romani ed ottengono matematicamente il secondo posto in classifica a quattro giornate dal termine del campionato. Per la Fiorentina adesso i quarto posto si fa più incerto, insidiato dall'Inter che, così, sale a sole due lunghezze di distacco dai viola. I Montella boys proveranno a mantenere la distanza già dalla prossima sfida, sabato alle 18 sul campo del Bologna. Poi una settimana più tardi arriverà il momento cruciale della stagione: la finale di coppa Italia dell'Olimpico contro il Napoli. Quarto posto e coppa: due obiettivi che a Firenze nessuno vorrebbe mancare. E che adesso andranno conquistati con tutte le energie possibili. Con o senza la coppia Rossi-Gomez in campo. Dando un'occhiata ad Inter e Milan che, alle spalle dei viola, stanno macinando punti preziosi in ottica Europa League. [[ge:rep-locali:rep-firenze:84046608]] Argomenti fiorentina roma 
