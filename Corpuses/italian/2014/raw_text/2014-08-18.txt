È scontro sulla norma svuotacarceri entrata in vigore cinque mesi fa che ha di fatto vietato l'arresto in caso di "piccolo spaccio". I funzionari di polizia hanno denunciato in una lettera aperta al ministro dell'Interno: "Dimezzati gli arresti, intervenga Alfano". Troppi pusher in libertà, dunque? Mentre il titolare del Viminale sta riflettendo per rispondere all'appello dei funzionari di Polizia, i politici del Pd si dividono tra chi difende la norma che qualcuno ha già battezzato "salva spacciatori". E chi esprime preoccupazione, come ad esempio, il deputato dem Simone Valiante. "Se la svuotacarceri deve consentire ai pusher di spacciare impunemente - commenta Valiante - allora vuol dire che c'è qualcosa che non funziona e che merita di essere corretta". "Non possiamo frustrare l'operato di forze dell'ordine e magistrati - aggiunge - nè possiamo consentire che alcune zone dei quartieri delle nostre città si trasformino in ghetti. Se il ministro Alfano può intervenire attraverso una circolare o una direttiva, bene. Altrimenti se è necessario si ponga rapidamente mano alla norma. Anche perché gli spacciatori sono più pericolosi dei vù cumprà". A difendere lo spirito della norma la presidente della commissione Giustizia della Camera, Donatella Ferranti, pd. "Manca una coretta informazione sullo spirito della legge - dichiara Ferranti - che si riferisce a fatti di lieve entità, per evitare che non vedano subito il carcere quei ragazzi che magari spacciano un po' di droga agli amici per procurarsela a loro volta". Insomma, secondo la presidente Ferranti, la norma vale solo per la piccola cessione occasionale, non certo per lo spacciatore di strada seriale che lavora per un'organizzazione. Per loro, i cosiddetti "cavalli", sono rimaste in vigore le leggi che prevedono l'arresto (l'articolo 73 che ariva fino a 7 anni di pena). Ma i funzionari di Polizia sostengono, dati alla mano, che da quando è entrata in vigore la norma svuotacarceri sugli stupefacenti, è calato il contrasto delle forze dell'ordine allo spaccio di strada. Gli arresti si sono dimezzati, lo stesso trend vale anche per le operazioni antidroga. L'impossibilità di arrestare chi spaccia, sostengono in sostanza i sindacati di Polizia, rende inutili le indagini. Rende quasi impunibile questo tipo di reato. Demotiva gli investigatori che hanno ridotto drasticamente il numero delle opeazioni antidroga, come dimostra il calo delle denunce. Ma questo atteggiamento, per la presidente della commissione Giustizia della Camera, è un grave errore. "Il pusher denunciato per cessione di lieve entità - spiega Ferranti - può essere ammesso ai lavori di pubblica utilità, a programmi di recupero anche con la messa alla prova, come previsto da una legge di nuova approvazione di questo Parlamento. Quindi rinunciare a denunciare è un grave errore da parte della polizia. Il carcere non può essere la sola soluzione per il recupero di chi ha commesso fatti di lieve entità". Il punto, quindi, è che per applicare questa legge ci vuole un appoccio culturale diverso. "Lo spirito della norma - aggiunge Ferranti - va spiegato alle forze dell'ordine con corsi di aggiornamento professionali, svolti in concerto con le procure e le prefetture. La realtà va interpretata e valutata, ci vuole uno sforzo di tutti e una nuova formazione". Sulla polemica, in difesa della norma, interviene anche Emanuele Fiano, responsabile sicurezza del Pd. "La denuncia dei Funzionari è molto  utile - commenta Fiano - penso ci sia stata una non sufficiente interpretazione di quel che ha stabilito il Parlamento. Per questo alla riapertura della Camera proporrò che la Prima Commissione, insieme a quella Giustizia, organizzi una audizione dei Funzionari di polizia per discutere con loro gli effetti della legge. Se loro denunciano un effetto negativo, per noi invece la nuova scelta del legislatore non indebolisce l'efficacica della lotta allo spaccio". "Ma siamo così siouri - domanda Fiano - che con le leggi precedenti che prevedevano l'utilizzo della carcerazione si riusciva a debellare il fenomeno dello spaccio? A volte si entrava in prigione in un modo. E si usciva anche peggio". Argomenti decreto svuotacarceri Leggi i commenti I commenti dei lettori 
None Leggi i commenti I commenti dei lettori 
BURNLEY – Non senza vivere qualche minuto di paura, il Chelsea comincia col piede giusto la sua avventura nella Premiership 2014/15. A Turf Moor, sul campo del neopromosso Burnley, i Blues ottengono una vittoria che è apparsa in dubbio solo per sette minuti, quelli che intercorrono tra il vantaggio dei Clarets (bel tiro a incrociare di Arfield, pescato da Ings) e l’1-2 di Schurrle, che conclude nel migliore dei modi una magistrale azione orchestrata da Fabregas con il contributo di Hazard. In mezzo c’è il gol del momentaneo pari, il primo di Diego Costa in Premier: l’ex attaccante dell’Atletico è bravo e fortunato nel ribadire in rete un pallone vagante in area, dopo che il cross di Ivanovic era stato deviato sul palo. [[ge:rep-locali:repubblica:94091308]] IVANOVIC FISSA IL RISULTATO – Al minuto 34, il Chelsea chiude la pratica: Ivanovic si inserisce con il tempo giusto su un corner dalla sinistra e appoggia comodamente in rete, per l’1-3 che non cambierà più. Nella ripresa, il Chelsea scende in campo più rilassato, eccedendo talvolta nell’accademia ma senza mai correre veri pericoli. L’emozione più grande è quella di rivedere Didier Drogba, subentrato nel finale ad Hazard, ma neanche questo basta a cambiare il risultato. Poco lavoro per Courtois, preferito a Cech da José Mourinho: “Devo pensare al futuro del club, sono sicuro che Petr lotterà per guadagnarsi un posto da titolare”, ha detto nel prepartita lo Special One. Argomenti calcio inglese premier league chelsea fc Leggi i commenti I commenti dei lettori 
ROMA - Dopo anni di lavoro, in cui il tempo per vedersi è circoscritto alla sera ed ai week end, ecco piombare in casa un 'perfetto sconosciuto': il marito andato in pensione, con tutto il suo carico di richieste e abitudini difficili da metabolizzare per lei che non era abituata ad averlo in casa 24 ore su 24 e sette giorni su sette. Ed allora ecco che con la pensione del coniuge arriva per lei anche il rischio di ammalarsi della cosiddetta 'sindrome del marito pensionato'; sintomi prevalenti: ansia, insonnia, mal di testa e nei casi peggiori anche depressione. Finora, la sindrome era nota a livello aneddotico in tutti i paesi del mondo, specie in quelle società dove i ruoli dei due generi sono piuttosto rigidi (con lei casalinga e lui in ufficio). Ora, forse per la prima volta, è diventata oggetto di una ricerca formale che è stata condotta dall'Istituto di Ricerca indipendente (Iza) che fa capo all'Università di Bonn e che ha indagato per scoprire se davvero in quale misura il pensionamento del marito incida sulla salute della moglie e scombussoli l'equilibrio di coppie abituate alla routine del marito che andava ogni mattino in ufficio per rincasare alla sera. A condurre lo studio, però, non sono stati due medici, ma due economisti dell'Università di Padova, Marco Bertoni e Giorgio Brunello che, sotto l'egida dell'Iza, hanno utilizzato dati forniti da un'indagine che ogni anno viene ripetuta in Giappone, paese dove questa sindrome è molto sentita. La considerazione di partenza è che, se da un lato è comprensibile lo spaesamento di chi, dopo tanti anni di lavoro (magari sempre lo stesso), si ritrova da un giorno all'altro a casa, meno attenzione si presta in genere alle ripercussioni che questa novità comporta per il coniuge che, sempre da un giorno all'altro, quel neopensionato se lo ritrova in casa 24 ore su 24. Gli esperti hanno indagato il problema e, per verificare che vi fosse un vero e proprio meccanismo di causa-effetto tra il pensionamento del marito e la sindrome nella donna, sono andati a valutare gli eventuali effetti di una riforma del sistema pensionistico nipponico (avvenuta nel 2006). Hanno così stimato che per ogni anno di pensione in più per il marito, il rischio per la salute mentale della moglie - e cioè di soffrire della sindrome - sale di 5,8-13,7 punti percentuali (a seconda del metodo di misura utilizzato). Il problema - spiegano gli autori del discussion paper IZA - è addirittura acuito se anche lei lavora, perché in questo caso al 'peso' del marito in casa, con tutte le sue richieste e le sue abitudini, si aggiunge la scarsità del tempo a disposizione per lei per il riposo e per far procedere il menage familiare senza troppi urti. Non è chiaro se lo stress di colui che va in pensione a sua volta influenzi la gravità della sindrome della coniuge, sostengono gli autori, ma è necessario studiare il pensionamento anche come un processo congiunto che affligge entrambi i coniugi. "I nostri risultati - concludono - suggeriscono che si dovrebbe prestare attenzione non solo ai risvolti economici del pensionamento ma anche agli aspetti psicologici, onde evitare o almeno attenuare le conseguenze sulla salute mentale e il benessere di entrambi i coniugi". 

BARCELLONA – È festa grande al Camp Nou per il classico vernissage del Barcellona: nel classico Trofeo Gamper, gli uomini di Luis Enrique hanno rifilato un tennistico 6-0 ai messicani del Leon, aggiudicandosi la trentasettesima edizione su 49 del memorial dedicato al loro fondatore. Sugli scudi Neymar e il promettente Munir, entrambi autori di una doppietta, ma vanno in gol anche Messi e Sandro. DURA 14’ LA PRIMA DI SUAREZ – Pur non segnando, il protagonista della serata è ovviamente Luis Suarez: l’uruguagio indossa per la prima volta la maglia blaugrana, dopo che il Tas di Losanna gli ha concesso di disputare le partite amichevoli col suo nuovo club (il Pistolero, lo ricordiamo, è squalificato fino a fine ottobre per il morso a Giorgio Chiellini durante gli scorsi Mondiali). L’ex Liverpool gioca per 14’, subentrato a Rafinha, ma non riesce a lasciare il proprio nome nel tabellino dei marcatori. BARTOMEU: “LUIS ENRIQUE NOSTRO MIGLIOR COLPO” – Applausi per lui ma anche per il doppio ex Rafa Marquez, in campo con il Leon nonostante sia ormai del Verona. Attestato di stima anche per Luis Enrique, incoronato nel prepartita dal presidente blaugrana Bartomeu: “È lui il nostro miglior acquisto”, ha detto il presidente del Barça. Leggi i commenti I commenti dei lettori 
Il 118 ha trasportato all'ospedale Santa Croce di Cuneo con un codice rosso una bambina di due anni e mezzo che è caduta da una finestra del terzo piano di un palazzo di via XXVIII Aprile a Cuneo. Sul posto è intervenuta anche la polizia che sta ricostruendo la dinamica di quanto avvenuto. 
Sono entrati forzando una finestra e se ne sono andati con gioielli, orologi e argenteeria per un valore stimato di circa 30mila euro. Il furto in un appartamento di via Visconti di Modrone, nel pieno centro di Milano, è stato scoperto dal portiere dello stabile, che si è accorto della finestra forzata e ha chiamato il proprietario. Il padrone di casa, rientrato in città, ha constatato che i ladri hanno rubato gioielli per un valore di circa 20mila euro, più argenteria e orologi per ulteriori 10mila euro. Argomenti milano municipio 1 
Ancora un annegato nei mari siciliani. Dopo la tragedia di Ferragosto, a Isola delle Femmine , un’altra allerta per le motovedette della capitaneria di porto a San Giuliano di Erice: nel tratto antistante il lungomare Dante Alighieri è stato ritrovato il corpo senza vita del settantunenne Lino Di Stefano, molto noto a Trapani perché per diversi anni è stato direttore dell’Inps e dirigente della Uil. Nel primo pomeriggio, l’uomo era andato in spiaggia con la famiglia, era poi rimasto da solo a fare un bagno. Secondo una prima ricostruzione del medico legale, Di Stefano sarebbe morto in un seguito a un improvviso malore. Sempre nel Trapanese, a Marsala, ieri sera aveva perso la vita una bimba di due anni (e non quattro come ritenuto in un primo momento) sfuggita al controllo dei genitori e travolta dalle onde. La piccola non sapeva nuotare ed è stata trascinata dai flutti in un punto in cui è sconsigliato fare il bagno per la presenza di correnti. I genitori si sarebbero accorti dell'assenza della piccola dopo mezz'ora. Argomenti annegamento trapani 
Alessio Cerci saluta Torino, anzi no. Sul suo account Twitter l'attaccante granata prima scrive: "Accordo raggiunto con l'Atletico Madrid. Ringrazio Torino e i suoi tifosi per tutto", poi cancella il messaggio. Autentico giallo attorno al futuro dell'ex Fiorentina, che piace molto ai campioni di Spagna e che da tempo è seguito da Inter e Milan. Ma stasera, su Sky Sport, l'esterno granata nega di aver mai scritto quel tweet: "Non ho mandato assolutamente io il messaggio, stavo  giocando alla play con i miei compagni. Qualcuno deve essere entrato con il mio  account, ora prenderò provvedimenti perché non sono assolutamente stato io. Ho  ricevuto tantissime telefonate e non capivo cosa stesse succedendo, sono caduto  dalle nuvole e non so che dire. Ora vedremo chi è stato. Di mercato si può  parlare, ma io una cosa del genere non l'ho mai scritta. Non l'ho nemmeno  cancellata io, ora andrò per le vie legali e vedremo quello che succede". "Di mercato ne parliamo un'altra  volta perché questa cosa mi ha scombussolato. Quello che succede non lo sa  nessuno, ma io ora sono un giocatore del Torino. Tante squadre su di me? Questo  fa piacere perché vuol dire che ho fatto qualcosa di importante. Volevo solo  chiarire l'episodio, poi sul mercato vedremo cosa succederà". "L'interessamento delle società fa sempre piacere - ha aggiunto ancora Cerci - vuol dire che ho fatto qualcosa di importante, ma voglio precisare che quel tweet non l'ho scritto io. Per il mercato mancano ancora 12-13 giorni, vedremo cosa accadrà". Argomenti toro twitter alessio cerci 
