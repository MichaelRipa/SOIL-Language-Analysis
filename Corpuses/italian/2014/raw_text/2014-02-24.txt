None Leggi i commenti I commenti dei lettori 
None Leggi i commenti I commenti dei lettori 
NAPOLI – "Dobbiamo capire che le partite non finiscono nel primo tempo...". Rafa Benitez è amareggiato per aver perso l'occasione di allungare nei confronti della Fiorentina e per restare in scia della Roma non ne fa un dramma: "E' una questione di esperienza non di stanchezza. Dovevamo segnare il secondo gol, non lo abbiamo fatto e quando il risultato resta in bilico si rischia sempre". MALE NEL SECONDO TEMPO  - Analizzando la partita, il tecnico spagnolo spiega: "Abbiamo fatto e creato tanto per arrivare al limite dell'area, dobbiamo fare un po' di più per arrivare in porta. Abbiamo gestito bene nel primo tempo della palla, è mancato solo l'ultimo passaggio, che fa la differenza. Nel secondo tempo non abbiamo giocato come nel primo e dobbiamo capire che in queste partite è importante fare bene la fase difensiva. La partita non era più al 100% sotto il nostro controllo, dobbiamo migliorare". [[ge:rep-locali:repubblica:79560436]] ANCORA IN CORSA PER IL SECONDO POSTO  - Il tecnico azzurro non crede che la frenata possa significare l'addio al secondo posto: "Siamo dove siamo lo scorso anno e mancano ancora tante partite alla fine del campionato. E non dimentichiamo che siamo anche in corsa per l'Europa League e in finale di Coppa Italia. Diciamo che siamo in linea con le aspettative dell'inizio, anche se poteva andare meglio. Dopo quanto di buono abbiamo fatto all'inizio, ora c'è un po' la sensazione che le cose non vadano bene, ma complessivamente credo che il giudizio sia positivo". [[ge:rep-locali:repubblica:79563680]] ANCHE LO SWANSEA CI DARA' FASTIDIO  - Un Napoli ancora impegnato su tre fronti e che entra nel vivo di una stagione sempre più intasata: "Non sono preoccupato ma occupato, devo preparare la squadra e gestire la rosa. Lo abbiamo fatto bene fino ad oggi, ma è una questione di esperienza e gestire le partite. Ora arriva lo Swansea che ha una rosa per giocare con intensità anche a Napoli e metterci in difficoltà. Dovremo disputare ben altra partita". Leggi i commenti I commenti dei lettori 
NAPOLI  - Un Napoli dai due volti si fa riprendere nel finale dal Genoa e perde una buona occasione per allungare il passo nei confronti della Fiorentina, bloccata a Parma. Gli azzurri sono incredibilmente crollati alla distanza. Partiti bene, dopo un primo tempo pimpante hanno disputato una ripresa scialba e hanno finito per essere puniti da un Genoa che ha sempre creduto nell'impresa, centrata grazie a una prodezza balistica di Calaiò. NAPOLI, UN CALO PAGATO CARO  - Difficile imputare il clamoroso calo esclusivamente alla trasferta di Swansea in Europa League di giovedì sera. La squadra azzurra, probabilmente, si è adagiata psicologicamente, ritenendo di poter controllare senza troppi patemi un Genoa che nella ripresa è rientrato anche senza il suo uomo più pericoloso, Gilardino. Un atteggiamento costato caro soprattutto nelle ripartenze, spesso sbagliate per mancanza di precisione: una nota dolente che continua, purtroppo per Benitez, a ripetersi. [[ge:rep-locali:repubblica:79560436]] GENOA, PREMIATO IL CORAGGIO  - Il Genoa torna a casa con un punto d'oro, meritato soprattutto per il coraggio mostrato. I rossoblu non si sono mai rassegnati a fare da vittima sacrificale, neppure dopo essere stati trafitti dopo appena 18' da Higuain. Hanno ribattuto colpo su colpo, hanno cambiato per tre volte modulo, passando dal 4-3-3 al 4-4-2 fino al 4-2-3-1 e, alla fine sono stati premiati con un jolly, pescato dall'ex di turno Calaiò con una magnifica punizione a giro da 28 mt. BENITEZ RILANCIA JORGINHO  - Benitez ha riconsegnato le chiavi della regia al recuperato Jorginho mentre ha cambiato l'asse di destra preferendo Reveillere e Callejon a Maggio e Insigne. Sul fronte opposto, Gasperini ha stravolto la squadra che ha pareggiato a Marassi con l'Udinese preferendo Antonini e De Maio a Portanova e Marchese in difesa, arretrando Antonelli a centrocampo, dove ha riproposto Bertolacci, mentre davanti ha dato una chance a Sculli. HAMSIK INVENTA, HIGUAIN SEGNA  - Trascinato da un ispirato Mertens, il Napoli è partito in quarta e, dopo aver spaventato in tre circostanze Perin con lo stesso belga e con Higuain, è passato grazie al 13° sigillo in campionato del "Pipita": l'argentino è scattato sul filo del fuorigioco su un lancio smarcante di Hamsik e con un morbido pallonetto ha infilato il portiere rossoblu in uscita. [[ge:rep-locali:repubblica:79563305]] KONATE FALLISCE IL PARI  - Il Genoa ha reagito con carattere andando per tre volte vicino al pari. Prima con un colpo di testa di Antonelli e poi con Konaté che non ha capitalizzato due ottime palle-gol: la prima con con un diagonale debole sull'uscita di Reina, sventato sulla linea da Fernandez, la seconda con un colpo di testa ravvicinato schiacciato tra le braccia del portiere azzurro. IL NAPOLI NON CHIUDE I CONTI  - Il Napoli non è rimasto a guardare e, tra un brivido e l'altro, ha fallito l'occasione per raddoppiare ancora con Higuain e Mertens. Gasperini ha ringraziato e, nella ripresa, con Fetfatzidis al posto di Gilardino, ha provato a sorprendere gli azzurri togliendogli punti di riferimento in attacco. Mossa riuscita a metà visto che l'uomo più insidioso per la difesa di casa è rimasto esclusivamente Konaté, non coadiuvato a dovere dal greco e da Sculli, che ha sciupato malamente al 66' la migliore occasione per pareggiare. CALAIO' GELA IL SAN PAOLO  - Incapace a gestire, il Napoli ha tentato di colpire in ripartenza ma ha pagato caro un improvviso calo di Jorginho, Behrami e Hamsik. Mertens e Higuain non sono più riusciti a entrare nel vivo del gioco e la buona volontà di Callejon non è stata sufficiente per chiudere i conti. Il risultato è rimasto, così, in bilico e a rovinare la serata ai tifosi azzurri ha pensato il subentrato Calaiò che all'84' ha gelato Reina con una parabola imprendibile su punizione. Troppo tardi per il Napoli per ritrovare energie fisiche e psicologiche per andarsi a riprendere la vittoria. L'imperativo ora è rifarsi a Livorno dove, però, mancheranno per squalifica Albiol e Higuain. NAPOLI-GENOA 1-1 1-1 (1-0) Napoli (4-2-3-1): Reina 6.5; Reveillere 6, Fernandez 6.5, Albiol 5.5, Ghoulam 6.5; Behrami 6, Jorginho 5.5 (34′ st Inler sv); Callejon 6, Hamsik 6 (27′ st Insigne sv), Mertens 6.5 (40′ st Pandev sv); Higuain 7. (12 Contini, 15 Colombo, 4 Henrique, 5 Britos, 11 Maggio, 20 Dzemaili, 22 Radosevic, 91 Zapata). All.: Benitez. Genoa (4-3-3): Perin 6.5; Motta 6 (18 st Calaiò 7), Burdisso 6.5, De Maio 6.5, Antonini 7; Matuzalem 6, Bertolacci 6, Antonelli 7; Konate 6, Gilardino 5 (1′ st Fetfatzidis 5.5), Sculli 5.5 (33′ st Centurion sv). (53 Bizzarri, 95 Albertoni, 14 Cofie, 15 Marchese, 29 De Ceglie, 69 Sturaro, 79 Cabral, 90 Portanova). All.: Gasperini. Arbitro : Banti di Livorno 6. Reti : nel pt 7′ Higuain; nel st 38′ Calaio'. Angoli : 5-5. Recupero : 1′ e 3′. Ammoniti : Matuzalem, Sculli, Albiol, Higuain e Mertens per gioco scorretto; Hamsik e Callejon per comportamento non regolamentare. Spettatori : 30 mila. Argomenti ssc napoli serie a genoa Leggi i commenti I commenti dei lettori 
Una cosa del genere in tutta la storia d'Italia non si era mai vista: un presidente del consiglio che mette la sicurezza stradale fra le priorità programmatiche del governo. E' proprio questo che nei primi settanta minuti del suo discorso ha detto Matteo Renzi, ricordando Lorenzo Guarnieri, il 17enne falciato e ucciso a Firenze da un conducente ubriaco e drogato, e spiegando al Senato che la pena comminata al suo uccisore è meno rilevante di quella normalmente comminata a un ladro. Mai, fino ad oggi, la locuzione “incidenti stradali” era stata pronunciata in aula da presidente del consiglio, tantomeno il giorno del suo insediamento. "E' chiaro - spiega Giordano Biserni dell'Asaps - che oggi il nostro Paese si è finalmente evoluto. La violenza stradale e le dinamiche che compromettono la sicurezza della circolazione sono sempre rimaste confinate alle campagne elettorali, alle incursioni territoriali di qualche onorevole o alle audizioni presso le varie commissioni parlamentari, nelle quali – purtroppo – abbiamo spesso avuto la sensazione di sprecare fiato davanti a sedie vuote, giornali aperti o conversazioni telefoniche sottovoce". Non dimentichiamo che l'Italia è un Paese che paga, nelle tragedie ordinarie delle strade, oltre il 2% del PIL e un’emorragia di vite che rappresenta la prima causa di morte tra i giovani: ora la strada verso l’omicidio stradale sembra spianata. 
None Leggi i commenti I commenti dei lettori 
GENOVA - Gian Piero Gasperini si gode il punto preso a Napoli, e con esso la bella prestazione del Genoa: "Stiamo crescendo anche con giovani importanti e questo mi dà  soddisfazione". Quindi l'analisi della partita: "Nel primo tempo  abbiamo contenuto un Napoli veloce, creando anche occasioni importanti  con Konatè. Nel secondo siamo riusciti a giocare di più e credo che il  pareggio mai come in questa situazione sia meritato". Una squadra tatticamente aggiustata nell'intervallo, con la sostituzione, poco usuale, di Gilardino: "Volevo un attaccante  più mobile per alzare il pressing sui loro centrali e credo che alla  fine la mossa abbia pagato. Nel finale però un Gilardino ci avrebbe  fatto comodo e se avessi potuto l'avrei rimesso dentro". [[ge:rep-locali:repubblica:79560436]] CALAIO': "MI DISPIACE, MA E' IL MIO MESTIERE" - "Mi dispiace aver segnato al Napoli, qui ho avuto trascorsi importanti. E' la terza punizione che segno, ma questa è stata bellissima. Dispiace farlo qui al San Paolo, ma questo e' il mio lavoro e il mio mestiere. Spero di farne altri per raggiungere la salvezza". Così Emanuele Calaiò, autore dello splendido gol del pari. "Quando il mister mi dà l'opportunità cerco sempre di dare il massimo e togliermi soddisfazioni con questa maglia. Se lo meritano questi tifosi che sono venuti fin qui. E lo dedico a mio figlio Jacopo che lo aspettava da tanto tempo". [[ge:rep-locali:repubblica:79563131]] Argomenti genoa serie a gian piero gasperini Leggi i commenti I commenti dei lettori 

