Il silenzio di Maria Chiara Carrozza è raggelante. Il suo ministero (che al terzo complemento di specificazione dice "della ricerca") conosce da tempo le imprese pantagrueliche di Enrico Saggese presidente dell'Agenzia spaziale italiana: soldi buttati a valanghe in viaggi di famiglia, congressi con le hostess dalla coscia lunga, portaborse (come il collega di partito Antonio Menè) distaccati alla presidenza del Consiglio e già costati 300 mila euro pubblici senza un motivo. La faraonica sede dell'Eur, per spiegare la vergogna dell'Agenzia spaziale da sei anni guidata da Saggese, è costata sette volte tanto il promesso, è stata inaugurata nel luglio 2013 senza ci fosse alcuna attività all'interno: una piramide di Cheope costruita ai tempi della carestia, per diversi mesi senza vita né lavoro, un manufatto enorme che può garantire ai comodi dipendenti di Saggese 45 metri quadrati a testa. Il predecessore della Carrozza al ministero dell'Istruzione (e della Ricerca), Francesco Profumo appunto, di fronte all'ennesima nomina nell'industria spaziale pubblica di un amico di Saggese perlomeno ebbe la decenza di scrivere e rendere pubblica una lettera di ammonimento. La Carrozza, la ricercatrice Carrozza, nulla. Il ministro in carica sa bene che quei milioni di euro lanciati dalla finestra e, sostiene l'accusa, rientrati nelle tasche di Saggese sono quotidianamente tolti a una ricerca pubblica boccheggiante, eppure lei, nel giorno in cui ha presentato in Consiglio dei ministri un corposo e ambizioso piano nazionale della ricerca, non ha ritenuto di dire una parola su un suo altissimo dirigente, un doppio presidente, indagato per corruzione e concussione. Corruzione e concussione. Il ministro Carrozza, se mai non avesse letto i giornali, deve aver comunque avvistato sulla scrivania le tre lettere aperte dei dipendenti dell'Agenzia spaziale. Spiegavano tutto, dettagli compresi. Il ministro Carrozza sa bene che l'Asi da tempo ha abbandonato ogni velleità di ricerca interna preferendo fare solo la ricerca (e gli affari) imposti da Finmeccanica. Ora ci sono anche i dispacci di agenzia. Ricordano come la Procura di Roma stia indagando sui 4 milioni di euro spesi da Saggese per un convegno a Napoli, sul viaggio monstre dell'Agenzia spaziale negli Stati Uniti per far vedere ad amici e parenti del presidente il lancio di un satellite che non è mai decollato, sugli 82 milioni investiti per tirare su (in 14 anni) una sede aziendale immensa. La procura indaga anche su una valanga di nomine, assunzioni e appalti di un'agenzia fuori controllo controllata da Maria Chiara Carrozza. Niente, non una parola. Figuriamoci un atto politico. Non c'è neppure più la scusa che il padrino di Saggese, Maurizio Gasparri, è un alleato di un governo traballante da tutelare. Con Forza Italia, il padrino del Faraone è andato all'opposizione. ministro. Argomenti ricerca maria chiara carrozza enrico saggese 
Ce la coltiviamo da soli. Nei campi e nelle serre di proprietà della città. Di fronte a questa ultima proposta qualcuno potrebbe azzardare: "Questi di Palazzo Civico si sono montati la testa. Non basta aver chiesto al governo la liberalizzazione della cannabis per "scopo ricreativo". Pure coltivarsela, vogliono". Già. Non per piacer loro, beninteso, ma per "uso terapeutico". Tutt'un altro fronte, insomma. Sul quale, l'hanno annunciato ieri mattina in Commissione ambiente i consiglieri Marco Grimaldi di Sel e Silvio Viale del Pd, chiedono un impegno in prima linea del Comune. "Facciamo diventare l'Istituto Bonafous un centro sperimentale per la coltivazione della canapa indiana a scopo farmaceutico" hanno proposto i due, che ne hanno già parlato con Assocanapa, l'associazione carmagnolese dei produttori di canapa. Da dove gli è venuto in mente? Insieme alla controversa richiesta di liberalizzazione, la Sala Rossa aveva approvato il 14 gennaio un altro ordine del giorno, questo a larga maggioranza, sull'uso terapeutico dei cannabinoidi . C'è scritto nel documento: "Nonostante sia possibile la prescrizione di terapie dal 2006, in Italia non esistono farmaci a base di cannabinoidi e il loro approvvigionamento da parte dei pazienti è possibile solo attraverso l'importazione". Veneto, Toscana, Liguria e ultima la Puglia stanno cercando strade alternative. L'obiettivo: arrivare a produrre in maniera controllata la cannabis per abbassare i costi dovuti all'importazione dei farmaci dall'Olanda. E per rendere la vita più facile ai malati oncologici e cronici che ne fanno uso. "Chiediamo al governo di autorizzare la produzione in Italia" hanno scritto nella mozione i consiglieri comunali. Ed è con questa idea, e con gli esempi delle altre regioni per la testa, che Grimaldi e Viale hanno fatto la loro proposta. L'Istituto Bonafous è la "fattoria" di proprietà della città. Si trova in collina: ci sono le serre per coltivare le diecimila violette che vanno a decorare le aiuole, sempre meno usate perché mancano i soldi. Ma ci sono anche le vigne della cantina sperimentale gestita dalla Facoltà di Agraria, da cui nascono il cosiddetto "vino del sindaco" e i frutteti sperimentali. Un istituto di ricerca agricola pubblica che nelle intenzioni dei due proponenti sarebbe perfetto per candidarsi a diventare il primo centro piemontese per la cannabis a uso farmaceutico. "Potrebbe diventare il luogo  -  spiega Grimaldi  -  per una sperimentazione controllata in collaborazione con il sistema sanitario e l'Università. Sarebbe una produzione limitatissima: a Torino ci sono almeno una trentina di malati a cui sono prescritti farmaci a base di cannabinoidi". Certo, servirebbe prima il nulla osta della Regione e poi l'autorizzazione dello Stato. Ma c'è ottimismo, contando che in piazza Castello si spera che le cose cambino presto e che il fatto di essere sotto l'egida del Comune faciliterebbe l'ottenimento dell'autorizzazione statale alla coltivazione. Argomenti cannabis comune torino silvio viale marco grimaldi 

WASHINGTON - Da gaffe a caso diplomatico internazionale. In un audio, pubblicato da un sito russo e forse intercettato dal governo russo, l'assistente segretario di Stato per gli affari europei Usa, Victoria Nuland, parla con l'ambasciatore Usa a Kiev e si lascia andare a uno sfogo contro Bruxelles:  "Fuck the Ue", ovvero "l'Unione europea si fotta". La Nuland è stata costretta a scusarsi, ma Washington ha ribaltato le accuse contro Mosca: "Certamente pensiamo che questo sia un nuovo colpo basso dello  spionaggio russo", ha detto il portavoce del Dipartimento di Stato, Jen  Psaki. La telefonata è stata intercettata e  diffusa su YouTube. Il video affianca all'audio le immagini di Nuland e Pyatt. E' stato caricato su YouTube due giorni fa, il 4 febbraio, riporta il titolo 'Marionette di Maidan' in russo ed è sottotitolato in russo. Maidan è il nome della principale piazza di Kiev diventata centro delle proteste dell'opposizione. Il file è però divenuto di dominio pubblico solo oggi, giorno in cui Nuland è arrivata a Kiev per una visita di due giorni, e ha incontrato separatamente il presidente ucraino Viktor Yanukovych e i leader dell'opposizione. [[ge:rep-locali:repubblica:77901010]] I contenuti, oltre alla volgarità sulla Ue, affrontano molti temi cruciali sul futuro dell'Ucraina. Nella registrazione si sente chiaramente la Nuland che riferisce a Pyatt di aver parlato di un piano per la pacificazione in Ucraina con il sottosegretario per gli Affari politici delle Nazioni Unite, l'americano Jeffrey Feltman. Quest'ultimo - spiega il segretario di Stato aggiunto - vorrebbe nominare un inviato speciale dell'Onu per l'Ucraina, un'idea con la quale si sarebbe già discusso anche con il vicepresidente americano, Joe Biden. Insomma, un piano dietro le quinte orchestrato dagli Usa e, a quanto pare, non condiviso con gli alleati. La Nuland mette inoltre in guardia l'ambasciatore sulla possibilità che il capo dell'opposizione ucraina diventi primo ministro: "Non penso sia una buona idea". Poi la battuta su Bruxelles: "E per quel che riguarda l'Unione Europea... vada a farsi fottere". Si torna quindi a respirare aria da guerra fredda. Psaki ha sottolineato come siano  stati alcuni alti funzionari di Mosca i primi a  twittare sulla  telefonata 'rubata'. Il riferimento è al tweet  dell'assistente del vice  primo ministro russo Dimitry Rogozin. La  portavoce ha ribadito come la  Nuland si sia già scusata "per i  contenuti" delle telefonate con le  controparti dell'Unione europea. Anche il portavoce della Casa Bianca,  Jay Carney, ha detto di credere come dietro alla vicenda "ci sia un  ruolo della Russia". Argomenti ucraina unione europea spionaggio russia stati uniti - usa victoria beckham 
Uno sta davanti alla telecamera e non lo sa, mentre tenta di fermare il rapinatore che stava quasi ammazzando una donna. L’altro sta dietro quella registrazione e aiuta, in un altro senso, la giustizia. Due condotte che vanno oltre la nazionalità, il passaporto, il colore della pelle. Il primo è l’immigrato, un nigeriano di 35 anni, Benjamin. L’altro è un giovane e scrupoloso negoziante, che ha registrato il filmato grazie al quale — con il lavoro di carabinieri e polizia — è scattata la cattura dello scippatore Carmine Troise. Sono loro i due protagonisti nel video choc raccolto e diffuso da Repubblica. LA VIDEOINTERVISTA Un minuto e una manciata di secondi che hanno diviso, scosso, acceso la discussione, anche l’indignazione o le invettive (in un senso o nell’altro), dentro e fuori il web. Colpisce, tra i tantissimi, il post dell’architetto napoletano Isabella: «Un video senza alcun suono, ma così rumoroso per il dramma che mostra. Tutti impauriti, solo l’immigrato ha avuto una reazione naturale, perché noi urbanizzati da secoli siamo come le pietre che abitiamo». Il giorno dopo il clamore, Repubblica racconta le voci di chi c’era. L’immigrato, il negoziante e la folla che non ha reagito. Benjamin, 35 anni, un padre ammazzato nella guerra in Nigeria, si dichiara rifugiato politico. «Sì, ora ho un po’ paura. Di vendette, di ritorsioni. Però so che il Signore mi protegge, Dio sta con chi fa del bene. Perché sono intervenuto? Per istinto. C‘era una signora che gridava e stava a terra, e c’era uno che scappava sul motorino, e che non si voleva fermare. Io non voglio far del male a nessuno. Non sono un poliziotto, sono solo uno che è cristiano, non può lasciare che avvenga il male sotto i suoi occhi, senza muovere un dito. Sì, ora vedo dal filmato che ero l’unico a fermarlo, ma alcuni erano d’accordo con me e dispiaciuti per la signora, anche se forse avevano paura. Altri invece erano d’accordo col ladro, secondo me. Questa storia non ha cambiato la mia idea di Napoli. Io voglio bene a questi cittadini che si fermano, mi danno quello che possono, mi fanno mangiare, sopravvivere. Sono partito quasi sei anni fa dalla mia città, in Nigeria. Sono arrivato in nave. E poi sono stato sei mesi nel Cie di Caltanisetta. No, non voglio ricordare niente di quel periodo: mi costa tornare indietro con la mente». Il negoziante, A., vive la stessa, analoga paura di Benjamin. Ma insieme all’orgoglio ferito del napoletano. «Lo so che ho fatto la cosa giusta, lo so che grazie al mio video è stato arrestato lo scippatore. Ma noi, in centro storico, siamo soli. Non parlo solo delle forze dell’ordine, fanno tutto quello che possono. No, parlo del Comune, dell’illuminazione. Ma lo sa che qui, tutte le sere, quando chiudiamo noi, è un mortorio? Ma lo sa che non c’è un’illuminazione degna di un centro antico che si definisce museo a cielo aperto? Lo sa che un cimitero è più illuminato di qui? Ecco perché non voglio pubblicità, ecco perché non ci credo a tutta ‘sta indignazione. Una città va protetta sempre». La folla, quella che il primo febbraio è rimasta quasi inerme, quella continua a fare spallucce. Il barista: «Guardi che io sono uscito dopo, era già tutto finito, secondo me era un filo di lana da un banca, il solito colpo di chi ti segue dal bancomat». Il negoziante di cellulari: «Ma la signora non era stata mica trascinata... No, era uno scippo come tanti, purtroppo». Un altro commerciante: «Guardate che non me lo ricordo tutto questo caos... sarà durato sì e no qualche minuto. E la signora per fortuna già si era alzata, mo’ vai a capire il rapinatore chi era». In fondo, come ti racconta un altro, «un immigrato può scappare. Noi no. Abbiamo l’attività su piazza, e solo quella per campare. Noi non possiamo chiedere protezioni per difenderci da un delinquente che si vuole vendicare per un arresto. E comunque nessuno ce la darebbe». Argomenti video choc immigrato napoli 
Un agguato e un delitto dai contorni ancora misteriosi. Nell'auto in cui è stato ritrovato, a Giugliano in provincia di Napoli, un cadavere carbonizzato i carabinieri hanno rinvenuto anche una pistola calibro 765, con una matricola che al momento risulta illeggibile. Accanto al cadavere è emersa anche un'ogiva dello stesso calibro: ciò lascia supporre agli inquirenti che l'uomo, al momento non ancora identificato, sia stato ucciso dapprima a colpi di pistola e poi il cadavere, che era nel portabagagli della vettura, dato alle fiamme insieme alla macchina. I carabinieri, intanto, sono ancora alla ricerca dell'abituale utilizzatore della vettura, che non è risultata rubata. La indagini, secondo quanto trapela, si concentrano soprattutto nell'area del giuglianese. Argomenti omicidi giugliano 
None Leggi i commenti I commenti dei lettori 
PIACENZA - La Copra Piacenza crolla in casa, nella gara di andata dei playoff 6 (quarti di finale) della Champions league di volley, sotto i colpi dello Zenit Kazan e subisce uno 0-3 (23-25, 22-25, 22-25) in un'ora e venti minuti scarsi di gioco che sa di eliminazione. Mercoledì prossimo sfida di ritorno in Russia che si trasforma in una quasi formalità per il gruppo allenato da Alekno. Piacenza per raggiungere la final four di Ankara (22 e 23 marzo) deve vincere tre a zero oppure tre a uno e conquistare pure il successivo golden set. Per quanto visto nella partita di andata tra le due squadre, al momento, c'è troppa differenza. La Russia, opposta all'Italia, incassa così due successi con una certa facilità. Dopo la batosta esterna di Trento, anche i vice campioni d'Italia restano a bocca asciutta e senza aver conquistato nemmeno un set. Il dominio sotto rete in entrambe le serate europee segna il divario tra i club italiani e le corazzate russe, al momento incolmabile. In campo pesa l'assenza di Zlatanov rimasto fuori per infortunio, Piacenza arranca sempre e non prende mai in mano la partita, viceversa lo Zenit gioca sicuro e in scioltezza e non si scompone nemmeno quando gli emiliani tentano il sorpasso. Kazan spinge forte al servizio con nove ace (cinque nel secondo set) contro i tre della Copra e mette in ginocchio la ricezione biancorossa. Difficile in questa situazione una facile ricostruzione di gioco per il regista De Cecco. Più equilibrata la situazione a muro con i padroni di casa autori di nove block vincenti contro i sette russi. Dominatore assoluto del fondamentale Tencati (entrato al posto di Fei) con quattro muri punto. A livello personale Kaliberda firma 13 punti ma con il 48 per cento in fase offensiva, mentre Simon è autore di 10 punti con un buon 89 per cento sotto rete. Nel gruppo russo spiccano Sivozhelez (16 punti, due ace, due muri e 67 per cento in attacco), Andreson (13 punti, quattro ace) e Mikhailov (13 punti, tre ace). Primo set subito in salita. Piacenza spesso costretta a inseguire e lo Zenit in grado di giocare meglio in attacco. Gli emiliani ricevono male (Kaliberda fatica parecchio) e questo facilita il compito di un maestro del palleggio quale Nikola Grbic che trovandosi i palloni sulla testa riesce a portare il sestetto alle migliori soluzioni offensive. Al primo time out tecnico gli ospiti scappano via. Per restare aggrappati al match servono Simon e Papi con due pezzi del loro repertorio. Nonostante tutto nel finale di parziale Vettori spinge avanti Piacenza, ma la gioia dura poco: Anderson piazza la palla vincente. Secondo set con Fei in panchina, durante la settimana colpito dall'influenza, al suo posto Tencati. Kazan batte bene e Piacenza crolla in ricezione e addirittura si va su un pesante sei a zero di partenza per i russi. A metà del parziale un timido tentativo di rimonta, nella fase finale addirittura lo svantaggio si assottiglia, ma la formazione allenata da Monti è poco continua per impensierire lo squadrone russo. A fare la differenza sempre il servizio con lo Zenit che mette sempre pressione alla Copra. E per il palleggiatore piacentino De Cecco variare il gioco diventa avventuroso. Scontato il doppio vantaggio del Kazan. In avvio di terzo set sembra una partita ormai decisa con Kazan sempre più solido e Piacenza che cerca di invertire la rotta. Shivozhelez si becca un cartellino giallo tra le proteste che, però, non fa innervosire e disunire i compagni di squadra. Anzi i russi hanno fretta di chiudere il match e non permettere a Piacenza di rientrare nel vivo della gara. Nella fase centrale del set solita risalita biancorossa subito rintuzzata sia dagli stessi errori di Piacenza che dalle giocate del gruppo guidato in panchina da Alekno. I sigilli finali sono di Mikhailov e Svivozhelez. Il tabellone dei playoff 6 Jastrzebski Wegiel (Pol) - Asseco Resovia (Pol) 3-0 (ritorno mercoledì 20) Belogorie Belgorod (Rus) - Trentino Diatec (Ita) 3-0 (ritorno giovedì 20.30) Copra Elior Piacenza (Ita) - Zenit Kazan (Rus) 0-3 (ritorno mercoledì 16.3 Leggi i commenti I commenti dei lettori 
