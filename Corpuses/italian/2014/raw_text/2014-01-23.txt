None Leggi i commenti I commenti dei lettori 
Passa la Fiorentina. E’ questo il verdetto dei quarti di finale di coppa Italia, col derby toscano che se lo aggiudica la formazione viola al termine di una partita tutt’altro che scontata. Montella lancia il tridente con Ilicic centrale supportato dagli esterni Cuadrado e Joaquin. Ed è proprio lo sloveno che sblocca al 20’ il match del Franchi. Errore difensivo di Dellafiore, Ilicic recupera il pallone ed appena giunto in area trafigge Farelli con un diagonale che non lascia scampo all’estremo difensore bianconero. Per Ilicic si tratta del secondo gol in stagione, dopo quello rifilato al Bologna in campionato il 15 dicembre scorso. Lo sloveno uscirà nel corso della ripresa per una botta alla spalla rimediata a seguito di un duro contrasto con Giacomazzi. La prima frazione termina con una Fiorentina convincente ed in vantaggio. Il secondo tempo, però, riserva subito una spiacevole sorpresa per i fiorentini. Al 60’ Giacomazzi, da cross di Valiani dalla destra, devia perfettamente sul palo più lungo: Neto battuto e pareggio che gela il Franchi. Nove minuti prima, però, la Fiorentina aveva reclamato un calcio di rigore per atterramento in area di Mati Fernandez, col direttore di gara Giacomelli che aveva sorvolato. Il pareggio spinge l’intero stadio di marca viola ad incitare una Fiorentina in cerca della semifinale e, al 30’, ci pensa Compper a siglare il 2-1 decisivo. Da calcio d’angolo il difensore viola schiaccia di testa ed elimina un Siena volenteroso e fino all’ultimo minuto alla ricerca dell’impresa tanto desiderata da Beretta. Dunque Fiorentina in semifinale. Affronterà l’Udinese in trasferta il 4 febbraio e, poi, l’11 dello stesso mese al Franchi per il ritorno. Dall’altra parte del tabellone la Roma attende in semifinale una tra Lazio e Napoli. La strada che porta alla finale è più che percorribile. Di fronte i bianconeri dell’Udinese, dove milita quel Totò Di Natale da sempre obiettivo di mercato viola ed in cerca di un finale di carriera in gloria. I Montella boys però puntano con decisione al primo trofeo dell’éra Della Valle. Un trofeo che a Firenze, si augurano, possa essere il primo di una lunga serie. 
PIACENZA - Impresa e rimonta della Copra Piacenza che nell'euroderby italiano contro la Lube Macerata vince la partita 3-0 (25-22, 25-19, 25-20) e il successivo golden set 15-13. Gli emiliani si qualificano ai playoff 6 (quarti di finale) della Champions league di volley dove affronteranno i russi dello Zenith Kazan. Per la Lube il cammino europeo si infrange ancora una volta al golden set contro una connazionale (l'anno scorso era Cuneo), mentre Piacenza alla sua prima esperienza di set aggiuntivo può sorridere. Una partita dominata dai vice campioni d'Italia che ottengono punti preziosi anche dalla cosiddetta panchina e giocano con grande personalità. Viceversa Macerata, rispetto alla squadra che appena una settimana fa si impose tre set a zero, è irriconoscibile: mai entrata in partita e troppo fallosa in ogni fondamentale a cominciare dalla battuta. Per quanto riguarda Piacenza coach Monti si accorge che Vettori fatica (come nella gara di andata) e inserisce al suo posto Le Roux. La mossa è azzeccata perché il francese (13 punti top scorer, un muro, un ace e il 61 per cento in fase offensiva), insieme a Simon (8 punti), prendono per mano la squadra. Ottima la prova del quarantenne Papi (7 punti, 60 per cento in attacco) che, oltre al lavoro in seconda linea, ha la capacità di raddrizzare ogni palla difficile e trasformarla in oro. Ma i padroni di casa giocano una buona prova collettiva: anche Zlatanov e Fei (tre ace il migliore nel fondamentale su 7 punti e 75 per cento in attacco) quando vengono chiamati in causa dalla regia di De Cecco rispondono presente. Viceversa nella nottata più importante della stagione Macerata non ci sta con testa e gambe e nessuno dei suoi campioni finisce in doppia cifra. Kurek e Zaytsev si fermano rispettivamente a otto e sette punti e tanti errori tra attacco e battuta (complessivamente 21 errori e tre ace Macerata, 18 errori e sei ace Piacenza). E quando a una squadra come la Lube manca il servizio impostare gioco diventa complicato. Problemi anche al centro con Stankovic lontano dalla condizione migliore e Podrascanin più presente con quattro muri, sui cinque complessivi di squadra. E per avere un quadro della disastrosa partita basti pensare che l'altro muro arriva dal regista Baranowicz, con i giganti assenti. Parte con il piede giusto Piacenza che mette subito pressione agli avversari. Già al primo time out tecnico gli emiliani hanno un break di vantaggio. Di fronte due squadre che, per motivi diversi, sono costretti a forzare e si vedono sia da una parte che dall'altra tanti errori. Ne approfitta Macerata che prima pareggia e poi sorpassa i padroni di casa. Coach Monti cambia e manda in campo Le Roux (Vettori finisce in panchina). Il francese e Simon riportano la situazione in equilibrio. Nell'alternanza di emozioni (per la Lube sotto rete Martino per Parodi) viene premiata la squadra più costante: la Copra è in vantaggio. Nel secondo set Piacenza conferma in campo Le Roux al posto di Vettori, Macerata risponde con Kovar e lascia in panchina Parodi. La prima parte del parziale porta la firma del giocatore francese che spacca la partita in due e tiene Piacenza sempre avanti. La Lube, finora, non è mai entrata in partita e dalla linea dei nove metri è troppo fallosa. Comunque la capolista della serie A1 è sempre a un passo da Zlatanov e compagni. Alla fine Piacenza commette meno errori e con un ace di Simon porta a casa il doppio vantaggio. Partenza di terzo set fotocopia degli altri con gli emiliani avanti e saldamente ancorati al match. Giuliani mette mano alla panchina e spedisce in campo Patriarca per Stankovic, non al meglio della condizione fisica per colpa di una forma influenzale rimediata nei giorni scorsi, e Parodi sostituisce Kurek. Macerata attacca al 32 per cento e la Copra completa la rimonta e si va al golden set. Il tie break decisivo inizia in maniera nervosa con proteste dei giocatori di Macerata con l'arbitro per un paio di decisioni dubbie. La posta in palio è alta e in campo c'è più tensione che spettacolo. Il primo mini break è di Macerata, buona la reazione dei padroni di casa che rimettono le cose a posto con Simon e Zlatanov. Si prosegue punto a punto con la Lube che commette errori gratuiti, soprattutto al servizio, e Piacenza meno confusa e più tranquilla. I padroni di casa ottengono il break decisivo e non si fanno più raggiungere. Ora nei quarti ci sono i russi dello Zenith Kazan. Risultati delle gare di ritorno dei playoff 12 Zenit Kazan (Rus)-Berlin Recycling (Ger) 3-0 qualif. Zenith Kazan (Rus) Copra Piacenza-Lube Macerata (Ita) 3-0 Golden set 15-13 Jastrzebski Wegiel (Pol)-Tours Vb (Fra) 3-0 qualif. Jastrzebski Wegiel (Pol) Knack Roeselare (Bel)-Asseco Resovia (Pol) 1-3 qualif. Asseco Resovia (Pol) Diatec Trentino (Ita)-Noliko Maaseik (Bel) 3-1 qualif. Diatec Trentino (Ita) Belgorod (Rus)-Budvanska Budva (Mne) 3-0 qualif Belogorie Belgorod (Rus) Il tabellone dei playoff 6 Jastrzebski Wegiel (Pol)-Asseco Resovia (Pol) Diatec Trentino (Ita)-Belogorie Belgorod (Rus) Zenith Kazan (Rus)-Copra Piacenza Argomenti volley volley champions league macerata volley piacenza volley Leggi i commenti I commenti dei lettori 
FIRENZE - Mancano le punte? Segnano i difensori. La Fiorentina vola in semifinale di Coppa Italia seguendo un copione già vincente in campionato, quando fu Gonzalo Rodriguez a stendere il Livorno nel match tristemente ricordato per l'infortunio di Giuseppe Rossi. Senza "Pepito", Gomez e il nuovo arrivato Matri, a piegare la resistenza di un Siena tenace e ben messo in campo ci ha pensato un'incornata di Compper, capace di scacciare via le paure provocate dal momentaneo pareggio di Giacomazzi. I viola si assicurano la doppia sfida con l'Udinese, eliminando l'ultima formazione di Serie B rimasta in corsa. A Beretta non riesce il quarto scalpo di categoria superiore: la Robur aveva già estromesso dal torneo Livorno, Bologna e Catania. APRE ILICIC  - Montella si affida quasi esclusivamente ai titolari, Beretta conferma l'undici capace di sbancare il Massimino otto giorni fa. Ilicic, schierato come centravanti tattico, dopo due giri d'orologio scambia con Joaquin e si presenta a tu per tu con Farelli: lo sloveno va giù, stretto nella morsa del duo Dellafiore-Feddal, ma il replay sembra dare ragione a Giacomelli, che non assegna il penalty. Ancora Fiorentina pericolosa con Cuadrado, destro messo in angolo dal portiere senese. I viola trovano il vantaggio al 20′, sfruttando un'indecisione di Dellafiore: Ilicic porta via il pallone al difensore e batte Farelli con un diagonale destro non irresistibile. Reazione immediata da parte dei bianconeri, Paolucci incorna un cross di Angelo, Neto c'è. I padroni di casa potrebbero allungare sugli sviluppi di un corner ma il sinistro di Aquilani viene respinto da Feddal in area piccola. Il Siena, pur esponendosi al possesso palla gigliato, non rinuncia a ripartire. Giannetti anticipa Roncaglia, perde l'equilibrio, lo ritrova e spara a rete da oltre 35 metri: è un destro splendido, Neto resta immobile ma il pallone non scende a sufficienza. Joaquin vicino al raddoppio in chiusura di frazione, il destro dello spagnolo su sponda efficace di Ilicic non inquadra la porta a causa di una deviazione. COMPPER RISPONDE A GIACOMAZZI  - Se la decisione presa da Giacomelli in avvio di gara sulla caduta di Ilicic sembrava giusta, altrettanto non si può dire a inizio ripresa: Fernandez  -  in grande crescita  -  salta Matheu, contatto evidentissimo e rigore solare non dato ai padroni di casa, che a ridosso del quarto d'ora subiscono il pareggio. Punizione Siena da destra, Valiani al cross, Giacomazzi incorna alla perfezione e trova il palo lontano per l'1-1. Montella ridisegna i suoi col 3-5-2  -  dentro Vargas per Pasqual  -  ma il match resta bloccato, Beretta crede al colpo grosso e inserisce il nuovo arrivato Plasmati.  Non passano nemmeno 60 secondi: corner per la Fiorentina, Ilicic pennella per Compper, solissimo a centro area per il colpo di testa che vale la qualificazione. Il Siena è tramortito, Pizarro prima e Joaquin poi non trovano il tris a causa del palo. Nel frattempo, Montella registra l'infortunio anche del quarto centravanti, quello di fortuna: Ilicic lascia il campo a Matos per un problema che sembra essere di poco conto, nel finale rischia anche il brasiliano per una brutta caduta sulla spalla. L'orgoglio del Siena è infinito, Rosina va per i pali in avvio di recupero ma sulla parata di Neto scorrono i titoli di coda: passa la Fiorentina, Robur fuori a testa altissima. FIORENTINA-SIENA 2-1 (1-0) Fiorentina (4-3-3): Neto; Roncaglia, Rodriguez, Compper, Pasqual (26′ st Vargas); Fernandez, Aquilani, Valero (10′ st Pizarro); Cuadrado, Ilicic (34′ st Matos), Joaquin. (Rosati, Savic, Venuti, Bakic, Olivera, Wolski, Yakovenko, Fazzi, Rebic). All.: Montella Siena (3-4-2-1): Farelli; Matheu (37′ st Belmonte), Giacomazzi, Dellafiore; Angelo, Pulzetti, Valiani, Feddal; Rosina, Giannetti (29′ st Plasmati); Paolucci (14′ st Rosseti). (Lamanna, Milos, Morero, D'Agostino, Schiavone, Spinazzola, Vergassola, Scapuzzi, Thomas). All.: Beretta Arbitro : Giacomelli Reti : 20′ pt Ilicic, 14′ st Giacomazzi, 30′ st Compper Ammoniti : Roncaglia, Giacomazzi, Pulzetti e Cuadrado per gioco falloso, Ilicic per simulazione Recupero : 0 e 5′ Argomenti fiorentina siena calcio coppa italia Leggi i commenti I commenti dei lettori 
Nicolas Burdisso è sbarcato ieri sera all'aeroporto Cristoforo Colombo proveniente da Roma: "Sono pronto a giocare domenica a Firenze". Burdisso, che lasciando la capitale ha detto "Lascio qui un pezzo di cuore" ha sottolineato il ruolo che ha avuto Gasperini per la sua scelta: "Mi ha convinto una sua telefonata, ho capito l'importanza che dà alla mia presenza nel suo progetto. Credo che Genova sia la piazza giusta per me. Sono venuto non pensando al Mondiale, il campionato dovrà essere solo una conseguenza di un bel campionato con il Genoa, con cui voglio tornare al più alto livello". [[ge:rep-locali:rep-genova:76783417]] "Anche Borriello al Genoa? Non mi ha detto niente, certo un attaccante come lui farebbero comodo" aveva scritto Burdisso nel suo commiato sul sito della Roma. Ma il centravanti è sempre più lontano dal Grifone e, anzi, si dà per quasi certo il suo trasferimento al West Ham. Se così fosse anche la cessione di Gilardino al Bologna (il presidente Guaraldi continua a insistere col suo collega Preziosi) diverrebbe difficile perchè il Genoa non avrebbe più il sostituto nel ruolo. Si allontana anche Marquinho, che sta per accasarsi al Verona. Argomenti genoa roma burdisso borriello gian piero gasperini 
Edward Snowden torna a parlare. La fonte del Datagate sceglie proprio il giorno in cui la Privacy and civil liberties oversight board , un'agenzia indipendente governativa statunitense, bolla il programma di spionaggio dell'Nsa come "illegale" e ne chiede la sospensione. Neanche otto mesi dall'inizio delle clamorose rivelazioni sulle strategie di sorveglianza americane e britanniche. Quasi altrettanti dal suo primo botta e risposta online. L'ex tecnico informatico di Cia e National Security Agency risponde sul sito di Free Snowden, la fondazione nata in sua difesa, alla valanga di domande arrivate via Twitter con l'hashtag #AskSnowden. LA TRASCRIZIONE COMPLETA DELLA CHAT Chi gli filtra i cinguettii la prende da lontano. Parte da un tweet sulla democrazia Usa. Un utente chiede infatti se le ferite dello scandalo Nsa riusciranno a rimarginarsi: "Certo, ciò che rende forte il nostro Paese è il sistema di valori  -  risponde Snowden  -  non l'immagine delle nostre agenzie o la struttura delle nostre leggi. Possiamo correggere le leggi, restringere il campo d'azione delle agenzie e chiedere conto agli ufficiali che si sono resi responsabili degli abusi". D'altronde, non c'è modo di difendersi da ciò che l'Nsa può fare, racconta Snowden:  "Una forte difesa crittografica funziona  -  spiega l'ex tecnico dell'agenzia  -  ciò di cui ci si deve preoccupare sono i punti di accesso. Se qualcuno ruba le chiavi o il testo prima che sia crittografato, nulla potrà proteggervi". Torna poi a toccare la sua situazione personale quando qualcuno gli chiede cosa pensi del Whistleblower protection act ritoccato da Obama nel 2012: "Non protegge i contractor privati che lavorano per la sicurezza nazionale  -  risponde  -  e poi ci sono così tanti buchi che la tutela risulta debole, sembra fatta apposta per scoraggiare ogni denuncia anche dell'abuso più palese. Se avessi rivelato al Congresso ciò che sapevo mi avrebbero accusato di un qualche reato. Basta guardare al caso di Thomas Drake. Ciononostante ho fatto enormi sforzi per parlare di questi programmi ai colleghi, ai supervisori e a chiunque potesse ascoltare. Le reazioni sono andate dalla preoccupazione profonda allo sconcerto ma nessuno voleva rischiare lavoro, famiglia e libertà. Il mio caso dimostra chiaramente che c'è bisogno di una riforma della legge di protezione delle fonti. Se avessimo avuto un vero processo in corso, e i rapporti delle violazioni fossero stati presi sul serio, non avrei dovuto sacrificarmi così tanto per fare ciò che a questo punto anche il presidente sembra riconoscere che andasse fatto". Poi torna sulla presa di posizione di Obama, che di recente ha appunto parlato della necessità di riformare il sistema anticipando la decisione odierna della Privacy and civil liberties oversight board : "Il tempismo del suo discorso è interessante  -  continua Snowden  -  anche se accettiamo l'incredibile definizione degli abusi fornita dall'Nsa, e cioè che "qualcuno ha violato le regole e dobbiamo investigare". Abbiamo visto in realtà moltissime situazioni di violazioni intenzionali e precise. Secondo l'ispettore generale dell'Nsa si tratterebbe di sole 12 violazioni, la commissione federale indipendente ritiene invece che il programma di sorveglianza (che per ammissione della stessa Nsa ha toccato 120 milioni di utenze telefoniche americane) non ha contribuito a prevenire attacchi terroristici. Non c'è giustificazione per continuare una pratica incostituzionale con una percentuale di successo ferma allo 0 per cento". Che qualcosa vada fatto per proteggersi, però, Snowden lo ammette: "Non tutta l'attività spionistica è negativa. Il problema è la sorveglianza indiscriminata di massa, quando i governi tracciano miliardi e miliardi di innocue comunicazioni ogni giorno  -  risponde a un altro tweet  -  questo si fa non perché sia necessario ma perché le nuove tecnologie lo rendono semplice ed economico. Credo che una persona debba comporre un numero, fare un acquisto, spedire un sms, scrivere un'e-mail o visitare un sito senza pensare a cosa risulterà dalla memorizzazione di quelle attività. Un problema globale che l'America deve risolvere. L'Nsa, così come il resto della rete di intelligence, ha tutti i mezzi per fare una sorveglianza mirata senza estenderla all'intera popolazione. Se abbiamo la tecnologia per introdurci in ogni dispositivo, compreso il telefono di Angela Merkel, non c'è scusa che tenga per sprecare tempo ad ascoltare le telefonate delle nonne in Missouri". Ma il tema delle reazioni internazionali è essenziale e viene toccato da decine di domande: "Dobbiamo lavorare insieme per una limitazione internazionale dello spionaggio  -  risponde Snowden  -  nessuno dovrebbe poter introdursi in infrastrutture critiche. Ma dobbiamo anche riconoscere che le leggi nazionali non risolvono il problema. Un divieto in Burundi non blocca le spie in Groenlandia. Serve un forum globale, finanziato globalmente, incaricato dello sviluppo degli standard di sicurezza che rafforzino il diritto alla privacy tramite la scienza e la tecnologia. Il modo più semplice per garantire la sicurezza delle comunicazioni di un Paese è renderle sicure a livello planetario". Insomma, le agenzie di sicurezza sono popolate da persone "che provano a fare la cosa giusta e posso testimoniare per esperienza diretta che sono preoccupate da ciò che preoccupava anche me. Quelli da cui bisogna difendersi sono gli alti ufficiali che autorizzano questi programmi incostituzionali e gli inaffidabili meccanismi come la Fisa, la corte segreta, un'autorità debole che approva il 99,97 per cento delle richieste governative. In 33 anni ha negato solo 11 richieste su 33.900. Sono loro che ci hanno spinto oltre. Anche il presidente ora è d'accordo su questo. Raccogliere registrazioni di telefonate ed e-mail di ogni americano è uno spreco di soldi, tempo e risorse umane che potrebbero essere impiegate meglio perseguendo chi è seriamente sospettato". LO SCANDALO DATAGATE Così non si può continuare per due ragioni. Da una parte per i rischi sulla natura stessa dell'essere umano: "Se siamo osservati ci muoviamo meno liberamente, e dunque siamo di fatto meno liberi" spiega Snowden. "L'altra conseguenza dei programmi è che creano delle registrazioni permanenti delle nostre attività quotidiane anche senza alcuna violazione. Questo consente investigazioni retroattive, spesso fino a cinque anni. Potrai non ricordarti dov'eri a cena il 12 giugno 2009 ma il governo lo saprà. Una società in cui il monitoraggio pervasivo delle attività civili diventa routine svolta dalla libertà verso una struttura illiberale di indagini preventive, una specie di Stato quantificato. Non è ciò che abbiamo ereditato". Tornare a casa? Non è ancora possibile: "Sarebbe la soluzione migliore per governo, opinione pubblica e per me  -  conclude l'ex consulente di Booz Allen Hamilton  -  non con queste leggi non si può, non mi proteggono. Non c'è speranza di sottopormi un giusto processo e dunque non c'è modo di tornare in America e affidare il mio caso a una corte". 
FIRENZE - Un successo pesante, nonostante l'emergenza. Vincenzo Montella analizza il successo contro il Siena e guarda già alla semifinale con l'Udinese. "Abbiamo visto oggi che non essere al 100% mentalmente può farti trovare difficoltà ovunque. Ci godiamo la semifinale dopo aver eliminato un avversario ostico, cui rendiamo onore: è stata una vittoria meritata e ci andiamo a giocare una doppia sfida con una squadra come l'Udinese, che in campionato ci ha battuto. Chi arriva fin qui ha valore, la formazione di Guidolin ha eliminato Inter e Milan quindi certamente non è lì per caso. Hanno qualità e giocatori che possono cambiare una partita con una giocata. Arrivare in finale di Coppa Italia ti permette di poter vincere un trofeo e di andare in Europa, non è una cosa da poco e se ne stanno accorgendo in parecchi". TRA INFORTUNI E NUOVI ARRIVI  - Il tecnico della Fiorentina cerca di fare il punto sulla situazione degli infortunati e dei nuovi arrivati in casa viola. "Ad oggi non c'è nulla di nuovo, aspettiamo la prossima visita di Rossi, per Gomez c'è uno spiraglio: si sta allenando da solo sul campo e questo ci mette ottimismo. Domani vedremo se Matri si allenerà col gruppo, non vogliamo correre rischi ma stiamo vedendo cosa succede agli attaccanti della Fiorentina quando scendono in campo. Oggi Ilicic ha disputato una gara di grande intensità, Matos si dà sempre molto da fare, Rebic è un ragazzo di enorme prospettiva anche se ora è un filo indietro rispetto agli altri. Rossi-Gomez per noi era la coppia dei sogni, spero di vederli giocare insieme quanto prima, se non quest'anno, nel prossimo. Anderson? Da lui mi aspetto cambio di passo, dinamismo, intensità. Mi auguro abbia voglia di recuperare il terreno perduto in queste stagioni, con le motivazioni giuste può essere un elemento di primissima fascia e aggiunge temperamento e mentalità vincente al nostro gruppo. Forse numericamente ci manca qualcosa in difesa, a meno di far giocare un elemento della Primavera". PRADE': SIAMO A POSTO COSI'  - L'emergenza non preoccupa Daniele Pradè: il direttore sportivo della Fiorentina chiude ogni porta in chiave mercato. "Pandev è fortissimo ma non ci serve, non abbiamo mai iniziato una trattativa con il Napoli. Paletta non è un nostro obiettivo, noi per ora siamo a posto così nonostante tutta la sfortuna accumulata con gli  infortuni. Abbiamo un tetto salariale molto alto e non possiamo inserire un nuovo calciatore ogni volta che se ne fa male uno. Quello che dovevamo fare lo abbiamo fatto, Matri e Anderson sono cinque milioni di ingaggi in più e rappresentano un grande sacrificio. Forse oggi non siamo stati particolarmente brillanti ma abbiamo centrato l'obiettivo, vincere le partite giocate non benissimo è sempre importante". BERETTA: GRANDE PROVA  - Deluso per il risultato, non per la prestazione: Mario Beretta ha visto un grande Siena, capace di mettere in difficoltà la Fiorentina. "Avevamo fatto la bocca ai supplementari, mettendo in difficoltà una squadra che in Serie A si sta giocando il terzo posto: la nostra è stata una grandissima prestazione, due errori difensivi ci sono costati due gol, abbiamo comunque giocato con coraggio e c'è un po' di rammarico per non aver raggiunto i supplementari. Dispiace un po' per una classifica che in campionato è condizionata dalla penalizzazione, noi eravamo partiti per conservare la categoria e se riusciremo a raggiungere i playoff ce li giocheremo fino in fondo. Giannetti? Penso possa già ambire a giocare in Serie A, ovviamente molto dipenderà dalla sua crescita ma le qualità ci sono". Argomenti fiorentina siena calcio coppa italia vincenzo montella Leggi i commenti I commenti dei lettori 
