LONDRA - Non basta l'esordio di Di Maria - in campo per 70' - a regalare al Manchester United il primo sorriso della stagione. I "red devils" pareggiano 0-0 sul campo del fanalino di coda Burnley - che conquista così il suo primo punto - rimandando ulteriormente l'appuntamento con la vittoria. Due pareggi e una sconfitta, questo il magro bottino della squadra di Luis Van Gaal nelle prime tre giornate di campionato, un ruolino di marcia non certo esaltante. Che colloca i "red devils" sul fondo della classifica. Match difficile sin dall'inizio per gli uomini di Van Gaal, che rischiano subito di andare sotto, quando Jones colpisce la traversa su punizione al terzo minuto, a De Gea battuto. Non paga neanche la presenza contemporanea di tutte e tre le stelle dell'attacco: Rooney, Van Persie e De Maria. I Diavoli rossi - sotto gli occhi di sir Alex Ferguson presente in tribuna - non riescono a sbloccare il risultato. E in più la difesa mostra diversi aspetti ancora da registrare. Un aiuto potrebbe venire dall'ultimo colpo annunciato oggi: si tratta del difensore olandese Daley Blind. Un tassello in più per Van Gaal, che dovrà mettere ordine in un cantiere ancora aperto. Prima di sprofondare più in basso. [[ge:rep-locali:repubblica:94724513]] CITY KO IN CASA - Scivolone casalingo del Manchester City, che dopo aver travolto lunedì il Liverpool nel primo 'Monday night' di stagione si fa sorprendere tra le mura amiche dallo Stoke City. E' Diouf al 58' a regalare una grande soddisfazione all'ex tecnico dei Citizens Mark Hughes. In testa alla classifica si conferma lo Swansea (poi raggiunto dal Chelsea dopo il posticipo serale): secco 3-0 al West Bromwich con la doppietta di Dyer e il sigillo di Routledge. Gallesi a punteggio pieno dopo tre giornate. Prima vittoria per il Qpr: 1-0 al Sunderland di Giaccherini con la rete di Austin nel recupero del primo tempo. Graziano Pellè contribuisce con un gol al successo esterno del Southampton sul campo del West Ham: 3-1 per la squadra di Koeman trascinata dalla doppietta di Schneiderlin. Spettacolare pareggio (3-3) tra Newcastle e Crystal Palace. CHELSEA SHOW - Nel posticipo spettacolare successo esterno del Chelsea, che sul campo dell'Everton si è imposto per 6-3. Partita rocambolesca a "Goodison Park", con gli uomini di Josè Mourinho subito avanti di due reti (Diego Costa e Ivanovic) e avvicinati al 45' da Mirallas. Pioggia di gol - ben cinque - tra il 67' e il 78': dopo l'autorete di Coleman, tocca a Naismith, Mikel, al grande ex Eto'o (entrato da pochi minuti e all'esordio con i Toffees) e a Ramires. Nel finale il definitivo 6-3 ancora ad opera di Costa. Con questa vittoria gli uomini di Mourinho riagguantano al comando, a punteggio pieno, il sorprendente Swansea di Garry Monk, mentre l'Everton è fermo a quota 2. Argomenti premier league calcio inglese manchester city chelsea fc manchester united angel di maria luis van gaal Leggi i commenti I commenti dei lettori 
None Leggi i commenti I commenti dei lettori 
ROMA – Troppo poca Fiorentina nel primo tempo per portare a casa un risultato positivo. La disamina della gara da parte di Vincenzo Montella è, come al solito, lucida e puntuale: “Abbiamo disputato un brutto primo tempo dal punto di vista dell’intensità, arrivavano sempre prima loro sul pallone. Abbiamo provato a chiuderci più bassi per essere più compatti in difesa, ma purtroppo abbiamo pensato più a difendere che ad attaccare. Nonostante questo abbiamo concesso solo un contropiede alla Roma su una nostra ripartenza, che ci è costato il gol. Nel secondo tempo, invece, ho visto un’ottima reazione da parte nostra e per mezzora abbiamo giocato in modo molto continuo senza mai soffrire, anzi mettendo noi in difficoltà la Roma. Nella ripresa in termini di continuità e tenuta ne avevamo più noi”. [[ge:rep-locali:repubblica:94752650]] Montella, poi, difende Gomez autore di una prova al di sotto dei suoi livelli: “Ho visto Gomez perfettamente integrato nella squadra, anche se può fare meglio”. Chiamato a spiegare la scelta di schierare Brillante dal primo minuto, Montella ha invece dichiarato: “Brillante è un ragazzo che sta dimostrando tanto e che può crescere, mentre Aquilani ha avuto qualche difficoltà in settimana in termini di continuità. Quindi ho fatto questa scelta”. [[ge:rep-locali:repubblica:94734713]] Argomenti calcio serie a fiorentina vincenzo montella Leggi i commenti I commenti dei lettori 
MADRID - Con qualche difficoltà in più del previsto, l'Atletico Madrid batte il neopromosso Eibar per 2-1 e conquista la prima vittoria nella Liga. Di Miranda e Mandzukic le reti per i Colchoneros di Diego Simeone (in tribuna per squalifica), che subiscono poco prima dell'intervallo la rete di Abraham. L'Atletico, ora in testa con 4 punti al pari di Valencia e Celta Vigo, è inserito nello stesso gruppo di Champions League della Juventus. RISULTATI VENERDI' Getafe         - Almeria           1-0 Valencia       - Malaga            3-0 SABATO Athl.Bilbao    - Levante           3-0 Cordoba        - Celta Vigo        1-1 Atl.Madrid     - Eibar             2-1 Espanyol       - Siviglia         1-2 DOMENICA Villarreal     - Barcellona       ore 19 La Coruna      - Vallecano        ore 21 Real Sociedad  - Real Madrid         " Elche          - Granada          ore 23 CLASSIFICA : Atl.Madrid, Celta Vigo, Valencia 4 punti; Athletic Bilbao, Barcellona, Eibar, Getafe, Granada, Malaga, Real Madrid, Villareal 3; Almeria, Cordoba, Espanyol, Siviglia, Vallecano 1; Elche, La Coruna, Levante, Real Sociedad 0. Argomenti calcio liga atletico madrid Leggi i commenti I commenti dei lettori 
ROMA - Prime convocazioni da ct per Antonio Conte, che ha chiamato 27 calciatori per l'amichevole con l'Olanda (4 settembre a Bari) e per la gara d'esordio nelle qualificazioni europee con la Norvegia (9 settembre a Oslo). Non c'è Mario Balotelli, si rivedono Stephan El Shaarawy e Pablo Daniel Osvaldo, mentre il volto nuovo è Simone Zaza. Gli Azzurri si raduneranno alla mezzanotte di domani a Coverciano, con Sirigu e Verratti, impegnati domani nel campionato francese, che arriveranno nella mattinata di lunedì, mentre Destro raggiungerà il ritiro martedì per motivi personali (si sposa lunedì). Il primo allenamento agli ordini del neo ct è fissato per le 10.30 di lunedì, mercoledì la Nazionale partirà poi alla volta di Bari e, dopo l'amichevole con gli Orange, farà rientro venerdì 5 settembre a Coverciano. Lunedì 8 è in programma la partenza per Oslo, dove il giorno seguente l'Italia scenderà in campo con la Norvegia (calcio d'inizio alle ore 20.45) iniziando il suo cammino nelle qualificazioni europee. L'elenco dei convocati Portieri : Buffon (Juventus), Padelli (Torino), Perin (Genoa), Sirigu (Paris Saint Germain) difensori : Astori (Roma), Bonucci (Juventus), Chiellini (Juventus), Paletta (Parma), Ranocchia (Inter) centrocampisti : Candreva (Lazio), Darmian (Torino), De Rossi (Roma), De Sciglio (Milan), Florenzi (Roma), Giaccherini (Sunderland), Maggio (Napoli), Marchisio (Juventus), Parolo (Lazio), Pasqual (Fiorentina), Poli (Milan), Verratti (Paris Saint Germain) attaccanti : Destro (Roma), El Shaarawy (Milan), Giovinco (Juventus), Immobile (Borussia Dortmund), Osvaldo (Inter), Zaza (Sassuolo). Argomenti nazionale italia antonio conte mario balotelli Leggi i commenti I commenti dei lettori 
ROMA – Inizia con il piede giusto la nuova stagione della Roma e Rudi Garcia non nasconde la propria soddisfazione:  “E’ stato importante aver segnato due reti, anche se sarebbe stato meglio che il secondo fosse arrivato prima. Per me conta di più il gioco sviluppato nel primo tempo, soprattutto contro una squadra di possesso palla come la Fiorentina. Nel primo tempo infatti l’abbiamo avuta noi la palla. Sono contento perché i giocatori si sono impegnati tanto sia dal punto offensivo che da quello difensivo. Manolas e Astori hanno saputo subito adattarsi al nuovo gioco, i ragazzi sono stati bravi anche a recuperare tante palle alte. Comunque è possibile che compriamo un altro giocatore in questo reparto”. Il tecnico giallorosso nel momento di difficoltà della sua squadra ha chiamato a raccolta il pubblico dell’Olimpico: “E’ stata dura dopo un’ora, poi però abbiamo avuto un grande De Sanctis che con due grandi parate ha aiutato molto la squadra a rimanere nel risultato e nella partita. In quel momento duro avevamo bisogno anche dei nostri tifosi, per questo ho cercato di coinvolgerli. Dobbiamo migliorare soprattutto nell’avere pazienza nelle giocate, ma nella prima ora ci siamo espressi con grande maturità. Iturbe? Ha grande talento, abbiamo tutto il tempo per imparare a sfruttarlo. Mi è piaciuto anche Keita che è entrato alla grande e ha dato fluidità al nostro centrocampo".  E a Totti che ha parlato di fioretto per lo scudetto, Garcia replica col sorriso. "Io non dico nulla..."”. [[ge:rep-locali:repubblica:94752638]] DE ROSSI: "GRAZIE A DE SANCTIS" - Daniele De Rossi, come tutti i suoi compagni di squadra, al termine della convincente vittoria della Roma sulla Fiorentina e' andato a festeggiare sotto la curva. Ai microfoni di Sky Sport il centrocampista giallorosso ha commentato: "Abbiamo avuto un pizzico di calo nel finale, ma ci sta nella prima partita di campionato. Concedere un paio di palle goal ad una squadra forte come la Fiorentina ci sta, ma fortunatamente abbiamo uno dei migliori portieri in circolazione". Sara' nuovamente un campionato all'insegna del duello Juve-Roma? "E' molto presto per dirlo, anche perche' molte squadre si sono rinforzate. Noi partiamo per dare fastidio alla Juve che e' la piu' forte, ma tante altre se la giocheranno fino alla fine". Adesso incomincia anche l'avventura con la nuova Nazionale firmata Antonio Conte: "Sono rimasto colpito positivamente dall'incontro con Conte. Sono curioso ed entusiasta di iniziare la nuova avventura con la Nazionale. Non vedo l'ora di iniziare e penso che potremmo prenderci delle belle soddisfazioni. Mi mettero' a disposizione sua cosi' come ho fatto con Prandelli e con tutti gli altri". [[ge:rep-locali:repubblica:94734713]] PALLOTTA: “SABATINI AL LAVORO PER ALTRI DUE ACQUISTI” – Al termine della gara dell’Olimpico, anche il presidente della Roma James Pallotta ha commentato la vittoria della sua squadra ai microfoni di Sky Sport: “C’è stato un tifo incredibile. All’inizio ero nervoso e ho sofferto anche nel secondo tempo, ma le sostituzioni di Garcia sono state tutte azzeccate. Anche la scorsa stagione abbiamo lottato per lo scudetto. Quest’anno ci siamo ulteriormente rinforzati grazie al lavoro di Sabatini che è all’opera per portare forse ancora altri due nuovi acquisti. Destro rimane con noi perché domani deve sposarsi, se lo vendo adesso la moglie mi uccide”. Argomenti calcio serie a as roma rudi garcia Leggi i commenti I commenti dei lettori 
ROMA – La Roma conferma di poter puntare allo scudetto non solo a parole, ma anche con i fatti. Nell’esordio stagionale i giallorossi battono 2-0 la Fiorentina, soffrendo nella ripresa, e rispondono subito alla vittoria della Juventus a Verona contro il Chievo. La condizione fisica delle due compagini deve ancora migliorare, come ha evidenziato un finale con ritmi più bassi e squadre allungate in campo, ma la sfida dell’Olimpico non ha deluso le attese e si è rivelata vivace e godibile. ASSENZE IMPORTANTI DA AMBO LE PARTI – Entrambi i tecnici devono rinunciare a pedine importanti del loro scacchiere. Garcia è costretto a fare a meno di Maicon e Castan in difesa e non può ancora contare su Strootman a centrocampo. Montella, invece, è privo degli infortunati Rossi e Marin e dello squalificato Cuadrado. Il tecnico viola si affida a Borja Valero in posizione di trequartista e preferisce, a sorpresa, Brillante ad Aquilani in mediana. Garcia, dal canto suo, schiera i due nuovi centrali Astori e Manolas e in avanti punta sulla rapidità di Iturbe e Gervinho, chiamati a supportare Totti nel solito ruolo di falso nove. [[ge:rep-locali:repubblica:94752726]] DOMINIO GIALLOROSSO A CENTROCAMPO – Il canovaccio della gara appare subito chiaro: la Roma fa la partita, con un possesso palla prolungato e una fitta ragnatela di passaggi, mentre la Fiorentina cerca di difendersi per poi ripartire. Inizialmente i viola riescono a chiudere tutti i varchi con attenzione, ma con il passare dei minuti i padroni di casa crescono. Nainggolan è incontenibile e garantisce un furore agonistico impressionante in mezzo, mentre Pjanic disegna le sue solite geometrie perfette. Iturbe e Gervinho si invertono spesso sulle corsie laterali per non dare punti di riferimento e nelle rare occasioni in cui la Fiorentina prova a spingersi in avanti Manolas giganteggia in difesa, vincendo tutti i duelli con Babacar e Gomez. NAINGGOLAN FIRMA IL VANTAGGIO – Nonostante la superiorità nel palleggio, per passare in vantaggio, la Roma ha bisogno di un errore dei viola. Al 28’ Brillante perde palla sul pressing di Nainggolan: l’ex Cagliari serve in profondità Gervinho che calcia a rete, ma trova la buona opposizione di Neto. Nainggolan, uomo ovunque di Garcia, però si avventa  sulla respinta e ribadisce in rete. La Fiorentina accusa il colpo e Montella sostituisce Brillante, che a dispetto del nome appare piuttosto spento, con Ilicic, ma la musica non cambia. La Roma controlla senza patemi e va al riposo meritatamente in vantaggio. REAZIONE VIOLA NELLA RIPRESA – Nel secondo tempo la Roma riparte forte e con le accelerazioni di Gervinho prova a chiudere i conti. Tra il 57’ e il 59’ l’ivoriano ha due ottime occasioni, ma sia per la bravura di Neto che per la mancanza di un po’ di cinismo sotto porta non riesce a sfruttarle. Opportunità mancate che i giallorossi rischiano di pagare a caro prezzo. I viola si scuotono e, grazie anche ai cambi di Montella, mettono in difficoltà la Roma. Ilicic colpisce una clamorosa traversa su punizione, con la palla deviata quel tanto che basta da De Sanctis. Poco più tardi il portiere giallorosso compie un’altra prodezza su Babacar che in area da pochi passi si vede parare un tiro a botta sicura. E’ un’altra Fiorentina rispetto a quella del primo tempo, ma la stanchezza inizia a farsi sentire e le due squadre perdono lucidità nel finale. A tempo ormai scaduto ci pensa Gervinho a mettere il punto esclamativo sulla gara alla sua maniera: lanciato alla perfezione da Nainggolan si inserisce tra le maglie della difesa viola, salta anche Neto e fa esplodere l’Olimpico. La Roma c’è e fa paura alla Juve. La Fiorentina, rinfrancata da un buon secondo tempo, attende i rientri di Cuadrado e Rossi per diventare il terzo incomodo. ROMA-FIORENTINA 2-0 (1-0) ROMA (4-3-3): De Sanctis 7; Torosidis 6.5, Manolas 6.5 (21′ st Keita 6), Astori 6, Cole 6; Nainggolan 7.5, De Rossi 6, Pjanic 7.5; Iturbe 6.5 (31′ st Ljajic sv), Totti 6.5 (24′ st Florenzi 6), Gervinho 7. All. Garcia. FIORENTINA (4-3-1-2): Neto 6.5; Tomovic 6, Rodriguez 6, Savic 6, Alonso 5.5; Brillante 5 (35′ st Ilicic 6.5), Vargas 5.5 (26′ st Aquilani 6), Pizarro 5; Borja Valero 5.5; Babacar 6 (18′ st Joaquin 6), Gomez 5.5. All. Montella. Arbitro : Guida di Torre Annunziata. Reti : 28′ pt Nainggolan, 48′ st Gervinho. Note : Serata calda, terreno in perfette condizioni. Spettatori: 50.000 circa. Ammoniti: Savic, Totti, Rodriguez, Alonso, Astori, Torosidis, Cole, Aquilani. Angoli: 2-0. Recupero: 1′; 3′. Argomenti calcio serie a as roma fiorentina Leggi i commenti I commenti dei lettori 
LA PAZ - Tre italiani sono morti in seguito a un incidente che ha visto coinvolto un bus turistico nella regione di Oruro, nella Bolivia occidentale. Solo due sono stati identificati. Si tratta di Franco Cembran, di 53 anni, e di un turista di 30 anni, originario di Marina di  Montemarciano (Ancona), Lorenzo Licciardi. La terza vittima non ha ancora un nome, ma si tratterebbe di una donna di 50 anni, romana. Licciardi aveva prenotato il viaggio con Avventure nel Mondo per una vacanza sognata da tempo, fra Perù e Bolivia. A Marina  di Montemarciano lavorava come idraulico: al rientro da questo viaggio  avrebbe lasciato la casa dei genitori per andare a vivere per conto suo. Ieri  notte invece la famiglia ha ricevuto al telefono la notizia della  tragedia. Lorenzo Licciardi non figurava tra le vittime inizialmente indicate perché,  come il terzo italiano, probabilmente romano, è morto alcune ore dopo in ospedale. La Farnesina sta svolgendo le verifiche del caso. Secondo la polizia boliviana tra le dieci, forse dodici, vittime, otto sono stranieri. Il pullman, affittato all'impresa Trans Turismo Omar, è uscito fuori strada per la velocità e si è schiantato . L'autista, il 30enne Erlan Ivan Rodriguez Machicado, è morto sul colpo. Il capitano della polizia Gonzalo Carrasco ha detto che altre 24 persone , la maggior parte delle quali turisti , sono state ricoverate in vari ospedali di Oruro . Carrasco ha detto che o ltre agli italiani, tra le vittime ci sono anche un australiano ( Kur Stad di 25 anni), due ragazzi svizzeri ( Silvia Linggi Rivero, 23 anni e Steve Rogge, 30) e una peruviana ( Beatriz Pozo Wong-Kit, 25 anni) , due persone non sono state ancora identificate . Tra i feriti anche tedeschi, svizzeri , canadesi , cileni , peruviani e un indiano . Sulle cause dell'incidente è stata aperta un'inchiesta. A quanto risulta dai primi accertamenti, la causa dell'incidente, avvenuto alle 8.30 ora locale (le 15.30 di ieri in Italia) fra Potosì e Oruro, sulla strada Panamericana, a 25 chilometri da Challapata (290 chilometri a sud di La Paz), sarebbe stata l'eccessiva velocità del mezzo. Il pullman tornava nella capitale dal deserto di sale Salar de Uyuni. E' uscito di strada mentre percorreva un'arteria a scorrimento veloce. Le salme, scrive l'Abi, sono state portate all'ospedale San Juan de Dios di Challapata. Argomenti incidenti stradali bolivia la paz 
E così il campionato è ricominciato dalla sfida tra Juve e Roma, un duello che si annuncia elettrizzante e incerto. I bianconeri hanno vinto contro il Chievo con il minimo scarto, ma ben al di là del risultato. I giallorossi hanno risposto in serata, battendo la Fiorentina, che nel cuore della ripresa ha provato a impensierire in tre occasioni De Sanctis. Certo è che Allegri e Garcia hanno dato un primo segnale importante al campionato. Tra due squadre che hanno soluzioni di altissimo profilo e la possibilità di alternare giocatori in grado di dare sempre qualcosa in più. Pur con tante assenze, tanti problemi, sia la Juve che la Roma hanno mostrato numeri e qualità che fanno e faranno la differenza. E se Coman è stato il giocatore più sorprendente di una Juve rinnovata in panchina, dopo l'addio di Conte, la Roma è ripartita dalle sue certezze assolute. Dalle magìe di Totti, da un infaticabile ed eclettico De Rossi, dalla forza dirompente di Nainggolan, dal solito Gervinho, che ha dato elettricità alla squadra, fino alla rete che ha chiuso la partita. Bellissimo il colpo d'occhio dell'Olimpico, affollato per questa prima della Roma. In tribuna c'era anche Antonio Conte, al fianco del presidente del Coni, Malagò, a godersi lo spettacolo. Uno spettacolo fatto di ottime cose in campo e di un entusiasmo palpabile e straordinario sugli spalti. Insomma, la Roma ha vinto la partita con tutti i suoi interpreti. Con i giocatori, con le mosse di Garcia, ma anche con il sostegno dei tifosi. E' stato uno spettacolo nello spettacolo vedere Garcia incitare il pubblico a star vicino alla squadra, per avere in cambio quell'energia necessaria per superare il momento difficile. Sì, in questo debutto ancora una volta ha vinto la forza di una squadra che si identifica nella passione della gente e in quell'urlo liberatorio finale dell'allenatore, che è corso incontro ai suoi collaboratori, saltando per la gioia. L'esultanza di un tecnico di valore, ma anche l'esultanza del tifoso. Perché in questa prima, e l'augurio è per tutti, per l'intero campionato, hanno vinto il cuore e la passione. Il calcio sa essere bellissimo. Ed è quello che ci vuole nella stagione che deve segnare la rinascita di tutto il movimento. Argomenti calcio serie a 
MADRID - Sono stati ritrovati in Spagna Ashya King, il bambino di cinque anni malato di tumore al cervello, e i suoi genitori che giovedì lo avevano portato via senza il consenso dei medici dall'ospedale dell'Inghilterra del sud in cui era in cura da un mese. Erano in un albergo a tre chilometri da Velez Malaga. Brett King, 51 anni e Naghemeh King, 45, erano ricercati dall'Interpol dopo che i responsabili del Southampton General Hospital avevano avvertito che senza le cure Ashya era in pericolo di vita. Dopo l'interrogatorio cui li ha sottoposti la polizia spagnola nei loro confronti è stata formalizzata l'accusa di sequestro di persona. Toccherà ora agli inquirenti far luce sulle ragioni che hanno spinto i King a compiere questo gesto disperato. E a capire anche se sia stata la loro religione - sono testimoni di Geova - ad influire sulla scelta di sottrarre il figlio, malato terminale, alle cure mediche. Ashya è stato ricoverato in un ospedale spagnolo. Ha commosso tutto il mondo l'immagine catturata dalla telecamera di sorveglianza dell'ospedale inglese in cui si vede il papà di Ashya spingere la sedia a rotelle fuori dall'edificio. Poi dei tre si è saputo poco o nulla. Qualcuno li ha visti imbarcarsi su di un traghetto diretto in Francia. Con loro c'erano i cinque fratelli e sorelle di Ashya. Subito dopo la fuga è scattata un'imponente "caccia" internazionale della polizia tra Gran Bretagna e Francia per ritrovare il bambino che è costretto a vivere su una sedia a rotelle e che viene alimentato con un sistema la cui batteria si sarebbe esaurita già ieri sera. "Ashya è gravemente malato e ha bisogno di cure costanti. Se non riceve in tempo immediata assistenza medica rischia la vita", aveva avvertito lo staff che ha in cura il piccolo. I medici hanno tentato, senza successo, di rimuovere il tumore di Ashya, ma poi sono stati costretti a comunicare alla famiglia che il piccolo avrebbe avuto una breve aspettativa di vita. Secondo un'amica dei coniugi King è dopo questa terribile notizia che la coppia avrebbe deciso di cercare aiuto all'estero. Argomenti bimbo malato spagna ashya king 
