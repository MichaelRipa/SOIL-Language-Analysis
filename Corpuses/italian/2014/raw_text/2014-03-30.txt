NAPOLI – "Stanno giocando sempre gli stessi e alla fine paghi dazio". Antonio Conte riconosce che la sconfitta della Juve a Napoli è colpa, principalmente della stanchezza. E per questo fa autocritica. '' Stasera il peggiore sono stato io... Il nostro primo tempo non è stato buono, come approccio e come personalita'. Nel secondo tempo abbiamo fatto meglio e ad un certo punto avremmo anche potuto pareggiare. Ma il Napoli è tornato fuori alla grande e ha meritato. Non dimentichiamo che avevamo di fronte una squadra costruita per vincere, non solo per partecipare". IL NAPOLI HA SPESO PIU' DI NOI  - Il tecnico bianconero torna sulla polemica del fatturato superiore del club bianconero, portata avanti da De Laurentiis e Benitez. "Il Napoli ha investito più di 100 milioni per la squadra, la Juventus 20 (in seguito, Conte ha alzato la cifra a 23, quindi a 25, n. d. r.). Un club può avere un fatturato di 500 milioni, conta piuttosto quanto investe sulla squadra. De Laurentiis deve fare bene i conti e non dimenticare che ha speso più di 100 milioni per la squadra. Noi abbiamo anche venduto molto, ad esempio Giaccherini e Matri, e abbiamo fatto le cose al 'risparmio', finanziando parte del nostro mercato: non è arrivato Messi, ma buoni giocatori. Il Napoli in una estate ha speso quello che io ho speso in tre stagioni. Anche Benitez dovrebbe documentarsi meglio: lui è arrivato in Italia facendo spendere cento milioni al suo presidente. Io vorrei avere questa possibilità almeno una volta in carriera". [[ge:rep-locali:repubblica:82335397]] L'ASSENZA DI TEVEZ SI E' SENTITA  - Tornando alla partita, Conte ammette che l'assenza di Tevez si è fatta sentire: "Vucinic è stato fermo per due mesi e mezzo, Giovinco è rientrato per questa partita, Quagliarella ha avuto problemi. Anche nel reparto avanzato abbiamo avuto emergenza e qualcuno può sentire la stanchezza. Llorente sta giocando sempre, Osvaldo quando chiamato in causa fa le sua parte: Carlos ha personalità e si fa sentire nelle partite più calde, giovedì rientra (per l'andata dei quarti di Europa League con il Lione, ndr) e siamo contenti". MOURINHO NON CE L'AVEVA CON NOI  - Infine, Conte non vuole rispondere alle provocazioni di Mourinho: "Non ce l'aveva con la Juve, ha parlato di Porto, Benfica e Napoli, secondo me voleva sminuire il successo di Beniret dell'anno scorso, quando ha vinto l'Europa League. Il suo obiettivo era chiaro". BUFFON: SIAMO UN PO' APPANNATI  - Gigi Buffon riconosce che la squadra è in un momento d'appannamento: "Ci aspettavamo una squadra che avrebbe giocato con un grande ritmo, che avrebbe sputato l'anima pur di prendersi lo scalpo della Juventus, mentre noi siamo arrivati a questa partita un po' in affanno. Per capire il perché di questa nostra condizione basta guardare i giornali, i bollettini medici, gli impegni dell'ultimo mese e mezzo, quando la coperta diventa corta può accadere. Gli ultimi impegni nell'ultimo mesetto non ci ha visti brillanti, quella macchina schiacciasassi di qualche mese prima". MI ASPETTO UNA REAZIONE DA GRANDE SQUADRA  - Il portiere bianconero non teme, però, ripercussioni da questo ko, neanche in chiave Europa League. "Bisogna preoccuparsi il giusto. Se siamo una grande squadra dobbiamo reagire quando di tanto in tanto ci capita di perdere. Dobbiamo avere la reazione veemente, da grandi campioni. Di solito è stato cosi e dovrà esserlo anche questa volta". Argomenti serie a juventus fc antonio conte Leggi i commenti I commenti dei lettori 
None Leggi i commenti I commenti dei lettori 
NAPOLI – La Juve è caduta, viva la Juve. Dopo la 22 giornate la capolista inciampa al San Paolo e rallenta la sua corsa record verso lo scudetto. Certo la terza stella, e l'obiettivo dei 100 punti, restano tranquillamente nel mirino. Ma è indubbio che la squadra bianconera ha sbagliato serata. Sorride il Napoli che vince con merito al termine di una delle più brillanti partite della stagione. Gli azzurri hanno tirato fuori l'orgoglio e hanno dominato gli avversari dall'inizio alla fine. E il secondo posto, malgrado la strepitosa marcia della Roma, resta ancora possibile. JUVE, IL CENTROCAMPO E' STANCO  - La Juve ha sbagliato l'approccio alla partita. Si è fatta sorprendere da un Napoli più motivato e, una volta sotto, non è riuscita a raddrizzare la barca. I bianconeri hanno sofferto soprattutto la prova sottotono a centrocampo del trio Vidal-Pirlo-Pogba. La difesa è stata meno coperta del solito e, inevitabilmente, ha finito per incassare due reti pesantissime. In vista del rush finale di stagione, dato anche l'impegno in Europa League, Conte farà bene ad attuare un logico turn-over. NAPOLI, UNA PROVA DA INCORNICIARE  - Il Napoli ha disputato una partita praticamente perfetta. Impeccabili Albiol e Fernandez al centro della difesa, superaltivi Henrique e, soprattutto, Ghoulam sugli esterni, incontenibili davanti gli ispirati Callejon ed Insigne. E in una serata in cui tutto ha girato per il meglio ha fatto piacere anche rivedere su discreti livelli Hamsik a cui ora manca solo il gol per ritrovarsi definitivamente. [[ge:rep-locali:repubblica:82335397]] CONTE LANCIA OSVALDO VICE-TEVEZ  - Benitez ha deciso di sfruttare la duttilità di Henrique inserendolo a destra al posto di Reveillere in una difesa dove è tornato titolare Fernandez accanto ad Albiol. Sul fronte opposto, Conte ha schierato la formazione migliore possibile, lanciando Osvaldo al posto dello squalificato Tevez. CALLEJON FA IMPAZZIRE IL SAN PAOLO  - I bianconeri hanno avuto un approccio molle e il Napoli li ha subito messi alle corde giocando in velocità: Buffon ha dovuto compiere tre interventi prodigiosi per respingere le conclusioni ravvicinate di Callejon, Higuain e Hamsik. Ma nulla ha potuto al 37' quando ancora Callejon, bruciando sul tempo Asamoah su un cross dalla sinistra di Insigne, lo ha infilato di destro al volo da pochi passi. Una rete viziata da una millimetrica posizione di fuorigioco, difficilmente rilevabile, però, dal guardalinee. CONTE, CAMBI INFRUTTUOSI  - La Juve ha tentato di replicare da grande squadra alzando, nella ripresa il baricentro, ma al di là di qualche buona iniziativa di Lichtsteiner non è andata. Conte ha provato a cambiare qualcosa inserendo forze fresche (Isla, Marchisio e Vucinic per Asamoah, Pogba e Osvaldo) ma l'unica conclusione verso la porta azzurra è arrivata da un destro a giro del montenegrino, tra l'altro fuori misura. MERTENS CHIUDE I CONTI  - Il Napoli ha controllato con ordine e, dopo aver chiamato in causa Buffon con una punizione dal limite di Ghoulam e un destro da fuori di Hamsik, ha meritatamente raddoppiato grazie a un'iniziativa di due nuovi entrati, Pandev e Mertens: il macedone ha lanciato il belga che, dopo aver eluso la marcatura di Marchisio, ha gelato Buffon con un preciso destro in diagonale dal limite. Gara finita e tutti a casa. Il Napoli, così, può continuare a sognare la Champions diretta. Alla Juve non resta che rimboccarsi le maniche. La Roma, d'altronde, non molla e mercoledì potrebbe tornare a -8. Non c'è tempo per distrarsi. NAPOLI-JUVENTUS 2-0 (1-0) Napoli (4-2-3-1): Reina 6.5; Henrique 6.5, Fernandez 6.5, Albiol 7, Ghoulam 7.5; Jorginho 6, Inler 6.5; Callejon 7.5 (43′ st Dzemaili sv), Hamsik 6.5 (33′ st Mertens 7), Insigne 7; Higuain 6.5 (28′ st Pandev 6,5). (80 Doblas, 15 Colombo, 16 Mesto, 5 Britos, 2 Reveillere, 22 Radosevic, 85 Behrami, 13 Bariti, 91 Zapata). All.: Benitez. Juventus (3-5-2): Buffon 7; Caceres 6, Bonucci 6.5, Chiellini 6; Lichtsteiner 6.5, Vidal 5.5, Pirlo 5.5, Pogba 5.5 (16′ st Marchisio 5), Asamoah 6 (8′ st Isla 6); Osvaldo 5 (24′ st Vucinic 6), Llorente 5. (30 Storari, 34 Rubinho, 38 Mattiello, 46 Penna, 20 Padoin, 12 Giovinco). All.: Conte. Arbitro : Orsato di Schio 6,5. Reti : nel pt 36′ Callejon; nel st 35′ Mertens. Angoli : 8-3 per il Napoli. Recupero : 1′ e 6′. Ammoniti : Inler, Lichtsteiner, Bonucci ed Henrique per gioco scorretto; Vidal per comportamento non regolamentare (simulazione). Spettatori : 45.000. Argomenti ssc napoli serie a juventus fc Leggi i commenti I commenti dei lettori 
NAPOLI – "Grande prestazione, possiamo riprendere la Roma". Rafa Benitez è entusiasta della prova del Napoli. "Abbiamo giocato alla grande contro un'ottima squadra. Siamo stati bravi soprattutto a creare occasioni gestendo il possesso palla. Non era facile contro una Juve che si è difesa con tanti uomini dietro alla linea della palla. E' più facile trovare le concentrazioni contro le grandi, ora dobbiamo cercare di farlo anche con altre squadre giocando con questa intensita"'. POSSIAMO ANCORA MIGLIORARE  - Benitez, comunque, non si accontenta: "Abbiamo fatto benissimo, ma non siamo stati perfetti perché abbiamo fallito qualcosa. Possiamo ancora migliorare. La chiave della vittoria è stato il possesso palla, per la Juve era difficile rimontare senza recuperare la sfera. Mantenere questo livello per tutta la stagione non è facile". Cosa manca al Napoli per vincere? "Serve tempo, la Juve ha 300 milioni di euro e ha una grande rosa. Oggi non c'era Tevez ma c'era Osvaldo, calciatori di grande qualita'. Quando manca un titolare, nella Juventus c'è sempre un calciatore di pari livello". CON CHIELLINI NULLA DI PARTICOLARE  - Il tecnico spagnolo spiega, infine, la scaramuccia con Chiellini nel primo tempo: "Un episodio di campo, nulla di particolare. Lui stava protestando, io gli ho detto che si trattava di un semplice intervento di gioco". [[ge:rep-locali:repubblica:82335397]] DE LAURENTIIS: ORGOGLIOSO DI QUESTA SQUADRA  - Aurelio De Laurentiis è entusiasta: "Stasera ci siamo divertiti. Così si gioca! Non c'erano 20 punti tra noi e loro, non ce ne sono 17. Sono orgoglioso di questo Napoli. Adesso date a me i 150 milioni di fatturato di differenza che ci sono con la Juve e vinco gli scudetti per i prossimi 10 anni". Il presidente azzurro analizza così la partita. "Nella prima parte del match abbiamo avuto il pieno controllo del campo, nel secondo tempo la partita è stata sicuramente più equilibrata. Stasera dobbiamo gioire e smetterla di lamentarci, altrimenti sembriamo dei rosiconi", conclude. INSIGNE: VITTORIA IMPORTANTISSIMA  - Lorenzo Insigne è stato tra i migliori e si gode la serata: "'E' una vittoria importantissima, ci tiene sempre più sicuri al terzo posto e vicini alla Roma. Lotteremo sino alla fine del campionato, sperando di giocare così e di toglierci tante soddisfazioni. Ringrazio i tifosi che ci hanno dato una grossa mano. Abbiamo ripagato il loro affetto con una grande prestazione e con una bella vittoria". HAMSIK: STO MEGLIO, SONO SERENO  - Marek Hamsik è apparso in crescita:  "Personalmente le ultime gare sono state positive, se arriva il gol meglio, altrimenti sono comunque sereno. Abbiamo disputato un'ottima gara, abbiamo meritato di vincere. Questa vittoria è un'ulteriore spinta per la rincorsa alla Roma, ma vediamo cosa farà la Roma mercoledi', siamo ancora dietro, speriamo di avvicinarci ancora". Argomenti ssc napoli serie a rafael benitez aurelio de laurentiis Leggi i commenti I commenti dei lettori 
Benitez ha vinto la sua sfida anche personale con la Juve e, dopo le polemiche dichiarazioni della vigilia, si è tolto la soddisfazione di battere i Campioni d'Italia. Certo, è stata la vittoria di Callejon, che ha firmato il gol del vantaggio. E' stata la vittoria di Mertens, che ha segnato una splendida rete, con un diagonale potente, velenoso e preciso. Ma senza parlare di un confronto diretto con Conte, che non ha certo nulla da rimproverarsi, è stato anche o forse soprattutto il successo di Rafa Benitez, che ha messo in campo una squadra aggressiva ma equilibrata, spregiudicata ma anche attenta alla fase di copertura.  Il Napoli, a differenza di altre partite, non è stata infatti una squadra che ha creato e concesso in quantità industriale. No, stavolta è stato un Napoli diverso, bello ed entusiasmante, ma mai troppo sbilanciato. Per questo la Juve ha avuto il solito predominio territoriale, per questo la Juve ha spinto con tutti i suoi uomini nella metà campo avversaria, ma raramente ha avuto quelle occasioni che tradizionalmente sforna con impressionante frequenza. Il Napoli ha giocato i primi 25 minuti con una intensità impressionante, poi si è messo lì, con attenzione e pazienza, per costruire un successo che pesa parecchio. Pesa per il prestigio che aveva la sfida, pesa anche in classifica, perchè il Napoli è ancora lì, sulla scia della Roma. Che pure voleva un risultato del genere, Già, lo aveva detto senza mezzi termini Garcia che avrebbe tifato per il Napoli, per poter guardare ancora al primo posto piuttosto che a difendere il secondo. E' davvero così? C'è davvero una speranza per i giallorossi si poter addirittura contendere lo scudetto ai Campioni d'Italia? Francamente sembra una missione quasi impossibile, perchè il vantaggio è sempre molto cospicuo e la Juve ha dimostrato - da grandissima squadra qua è - di saper assorbire anche le delusioni. Insomma, la Juve resta sempre la Juve. E questo accresce i meriti del Napoli, che ha battuto una signora squadra, che non è stata certo a guardare. La Juve ci ha provato, con il carattere che ha sempre dimostrato e con il gioco che certo non le difetta. La Juve ha lottato, ha corso, con quello spirito che Conte è riuscito a trasmetterle. Ma dall'altra parte stavolta c'era un Napoli così Squadra come si era visto soltanto nei momenti migliori. Ha ragione Benitez ad essere felice. Questo è il Napoli, questo è il suo Napoli. Se sarà sempre così, se sarà spesso così, se troverà questa continuità, il futuro sarà assicurato. Un futuro da grandissimo Napoli targato Benitez. Argomenti tackle 
A pochi mesi dalla Mini Transat, già una nuova stagione. Prima regata tra Talamone e l’arcipelago toscano. Vince la coppia mista Andrea Pendibene e Giovanna Valsecchi su ITA 520 Marina Militare, davanti agli esordienti Andrea Fornaro e Raffaele Fredella. Gli scafi di serie strapazzano i prototipi… 5 VIDEO La ripartenza dei Mini 650, classe che ormai definire in crescita rischia di essere un eufemismo, è stata nella regata Arcipelago 650: 170 miglia di gimkana tra le stupende isole toscane, con arrivo e ritorno a Talamone: Talamone-Giannutri-Capraia-Talamone, che si è corsa in doppio. Il Mini ITA 520 il Serie con i colori della Marina Minitare Italiana, condotto da Andrea Pendibene e Giovanna Valsecchi si è aggiudicato l'edizione 2014 della Arcipelago 650, tagliando la linea del traguardo alle 13:40:20. Secondo posto per l'esordiente Serie ITA 857 Sideral timonato da Andrea Fornaro e Raffaele Fredella che hanno tenuto testa e battagliato fino all'ultimo con il Mini Marina Militare. Al momento di scrivere a poche miglia dal traguardo ci sono il Serie ITA 622 Black Bull (Frassinetti/Bona) che sta lottando per il terzo posto con l'altro Serie ITA 469 (Marongiu/Cao). LA CLASSE MINI COMMENTA L’AVVIO DI STAGIONE Guardando l'elenco degli iscritti dell'Arcipelago 650, molte sono le considerazioni da trarre. Innanzitutto, fra i 12 iscritti, 7 Serie e 5 Proto, solo uno batte bandiera straniera: si tratta di 509 Banzai, Mini Olandese della coppia Kovacs-Kuzma. Perché questa assenza di Ministi stranieri?! Forse nell’anno post-Transat è fisiologico che ci siano meno iscritti, forse è la forte vicinanza con la prima regata del circuito francese (la Lorient BSM 2014, in partenza il 5 Aprile da Lorient) che tiene lontani gli avversari francesi, forse…forse… Altra considerazione da fare, riguarda gli equipaggi e le barche al via: ci sono alcuni marinai e Mini “nuovi” ed è un segno positivo per la Classe. Fra i Serie, troviamo l’agguerrita “new entry” 857 Sideral di Andrea Fornaro, in doppio con Raffaele Fredella, che ha battagliato con 520 Marina Militare di Pendibene-Valsecchi e con 622, recentemente ribattezzato Black Bull Sailing Team, dell’armatore Platone, che per questa regata affidata il suo mezzo al “fresco-di- Transat” Alberto Bona, in doppio con Andrea Frassinetti. Al via anche Federico Cuciuc su 556 Your Sail in doppio con Emanuele Grassi, e gli immancabili 608 Janaina del fido equipaggio Castelli-Masetti, 538 Jolly Roger di Sabiu-Ciccarelli e 469 Polus, dell’equipaggio 100% sardo Cao-Marongiu. Nei Proto, fra le “novità” il 414 Jrata di Giuliano in doppio con il bravo ed esperto minista Andrea Rossi e l’entuasiasta equipaggio Ferrara-Cavallo a bordo di 798 Marineria Italiana. A contendersi un bell’arrivo, anche l’146 Hasta Siempre di Francese-Zirone e  l’126 Duchessa Extra di Ricchetti-Corti. (Francesca Pradelli – da classemini.it) GLI ISCRITTI CATEGORIA SERIE? ITA 538 – Jolly Roger – Skipper: Sabiu L. Co skipper: Ciccarelli. M?ITA 857 – Sideral - Skipper: Fornaro A. Co skipper: Fredella R.?ITA 469 – Polus – Skipper: Cao R. Co skipper : Marongiu C.?ITA 556 – Your Sail – Skipper : Cuciuc F. Co skipper: Grassi E.?ITA 608 – Janaina – Skipper: Castelli A. Co skipper: Masetti M.?ITA 622 – Black Bull Sailing Team – Skipper: Platone P. Co skipper: Frassinetti A.?ITA 520 – MARINA MILITARE – skipper Pendibene A, co skipper Valsecchi G. CATEGORIA PROTO? ITA 126 – Duchessa Extra – Skipper: Ricchetti N. Co skipper: Corti G.?HUN 509 – Banzai – Skipper: Kovàcs T. Co skipper: Kuzma J.?ITA 146 – Hasta Siempre – Skipper: Francese G. Co skipper: Zirone F.?ITA 798 – Ciambra Marineria Ita – Skipper: Ferrara G. Co skipper: Cavallo E.?ITA 414 – Jrata – Skipper: Giuliano R. Co skipper: Rossi A.?ITA 542 – Una vela per la pace – Skipper: Rossetti T. Co skipper: Guidetti F. VIDEO ARCIPELAGO 2014: PARTENZA VIDEO AERCIPELAGO 2014: PARTENZA 2 VIDEO ARCIPELAGO 2014: BOA 1 VIDEO ARCIPELAGO 2014: BOLINA VIDEO ARCIPELAGO 2014: BOLINA 2 http://arcipelago650.blogspot.it Leggi i commenti I commenti dei lettori 
NAPOLI - Cori di discriminazione territoriale si sono levati allo stadio San  Paolo da parte dei tifosi della Juventus. Intorno al 30' del secondo  tempo dal settore ospite si è sentito alcune volte il coro "Vesuvio  lavali col fuoco". Alcune bottiglie di plastica piene d'acqua  sono invece state lanciate dalle tribune del San Paolo in campo verso  Pirlo al 35' del secondo tempo. Il giocatore juventino, che si accingeva  a battere un calcio d'angolo, si è allontanato dalla bandierina  rivolgendosi all'arbitro che ha interrotto il gioco per alcuni secondi.  Insigne si è poi rivolto ai tifosi azzurri in tribuna invitandoli a  interrompere le intemperanze e Pirlo ha poi potuto battere il corner. Argomenti serie a ssc napoli juventus fc Leggi i commenti I commenti dei lettori 
None Leggi i commenti I commenti dei lettori 
ROMA - Dopo sei anni di finali scudetto consecutive, la Diatec Trentino viene eliminata dalla corsa tricolore ai quarti di finale dei playoff di volley da Casa Modena e non potrà difendere il titolo conquistato un anno fa. La squadra allenata da Serniotti perde anche gara due e, nello storico palazzetto emiliano, abbandona le residue speranze di raggiungere gara tre. Viceversa Modena sogna e si prepara alla semifinale contro Macerata. Infatti la Lube passeggia a Verona dimentica le sofferenze di gara uno con una prova convincente in trasferta e si regala la dodicesima semifinale della sua storia. L'altra sfida sarà tra Piacenza e Perugia. Anche per loro discorso chiuso a gara due rispettivamente vincendo a Città di Castello e Cuneo (altra habitué dei piani alti). I quarti si chiudono, così, senza dover ricorrere alla cosiddetta bella e con Trento unica delle prime quattro della regular season fuori dalla semifinale. Ora una settimana di allenamento prima delle partite in programma domenica prossima. Tutto facile per la corazzata Macerata a Verona contro la Calzedonia. Finisce 0-3 (18-25, 18-25, 13-25) in un'ora e dieci minuti di gioco. La parte del leone spetta a Ivan Zaytsev autore di 17 punti (mvp con il 78 per cento di positività in fase offensiva, due ace e un muro). Tra i veneti solo Ter Horst (11 punti) si fa sentire, ma non basta per fermare una Lube decisa a concentrarsi sul futuro. La Calzedonia stasera non va oltre il 35 per cento di squadra in attacco e fatica in ogni settore della rete. In un'ora e diciannove minuti di gioco Piacenza vince anche gara due a Città di Castello 0-3 (20-25, 22-25, 21-25) e raggiunge la semifinale scudetto che giocherà contro Perugia. L'Altotevere sarà impegnata nei playoff per il quinto posto contro Molfetta. Buona e convincente la prestazione degli uomini di coach Monti che dimostrano più lucidità e attenzione rispetto alla sfida di tre giorni fa bloccando fin da principio Città di Castello. I padroni di casa, infatti, rispetto a gara uno, non riescono nemmeno a conquistare un parziale, complice una Copra che concede veramente poco in tutti i fondamentali. A ispirare il gioco emiliano il palleggiatore De Cecco, riconosciuto migliore della sfida. Per il resto l'attacco ospite arriva al 59 per cento e serve a dare tranquillità a tutta la formazione. Luca Vettori con 22 punti (6 ace e un muro) è il top scorer della gara. Tra gli emiliani in evidenza Papi (10 punti), Kaliberda (10 punti) e il prezioso Simon con 13 punti (due muri e un ace). Nell'Altotevere si spegne la vena offensiva di Van Walle (fermo a 5 punti) e tocca a Fromm 17 punti e tre ace e Massari 12 punti provare e contrastare lo strapotere dei vice campioni d'Italia. Perugia non sbaglia e chiude in fretta la pratica. A Cuneo vince 1-3 (20-25, 25-17, 20-25, 21-25) e vola in semifinale. La Bre Lannutti scivola ai playoff per il quinto posto che assegnano un posto in Challenge cup. I piemontesi affronteranno la Tonno Callipo Vibo Valentia. Umbri con Atanasijevic in panchina in serata storta e il palleggiatore Paolucci fermo per problemi fisici, vengono spinti al successo dall'opposto Cupkovic autore di 19 punti (55 per cento in attacco, due ace e un muro), Petric (14 punti) e dall'ottima serata di Buti coronata da 13 punti, due ace e altrettanti muri. Buona pure la regia di Mitic e la ricezione che vola al 64 per cento. Tra i padroni di casa ci provano, proprio come nel match di andata, Casadei 16 punti, Maruotti 15 punti e Antonov 12 punti. La Diatec Trentino cade a Modena 3-1 (25-18, 25-20, 21-25, 27-25) e abbandona il palcoscenico più importante della pallavolo. Fanno festa gli emiliani che portano a casa una gara più combattuta rispetto alla prima sfida. Nonostante i trentini vanno subito due set sotto trovano la forza di reagire e rimettersi in corsa. Poi subiscono la rimonta e il monologo dei padroni di casa spinti da oltre 4500 tifosi. In attacco Ngapeth (16 punti) e Bartman (15 punti, tre muri e un ace) fanno la differenza, mentre Beretta (9 punti) con quattro muri vincenti e il migliore sopra la rete. Nella serata dell'addio al volley di vertice la Diatec ritrova Sokolov 22 punti e 54 per cento in attacco e il centrale Solè con 6 muri e il 62 per cento in attacco. Euforico coach Lorenzetti: “Siamo felicissimi. Volevamo questa semifinale, Modena se la meritava. Abbiamo ricreato quell'empatia con l'ambiente che c'era l'anno scorso e che quest'anno invece, per colpa nostra, non c'era stata. Oggi abbiamo avuto anche un po' di fortuna, soprattutto nel finale di quarto set: forse ci siamo ripresi la sfortuna che ci aveva accompagnato l'anno scorso nei quarti con Cuneo. Macerata? E' un colosso e noi, tutti insieme, ci proveremo. Oggi ci siamo divertiti molto in questo palazzo, vorremmo giocarci almeno altre due volte”. Playoff scudetto risultati Quarti di finale gara uno Lube Macerata-Calzedonia Verona 3-2 Diatec Trentino-Casa Modena 0-3 Copra Piacenza-Altotevere Città di Castello 3-1 Sir Safety Perugia-Bre Lannutti Cuneo 3-1 Playoff scudetto risultati Quarti di finale gara due Bre Lannutti Cuneo-Sir Safety Perugia 1-3 Casa Modena-Diatec Trentino 3-1 Altotevere Città Castello-Copra Piacenza 0-3 Calzedonia Verona-Cucine Macerata 0-3 Playoff Semifinale Gara uno domenica Lube Macerata-Casa Modena (ore 17.30, diretta RaiSport 1) Copra Piacenza-Sir Safety Perugia (ore 18) Argomenti volley volley serie a1 Leggi i commenti I commenti dei lettori 
