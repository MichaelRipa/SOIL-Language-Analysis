È  finita. E così davvero non va, nonostante il tifo assordante degli oltre 23mila spettatori fino all'ultimo secondo. Il Bari torna con i piedi terra e  subisce una sconfitta meritata dalla matricola terribile Perugia, ora  prima da sola in serie B con 6 punti. IL SONDAGGIO - VOTA IL PEGGIORE IN CAMPO [[ge:rep-locali:rep-bari:95229410]] Non ha funzionato il  giro-palla imposto da Mangia, stoppato da un centrocampo corposo come  quello umbro. Non hanno spinto a sufficienza gli esterni, travolti da  due ottime ali come Del Prete e l'ex Crescenzi, specie con Stoian ancora  insufficiente rispetto ai suoi mezzi. Non è andata come si sperava,  insomma, al cospetto di una sicura protagonista della cadetteria. Gli  episodi condannano i galletti anche dal punto di vista disciplinare, con  la partita condizionata dall'espulsione di Caputo, probabilmente  esagerata dopo un salto a braccia troppo larghe e ritenuto pericoloso  dall'arbitro che l'ha cacciato dal rettangolo verde. Il successivo  cartellino rosso di Defendi per somma di ammonizioni è il segno di una  squadra in affanno che ha sofferto la freschezza e la rapidità  determinante degli avversari, con il vice-capitano che esce protestando  contro il direttore di gara. VIDEOSELFIE DI ENZO TAMBORRA / IL LIVEBLOG DELL'INCONTRO Finire in 9 contro 11, con certi  giocatori di grande esperienza che perdono la testa, è un'ulteriore  botta per un organico che deve ancora definire gli automatismi giusti  per raddrizzare anche le gare più complicate. Schemi e giocate che per  adesso mancano. Qualche impostazione in mezzo con Donati che continua a  far valere la propria esperienza, un'occasione d'oro nel primo tempo con  un propositivo Galano murato dall'estremo difensore, ma poco o nulla  più. Imalpabile De Luca, incerti e impacciati i difensori centrali. Per  il prossimo impegno di campionato l'allenatore barese dovrà correre ai  ripari e inventare qualcosa: la contemporanea squalifica di capitan  Caputo e Defendi andrann compensate a dovere. E non sarà facile trovare,  in particolare, il sostituto in attacco dopo la partenza di Joao Silva.  Ma va predicata calma: la seconda giornata non può certamente  condizionare una stagione che si preannuncia lunghissima, con un Bari  che se vuole diventare una squadra "ammazza campionato" deve mettere in  campo qualcosa di diverso rispetto a quanto mostrato stasera. Argomenti bari calcio 
None Leggi i commenti I commenti dei lettori 
"Quando ho visto la nota del Ministero degli Interni che mi faceva presente possibili manifestazioni mi sono preoccupata. Questa è la mia città, sono sempre stata in mezzo alla gente. Mi è dispiaciuto, è stato doloroso". Roberta Pinotti, il Ministro della Difesa, non ha potuto parlare sotto al tendone dei dibattiti alla festa de l'Unità al Porto Antico di Genova. Questioni di sicurezza, il rischio che arrivassero anarchici e contestatori, hanno suggerito di trasferire tra le quattro mura di palazzo San Giorgio l'intervista pubblica al Ministro. Un allarme che però non ha cambiato altro nel programma di Pinotti che anzi, si è ripresa il contatto con la città e con i suoi compagni di partito. Per quasi un quarto d'ora, prima del dibattito, ha girato tra gli stand, stringendo mani, rispondendo agli abbracci dei militanti. "Grande Roberta, grandissima", sospirava qualcuno. [[ge:rep-locali:rep-genova:95229559]] I pacifisti sono entrati nella nuova sala scelta per il dibattito, a palazzo San Giorgio, e hanno esposto la bandiera della pace e steso gli striscioni con scritto a caratteri cubitali: 'No agli F-35', 'Questa ala costa cinque milioni', e 'Questo radar costa 10 milioni'. Appena una settimana fa è stato difficile gestire il dibattito sulle infrastrutture , con gli scontri tra militanti del Pd e giovani No Tav. "Non potevamo correre il rischio di rivivere una situazione come quella dei giorni passati", ha detto il segretario provinciale del Pd, Alessandro Terrile. "Lo schieramento delle forze dell'ordine per garantire la sicurezza non sarebbe stato compatibile con la Festa". Il ministro spiega: "È la prima volta che torno a parlare nella mia cittá. Ho sempre parlato tra la gente, sono sempre Roberta Pinotti, ma adesso ho un ruolo. Non sono più padrona di quello che posso fare. Ringrazio ogni giorno gli agenti della mia scorta per il lavoro che fanno, ma la scorta non la chiedi, non è un privilegio ma un elemento dato dalla funzione che si ricopre". Argomenti festa dell'unità genova pacifisti roberta pinotti 
LISBONA - Un'auto impazzita che piomba sulla folla e uccide tre persone. Tragedia durante un rally nel nord del Portogallo: una macchina da corsa è uscita di strada ed ha ucciso due bambini di otto e 13 anni e una 50enne. Altri cinque spettatori sono rimasti feriti, tra cui un 48enne e una 18enne in modo molto grave. L'incidente è avvenuto a Guimares poco dopo l'inizio della prima tappa del Rally Sprint, prova valida per un campionato regionale. Gli organizzatori hanno sospeso la gara. Il pilota portoghese dell'auto, che ha sbandato in una curva molto stretta, è stato ricoverato in stato di shock. Argomenti portogallo 
None Leggi i commenti I commenti dei lettori 
"No, penso che Piano non debba essere espulso dal Pd". Il presidente della  Regione Sergio Chiamparino e' convinto che il sindaco di Susa, Sandro Plano, non  debba essere messo alla porta per le sue posizioni No Tav. Lo ha detto durante  l'intervista alla Festa del Pd di Torino. "Non è perché la si pensa in maniera  diversa che una persona debba essere espulso dal partito. Il Pd e' plurale e si  devono accogliere tutte le idee". Prima che iniziasse il dibattito Chiamparino  ha incontrato il sindaco di Susa in uno degli stand della Festa, stretta di mano  tra i due e foto di rito. "Ti devo venire a trovare", ha detto Plano al  governatore. "Vieni quando vuoi", la risposta di Chiamparino. Il presidente  della Regione, parlando di partecipate e di spending review, ha detto che  sarebbe opportuno "che i dirigenti di partito compreso Pd non abbiano incarichi  in società partecipate da enti pubblici". Argomenti chiamparino primarie pd 
ROMA - E' il giallo per eccellenza, quello di Jack lo Squartatore. E, come un vero cold case , sembra arrivare a soluzione a distanza di moltissimi anni. Addirittura un secolo. Nuovi studi avrebbero individuato infatti l'identità dell'omicida che terrorizzò la Londra vittoriana: si tratterebbe di un immigrato polacco, Aaron Kominski, nome che già all'epoca dei delitti era comparso nella lista dei sospettati dalla polizia. L'ispettore Donald Swanson, a capo delle indagini, scrive di Kominski nei suoi appunti: "E' un ebreo polacco, di basso ceto, che vive con la sua famiglia a Whitechapel, la zona tristemente rinomata per i suoi quartieri degradati e teatro degli efferati delitti del killer". Tra gli appunti regalati dai discendenti di Swanson al Museo del Crimine di Scotland Yard nel 2006, anche un memorandum dell'assistente capo, Sir Melville Macnaghten, che di Kosminski dice: "Ha un grande odio per le donne ... con forti tendenze omicide". Tuttavia la colpevolezza di Kominski non venne mai accertata. Il presunto killer morì impunito, nel 1899, in un manicomio dopo aver contratto la cancrena a una gamba La scoperta è illustrata in un libro in uscita in questi giorni in Inghilterra, che utilizza nuove analisi storiche e soprattutto test del Dna condotti su uno scialle: dovrebbe essere quello appartenuto a una delle vittime del killer, Catherine Eddowes assassinata il 30 settembre 1888, e che l'autore Russell Edwards ha acquistato ad un'asta nel 2007. "Ci ho lavorato per 14 anni. Abbiamo definitivamente risolto il mistero sull'identità di Jack lo squartatore", afferma Edwards. 
LECCE - Una coppia di giovani fidanzati di Copertino, nel Leccese, è ricoverata in gravi condizioni all'ospedale Vito Fazzi di Lecce dopo essere rimasta coinvolta all'alba di domenica in un incidente stradale avvenuto, probabilmente a causa dello stato di ebbrezza del conducente della vettura, sulla strada provinciale che collega Nardò alla marina di Sant'Isidoro. I due, lui di 22 anni e lei di 24, erano a bordo di una Fiat Punto condotta dal giovane che è andata a sbattere contro il palo dell'illuminazione su una rotatoria. Le condizioni dei due sono apparse subito molto gravi ai sanitari del 118 intervenuti per i soccorsi. Sottoposto dai carabinieri all'alcoltest, il giovane è risultato positivo facendo registrare un alto tasso alcolemico. Per lui è scattata la denuncia per guida in stato di ebbrezza. Argomenti incidenti stradali 
