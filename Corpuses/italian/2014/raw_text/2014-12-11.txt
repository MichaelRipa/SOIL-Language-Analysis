FIRENZE - Si aspettava delle risposte dalle seconde linee Vincenzo Montella, ma quelle che sono arrivate dal 'Franchi' non sono proprio convincenti. La Fiorentina infatti cede 2-1 alla Dinamo Minsk nell'ultima gara del girone K di Europa League, affrontata comunque con già in tasca qualificazione ai sedicesimi e certezza del primo posto, mentre i bielorussi possono festeggiare la loro prima vittoria, chiudendo la loro stagione (è finito da una decina di giorni il campionato, terminato al secondo posto dietro il Bate Borisov) con un risultato di prestigio, tutto sommato anche meritato per come hanno saputo affrontare il match. [[ge:rep-locali:repubblica:102674219]] IL BABY MINELLI LA NOTA LIETA DI UNA SERATA POCO BRILLANTE - Non è stato dei migliori al contrario l'approccio dei gigliati, probabilmenter per una questione di motivazioni, incapaci di alimentare con continuità il loro gioco e spesso senza la necessaria intensità. E così in una serata poco brillante per i viola la nota più lieta è il baby Minelli, che debutta in campo europeo, inserito a metà primo tempo quando Cuadrado esce per un problema fisico. Non altrettanto invece può dirsi per altri elementi fin qui impiegati meno, che Montella aveva rilanciato (in primis il regista croato Badelj, ma anche Ilicic, incapace di incidere nella ripresa). Insomma, se la sconfitta non inficia più di tanto la campagna fin qui condotta nella competizione continentale, alcuni punti interrogativi restano in riva all'Arno, anche e soprattutto in vista del mercato di gennaio. VIOLA DISTRATTI, KONTSEVOI SPINGE AVANTI LA DINAMO - E' di Vargas il primo squillo: bolide su punizione e palla alta. Al quarto d'ora Gomez a un passo dal gol ma la sua girata ravvicinata viene murata da Gutor. Dalla parte opposta atarusanu e' bravo sul destro di Djedje, sulla respinta Adamovic a botta sicura ma Tomovic salva sulla linea. Dopo che Cuadrado lascia il posto a Minelli, è Marin a 'involarsi sull'imbucata di Kurtic ma non trova l'angolo da posizione favorevole. E al 39' i viola vanno sotto: Kontsevoi, servito sul filo del fuorigioco, e' tutto solo quando ha la possibilita' di girare, in mezza rovesciata, il pallone che regala il vantaggio ai bielorussi. NIKOLIC COLPISCE ANCORA, NON BASTA MARIN NEL FINALE - Al rientro dagli spogliatoi Ilicic per Gomez e' la mossa di Montella per provare a rianimare una Fiorentina un po' svogliata: nessun risultato, anzi, la serataccia prosegue e al 10' arriva addirittura il raddoppio della Dinamo. Adamovic rifinisce per Nikolic, che insacca il 2-0. Anche Pizarro (per Rodriguez) in campo, i viola sembrano ritrovare lucidità: decisivo Gutor su Ilicic e, soprattutto, su Minelli. Nel finale la Fiorentina ci mette almeno il cuore: affondo di Minelli e Marin accorcia le distanze con un comodo tap-in. In extremis Ilicic e ancora Minelli tentano di rimettere la gara in piedi, ma il portiere avversario e un pizzico di imprecisione hanno la meglio costringendo i gigliati a interrompere la striscia positiva. FIORENTINA – DINAMO MINSK 1-2 (0-1) FIORENTINA (3-5-2): Tatarusanu 6; Richards 6.5, Gonzalo Rodriguez 5.5 (14’ st Pizarro 6), Tomovic 6; Cuadrado sv (24’ pt Minelli 6.5) , Kurtic 6, Badelj 5, Lazzari 5.5, Vargas 6.5; Marin 5.5, Gomez 6 (1’ st Ilicic 5). (24 Lezzerini, 28 Alonso, 34 Mancini, 37 Bangu). All.: Montella 5.5. DINAMO MINSK (4-2-3-1): Gutor 7; Veretilo 5, Kontsevoi 6.5, Politevich 6, Molosh 6; Voronkov 6.5 (33’ st Udoji sv), Simovic 6; Stasevic 6.5, Nikolic 7, Dja Djadje 6.5 (45’ st Karpovich sv); Adamovic 6.5 (23’ st Bykov 5.5). (35 Ignatovic, 17 Bangura, 23 Yarotski, 11 Diomande). All.: Zhuravel 6.5. ARBITRO: Balaj (Romania) 5.5. RETI: nel pt 39’ Kontsevoi (D); nel st 10’ Nikolic (D), 43’ Marin (F) ESPULSO: Veretilo (D) al 47’ st (doppia ammonizione). AMMONITI: Minelli (F) per gioco falloso; Kurtic (F) e Gutor (D) per comportamento non regolamentare. ANGOLI: 20-4 per la Fiorentina. RECUPERO: pt 1’, st 3'+1’ SPETTATORI: 13.359, incasso 141.051 (paganti 2748, incasso 20.816; abbonati 10.611, quota 120.235). Argomenti fiorentina europa league Leggi i commenti I commenti dei lettori 
NAPOLI – Il facile 3-0 sullo Slovan , che ha garantito al Napoli il primo posto nel gruppo I di Europa League, non accontenta Rafa Benitez, che si aspetta ancora di più dalla squadra azzurra. "Queste sono le partite in cui, quando inizi bene, sai che puoi fare di più – dice il tecnico spagnolo nel post-gara del San Paolo - Abbiamo vinto 3-0 ed è un risultato molto positivo, ma si poteva fare qualche gol in più e sarebbe stato meglio". "IO TECNICO DA COPPA? TUTTI BRAVI IN EUROPA LEAGUE" - Benitez non crede che il suo palmares europeo possa influire granché sul prosieguo del cammino del Napoli: "Il tecnico - spiega Rafa - non cambia nulla se non ci sono buoni giocatori in campo. So che l'Europa League è una competizione difficile, tutti gli allenatori sono bravi, importante è avere invece giocatori in campo con mentalità sufficiente per andare avanti". [[ge:rep-locali:repubblica:102673846]] "COL MILAN EVITARE I SOLITI ERRORI" - Il prossimo ostacolo del Napoli si chiama Milan, sfida di lusso per ridare slancio ad un campionato nel quale gli azzurri vengono da tre pareggi consecutivi: "Una partita difficilissima - spiega Benitez - contro una squadra di livello con giocatori che possono fare la differenza con le loro giocate. Abbiamo fiducia in noi stessi, dobbiamo lavorare con la mentalità giusta e non fare gli errori che abbiamo fatto". "HAMSIK FARÀ TANTI ALTRI GOL" - Torna al gol Marek Hamsik, sul quale erano puntati gli occhi di tifosi e appassionati dopo qualche prova opaca: "Ha fatto bene - riconosce Benitez - ha fatto quello che fa normalmente, si impegna, lavora, mostra la sua qualità e oggi ha fatto anche gol. Era importante per noi vederlo in campo e bene, così sappiamo che abbiamo grandi giocatori su cui poter contare fino alla fine del campionato. Ho parlato con lui, abbiamo analizzato le partite che faceva prima. Marek è l'unico in campo che ha libertà di fare, si abbassa tra le linee e, se aveva più campo prima, è perché questa squadra è più offensiva (di quella di Mazzarri, ndr). Prima, con Cavani e Lavezzi, erano forti lo stesso ma giocavano con più ripartenze. Se continuerà così, farà altre reti, perché con noi ha già fatto tre doppiette". "LA SUPERCOPPA? È SEMPRE DURA CON LA JUVE" - Quanto al mercato di gennaio, Benitez non si sbilancia: "Troppo presto, la società sta lavorando – dice lo spagnolo, mostrando cautela nonostante Gabbiadini sia ormai vicinissimo - il presidente si è mostrato attivo. Vediamo se alla fine si può fare qualcosa, con qualche acquisto. La Supercoppa a dicembre? Non si trovava il giorno giusto per giocarla in estate;  sappiamo che la Juve dopo sarà sempre una squadra difficile, dobbiamo essere concentrati per vincere un altro trofeo". MERTENS: "ADESSO DOBBIAMO BATTERE IL MILAN" – Che Benitez si mostri incontentabile, almeno con i propri calciatori, lo conferma Dries Mertens: "A fine gara, il Mister ha detto che dobbiamo fare più gol – confessa il Man of the Match della gara con lo Slovan - oggi abbiamo vinto 3-0 ma possiamo fare di più. I cali di tensione? Dobbiamo lavorare di più ma ora dobbiamo fare una cosa sola, vincere domenica a Milano e puntare più in alto in classifica. Dobbiamo fare tutti la partita, sia che si giochi contro la Roma, sia contro l'Empoli". Argomenti ssc napoli europa league rafael benitez Leggi i commenti I commenti dei lettori 
MILANO - Trascinata da un superlativo Hackett (21 punti), Milano piega (66-64) il Panathinaikos e si toglie la soddisfazione di volare alla Top 16 di Eurolega con un turno d’anticipo. La trasferta ora in Polonia, a Zgorzelec contro il Turow, non fa più paura. La squadra di Ivanovic fa subito vedere di saper muovere bene la palla, eppure non riesce a infilarla nel canestro con la stessa facilità con cui la fa circolare. Milano è più concreta ma l'avvio in generale non incanta. L'evento più rilevante del primo quarto è il listello di parquet che cede sotto l'area greca. Per ripararlo ci vogliono 15 abbondanti minuti di pausa surreale, al termine dei quali Gentile segna il 15-8 per il primo allungo Olimpia. CERELLA FA IMPAZZIRE SPIKE LEE - A bordo campo applaude anche Spike Lee, maestro del cinema americano aficionado del Madison Square Garden e prestato all'Eurolega per una notte. Al cospetto del regista di "He Got Game" Hackett s’esalta (11 punti in 20'), ma è la rubata di Cerella in tuffo per il 30-21 Milano che fa saltare il primo tifoso dei Knicks dalla sedia, premiato per l'occasione con una maglia dell'EA7 col numero 73 (l'anno dell'ultimo titolo della sua New York). [[ge:rep-locali:repubblica:102712750]] DIAMANTIDIS FA FELICE MILANO - Il Panathinaikos non s’impressiona e in avvio di ripresa con Fotsis sigla il sorpasso (32-33). L'ex di turno però non si fa rimpiangere troppo, visto che quello sara' uno dei suoi due soli canestro dal campo. Il terzo quarto lo domina Samuels (8 punti in 10'), segnando in vernice e anche dall'arco, in una serata in cui la squadra di Banchi racimola dalla lunga distanza un sofferto 23% contro il 44 degli avversari. I verdi di Ivanovic restano in partita fino alla fine anche grazie alla supremazia a rimbalzo ma i liberi del potenziale pareggio sbagliati da Diamantidis a 7 decimi dalla fine congelano il punteggio sul +2 per Milano. [[ge:rep-locali:repubblica:102700397]] EA7 MILANO-PANATHINAIKOS ATENE 66-64 (18-11, 32-28, 52-51) Milano : Ragland 7, Brooks 6, Gentile 9, Gigli ne, Cerella 2, Melli 4, Meacham, Kleiza 2, James 4, Hackett 21, Samuels 8, Moss 3. All.: Banchi. Panathinaikos : Charalampopoulos ne, Slaughter 17, Giankovits, Fotsis 6, Pappas, Mavrokefalidis 2, Diamantidis 12, Gist 8, Batista 4, Blums 13, Wright 2. All.: Ivanovic. Arbitri : Garcia Gonzalez, Perez Pizarro, Kowalski. Note - Tiri liberi: EA7 9/14, Panathinaikos 11/15. Tiri da 3 punti: EA7 7/30, Panathinaikos 11/25. Rimbalzi: EA7 28, Panathinaikos 41. Usciti per 5 falli: nessuno. Falli tecnici: Ragland a 17'. Falli antisportivi: nessuno. Spettatori: 6950. [[ge:rep-locali:rep-milano:102694036]] Argomenti basket basket eurolega olimpia milano Leggi i commenti I commenti dei lettori 
E' giallo sulla morte di un motociclista di 32 anni, Antonino Ribaudo, arrivato cadavere all'ospedale Civico. L'uomo, con evidenti traumi da incidente stradale, è stato soccorso da alcuni automobilisti in via Aloi, a Falsomiele, intorno alle 22. La moto della vittima è stata trovata a terra, a qualche metro di distanza dal corpo di Ribaudo. Qualcuno lo ha investito o l'uomo ha avuto un malore e poi si  schiantato contro alcune auto posteggiate? Domande alle quali stanno cercando di risondere gli investigatori della polizia scientifica, arrivati in via Aloi. Intanto, in ospedale, scene di disperazione da parte della famiglia. Ribaudo, che viveva in via del Pettirosso, era sposato e padre di due figli. I parenti hanno aggredito un medico e hanno rotto alcuni vetri delle porte in sala d'attesa. Per riportare la calma nell'area di emergenza sono intervenuti polizia e guardie giurate. Stamattina, nei pressi di Bonagia, un giovane di 25 anni è rimasto gravemente ferito in un incidente avvenuto lungo viale Regione Siciliana lato monte, in prossimità del ponte per Bonagia, direzione Catania. L'impatto - avvenuto alle 9,45 circa - è stato tra una Seat Ibiza e un Honda SH 300. Ad avere la peggio il conducente del ciclomotore, G. M. le iniziali, trasportato in "codice rosso" al pronto soccorso dell'ospedale Civico. Indagano i vigili della sezione Infortunistica. Argomenti incidente 
NAPOLI – In un San Paolo semivuoto, il Napoli si comporta da grande e si aggiudica il primo posto nel Gruppo I di Europa League. Con la qualificazione già al sicuro, i partenopei superano agevolmente lo Slovan, che chiude il raggruppamento con sei sconfitte in altrettante uscite. Con gli azzurri passano anche gli svizzeri dello Young Boys, che battono lo Sparta Praga per 2-0 nello scontro diretto. A Fuorigrotta, Mertens e Hamsik ipotecano il successo già dopo un quarto d’ora di gioco; nella ripresa, è Duvan Zapata (al terzo gol consecutivo) ad arrotondare il punteggio di una gara nata chiusa. [[ge:rep-locali:repubblica:102673846]] HAMSIK-MERTENS E IL NAPOLI VA - Benitez non vuole correre rischi e sceglie la trequarti titolare, con Mertens e Callejon ad agire larghi e Hamsik in mezzo. Tra i pali c’è Andujar, alla sua prima presenza stagionale, e fino all’intervallo avrà davvero poco lavoro da fare. Il Napoli, infatti, scende in campo determinato a chiudere quanto prima la questione. Basta un quarto d’ora ad ipotecare il match, perché Hamsik e Mertens sono ispirati e duettano alla perfezione. Prima è il belga, su servizio dello slovacco, a battere il malcapitato Pernis dal limite dell’area; i ruoli s’invertono al quarto d’ora, quando Marekiaro ritrova il sorriso (e gli applausi del San Paolo, invocati con le mani sulle orecchie), deviando in rete la punizione di Mertens. NON C’È SOFFERENZA - Forte del doppio vantaggio, contro una squadra che aveva perso in tutte e cinque le precedenti uscite europee, il Napoli può fare il bello e il cattivo tempo, controllando le (rare e poco incisive) sortite dello Slovan e cercando di rimpinguare il bottino, pur senz’ansia. A cavallo tra la fine del primo tempo e l’inizio della ripresa, gli ospiti sembrano prendere coraggio, complice l’atteggiamento troppo allegro dei padroni di casa, ma Andujar si crea da solo l’unico vero pericolo per la sua porta: su un’uscita avventata, viene scavalcato dal pallonetto di Kolcak, ma lo spiovente supera anche la traversa. L’argentino, d’altro canto, mostra una maggior presenza in area rispetto a Rafael e non è detto che Benitez non possa mettere in dubbio la gerarchia tra i pali. ZAPATA CONTINUA A FAR CENTRO - Prima di lasciare il campo, Mertens sfiora la doppietta con un gran numero: tunnel ai danni di un avversario e delizioso pallonetto, alto di poco. Anche Zapata, pungolato dal riscaldamento di Higuain, insiste a caccia del gol e lo trova: il colombiano è ispiratore e giustiziere nell’azione del 3-0, che per lui è il terzo gol nelle ultime tre gare. Resta un quarto d’ora da giocare, nel quale lo Slovan cerca gloria da ogni posizione, senza mai centrare lo specchio della porta difesa da Andujar. MINIMO SFORZO, MASSIMO RISULTATO - Alla fine, arriva quel successo netto che desiderava Benitez, un risultato che fa bene al morale e al cammino europeo degli azzurri, arrivato senza sprecare troppe energie in vista di un ciclo importante: Milan, Parma e Juventus (in Qatar, con la Supercoppa in palio) chiuderanno il 2014 del Napoli. Serviranno risultati positivi in queste tre gare, perché non basterà Gabbiadini a cominciare l’anno nuovo col giusto slancio. Il discorso europeo riprenderà a febbraio, contro l’avversaria che, lunedì prossimo, uscirà dall’urna di Nyon. NAPOLI-SLOVAN BRATISLAVA 3-0 (2-0) NAPOLI (4-2-3-1): Andujar, Maggio, Koulibaly, Britos, Ghoulam, Gargano, Inler, Callejon (29' st Mesto), Hamsik, Mertens (17' st De Guzman), Zapata (32' st Higuain). (1 Rafael, 4 Henrique, 19 Lopez, 8 Jorginho). All.: Benitez SLOVAN BRATISLAVA (4-2-3-1): Pernis, Cikos, Hudak, Gorosito, Jablonsky, Kolcak, Stefanik, Zofcak (17' st Duris), Milinkovic (27' st Halenar), Kubik (41' st Gasparovic), Peltier. (22 Polacek, 25 Siplak, 28 Vrablec, 6 Fort). All.: Chovanec ARBITRO : Stavrev (Macedonia) RETI : nel pt 6' Mertens, 16' Hamsik; nel st 29' Zapata ANGOLI : 7-1 per il Napoli RECUPERO : 1' e 3' AMMONITO : Hudak per gioco scorretto SPETTATORI : 5 mila. Argomenti ssc napoli europa league Leggi i commenti I commenti dei lettori 
In una partita a dir poco inutile (dal  punto di vista della classifica e degli obiettivi) alla fine la spunta  la Dinamo Minsk col punteggio di 2-1. Una sconfitta per i viola che  coincide con il primo k.o. in Europa League, dopo aver dominato il  proprio girone K ed essersi qualificata ai sedicesimi di finale da prima  della classe con largo anticipo. Montella aveva varato una formazione  al limite dello sperimentale, con la coppia Gomez-Marin in attacco in  cerca di conferme anche in vista del campionato. E poi in campo coloro  che fin qui hanno avuto minore spazio  come Lazzari, Kurtic e Badelj.  Eppure l’approccio tanto desiderato dal tecnico campano non è stato dei  migliori, con i viola che si sono affievoliti col passare dei minuti  sotto il gelo di un Franchi in versione inverno avanzato. Le reti di  Kontsevoi nel primo tempo e di Nikolic nella ripresa fanno da cornice ad  una prestazione da archiviare il prima possibile. Qualche indicazione  positiva eppure la si può annotare: primo fra tutti l’ingresso del  giovane Minelli, che ha sostituito Cuadrado a metà primo tempo. Il  colombiano, che aveva già rimediato una botta nella sfida alla Juventus,  è uscito lasciando il posto all’attaccante classe ’97 prodotto del  vivaio viola fin dall’età dei giovanissimi. Per lui ottimi spunti  offensivi e l’assist che all’87’ regala un pallone d’oro a Marin per il  2-1 definitivo. Positiva la prestazione anche del tedesco, che Montella  ha provato inizialmente al fianco di Gomez. Per Mario stasera poche  occasioni ed un tiro ravvicinato, respinto prontamente da Gutor. Già. Da  stasera però si volta pagina. Il girone era conquistato da tempo, così  come il primato. L’obiettivo adesso è dare continuità ai risultati in  campionato, con le ultime due sfide del 2014 a Cesena ed Empoli. E poi  lunedì alle 13 i sorteggi che decreteranno le prossime avversarie ai  sedicesimi (ed ottavi) di una competizione che rimane nei pensieri della  società, dell’allenatore e dei ragazzi. Con la strada che porta alla  finale di Varsavia tutta da conquistare. PRIMO  TEMPO: VANTAGGIO DINAMO MINSK - Con la qualificazione ai sedicesimi in  tasca ed il primato nel girone K garantito, Fiorentina-Dinamo Minsk si  rivela la gara più adatta per sperimentare nuove formule tattiche in  vista del prosieguo della stagione. E così Vincenzo Montella schiera  titolare la coppia Gomez-Marin, con un pensiero anche a quello che  potrebbe essere il duo d’attacco di domenica contro il Cesena. A  centrocampo spazio a Vargas e Cuadrado sulle fasce, con Kurtic, Lazzari e  Badelj in cerca della giusta vetrina per convincere il tecnico campano.  In panchina Ilicic. Ritmi bassi e poche occasioni nel gelo del Franchi,  con i viola che ci provano al 6’ con Vargas: il suo tiro potente su  punizione termina alto sopra la traversa. Al 14’ grande progressione di  Richards, con la palla che poi arriva a Lazzari: conclusione alta. Al  16’ è Gomez a mettersi in evidenza, con Gutor che però riesce a  respingere sul tiro ravvicinato del tedesco. Al 24’ problema fisico per  Cuadrado, che lascia il posto al giovane Minelli (classe ’97,  attaccante) prodotto del vivaio viola. Pochi istanti dopo è Marin a  sfiorare il vantaggio con un tiro piazzato in diagonale: la sfera  termina di poco a lato. Al 36’ invece ci prova proprio Minelli, lanciato  da Badelj all’altezza dell’area piccola: l’attaccante prova ad  anticipare Gutor, che però fa buona guardia e blocca la sfera. E così  arriva l’inaspettato vantaggio ospite, con Kontsevoi che in area ha  tutto il tempo di stoppare e girare per battere Tatarusanu: 1-0 Dinamo  Minsk, con le squadre che vanno a riposo su questo punteggio. SECONDO  TEMPO: LA DINAMO RADDOPPIA - Montella ad inizio ripresa sostituisce  Mario Gomez (poche occasioni stasera) per Josip Ilicic. Eppure i viola  non riescono a dare una svolta alla loro partita e, al 55’, arriva il  raddoppio della Dinamo Misk: contropiede perfetto dei bielorussi  finalizzato da Nikolic che manda la propria squadra sul 2-0. A questo  punto il tecnico viola manda in campo anche Pizarro al posto di Gonzalo  ma l’occasione capita sulla testa di Minelli al 61’: cross dalla  sinistra e colpo di testa del classe ’97, che però schiaccia troppo e  non riesce a dare direzione e potenza alla propria conclusione. Il gol  dell’1-2 arriva all’87’ con la firma di Marin che trafigge Gutor al  termine di un’ottima giocata di Minelli sulla sinistra. Gli ultimi  assalti dei viola, però, non producono gli effetti desiderati con la  Dinamo Minsk che può festeggiare per la prima (ed inutile) vittoria nel  girone d’Europa League. Che di fatto coincide con l’unica sconfitta dei  viola fin qui nella competizione europea. Adesso la sfida di Cesena, in  programma domenica alle 18. Poi lunedì prossimo alle ore 13 a Nyon il  sorteggio dei sedicesimi (e degli ottavi) di finale di Europa League. FIORENTINA  (3-5-2): Tatarusanu, Richards, Rodriguez, Tomovic, Vargas, Badelj,  Kurtic, Lazzari, Cuadrado, Gomez, Marin. A disp: Lezzerini, Pizarro,  Alonso, Mancini, Bangu, Minelli, Ilicic. Allenatore: Vincenzo Montella. DINAMO  MINSK (4-2-3-1): Gutor, Voronkov, Molosh, Simovic, Politevich, Dja  Djeje, Nikolic, Veretilo, Stasevich, Kontsevoi, Adamovic. A disp:  Ignatovic, Bykov, Diomande, Udoji, Karpovich, Bangura, Yarotski.  Allenatore: Vladimir Zhuravel. Argomenti fiorentina minsk 
FIRENZE - Più che il risultato è l'atteggiamento dei suoi uomini che non soddisfa Vincenzo Montella. E l'ex aeroplanino non lo nasconde nel dopopartita al Franchi, commentando l'1-2 contro la Dinamo Minsk con cui la sua Fiorentina chiude la fase a gironi di Europa League. "Non sono affatto contento della prestazione, era una partita importante come lo sono tutte - afferma il tecnico viola -. Non mi è affatto piaciuta l'intensità della squadra nei primi 20 minuti di gioco. Temo di non essere riuscito a trasmettere quello che avevo detto e quelle che erano le mie aspettative per questo incontro. Mi aspettavo di più, perché la differenza tra noi e loro è netta". [[ge:rep-locali:repubblica:102674219]] GONZALO RODRIGUEZ: "POTEVAMO FARE DI PIU'" - Poche motivazioni? "E' difficile giocare perche' il lavoro l'avevamo gia' fatto, anche se stasera potevamo fare di piu', piu' gol, ma l'importante e' aver passato il turno". Cosi' Gonzalo Rodriguez commenta la sconfitta casalinga della Fiorentina contro la Dinamo Minsk nell'ultimo turno di Europa League. I viola guardano ora al sorteggio dei sedicesimi: "Da adesso tutte le squadre sono difficili ma - sottolinea il difensore argentino ai microfoni di Premium Calcio - abbiamo fiducia nella nostra squadra e speriamo di andare avanti". DISORDINI PRIMA DEL MATCH, PROTAGONISTI TIFOSI BIELORUSSI - Alcuni agenti della polizia sono intervenuti questa sera nella zona del centro di Firenze per calmare gli animi di una parte dei 200 sostenitori della Dinamo Minsk, attesi al Franchi per la sfida contro la Fiorentina, valida per la fase a gironi di Europa League. Una sessantina di tifosi bielorussi ha costretto le forze dell'ordine all'intervento nella zona fra viale Spartaco Lavagnini e via Santa Caterina d'Alessandria. Gli ultras della Dinamo Minsk si rifiutavano di salire su uno dei pullman a loro destinati per raggiungere lo stadio. La polizia e' intervenuta in assetto antisommossa. Una trentina dei sessanta tifosi della Dinamo Minsk, protagonisti dei tafferugli con la polizia stasera in centro a Firenze nel pre gara di Fiorentina-Dinamo Minsk di Europa League, sono stati portati alla caserma 'Fadini' di Firenze e per loro non si escludono provvedimenti restrittivi. Tre di loro sono gia' stati posti in stato di fermo e si trovano attualmente in questura fiorentina. Tutto sarebbe nato circa un'ora e mezzo prima del fischio di inizio della sfida del Franchi, quando all'esterno di un pub in via Santa Caterina, all'invito delle forze dell'ordine di raggiungere i pullman preposti al loro spostamento in citta', alcuni supporters della formazione bielorussa si sono rifiutati, pretendendo di raggiungere lo stadio fiorentino a piedi. Una trentina di supporters della Dinamo Minsk, i piu' facinorosi e molti in stato di ebbrezza, ha lanciato oggetti nei confronti degli agenti costretti a rispondere con alcune cariche. Argomenti fiorentina europa league vincenzo montella Leggi i commenti I commenti dei lettori 
