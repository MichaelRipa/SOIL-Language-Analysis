Si definisce "un pioniere per aver adottato i metodi più sicuri nella lavorazione dell'amianto", e ora chiede allo Stato italiano di essere protetto "da ulteriori processi ingiustificati". In questi termini Stephan Schmidheiny commenta da Zurigo la sentenza della Cassazione sulla vicenda Eternit . "La decisione della Suprema Corte conferma che il Processo Eternit, nei precedenti gradi di giudizio, si è svolto in violazione dei principi del giusto processo" afferma in una lunga nota diffusa da un suo portavoce, il quale aggiunge che "ora Schmidheiny si aspetta che lo Stato italiano lo protegga da ulteriori processi ingiustificati e che archivi tutti i procedimenti in corso". La Corte - precisa la nota - ha condiviso le argomentazioni della difesa: Stephan Schmidheiny "non ha mai assunto un ruolo operativo nella gestione dell' azienda", e il gruppo svizzero è stato il principale azionista di Eternit spa "soltanto per un periodo di circa 10 anni", periodo in cui "non ha mai ricavato alcun profitto dalla sua partecipazione nella Eternit spa, anzi". Secondo Schmidheiny, l'Italia è l'unico Paese che vuole risolvere "la catastrofe dell'amianto" attraverso processi penali contro singole persone. "Personalmente - afferma il magnate svizzero - ho la certezza che l'abbandono anticipato dell'amianto sia la cosa migliore". Il magnate svizzero non risparmia critiche ai giudici di Torino. "I giudici di Torino si sono visti costretti a trovare un colpevole". Nelle loro sentenze hanno costruito "una vera e propria teoria del complotto", sostenendo che Stephan Schmidheiny "per puro profitto avrebbe orchestrato una campagna mondiale al fine di creare confusione nell'opinione pubblica rispetto a questi pericoli". Come 'responsabile effettivo' della Eternit spa, "egli avrebbe consapevolmente accettato la morte di migliaia di persone e causato intenzionalmente un disastro che dura sino ad oggi - sostiene la nota -. I Giudici della Corte di Cassazione non hanno condiviso questa tesi". Argomenti eternit stephan schmidheiny 

ROMA - Seconda vittoria consecutiva in Champions league per la Sir Safety Perugia. La squadra allenata da Nikola Grbic espugna il campo del Tours al tie break 2-3 (28-26, 25-27, 25-23, 26-28, 11-15) e rimane da sola al comando del girone inseguita a due lunghezze dall'Halkbank di Ankara (superati i belgi del Noliko Maaseik). Una vittoria arrivata al termine di una partita lunga (due ore e venti minuti di gioco) ed equilibrata (ogni set è finito ai vantaggi) che fa compiere un importante passo verso la qualificazione al sestetto umbro. La Sir Safety spesso si complica la vita, soprattutto nei finali di parziale, e concede troppo all'avversario. Comunque riesce a tornare in Italia con un risultato positivo sostenuta dal solito Atanasijevic autore di 31 punti (quattro ace e due muri), seguito da Fromm con 15. Lucida la regia di De Cecco che alla fine mette a terra 8 punti. Nel finale preziosi gli innesti di Vujevic e Barone. Anche le cifre raccontano un match in bilico con Perugia che attacca al 51 per cento e i francesi al 55 per cento, gli umbri meglio a muro con undici block vincenti (tre a testa De Cecco e Beretta) e al servizio con sette ace (22 sbagliate) contro i tre avversari (23 sbagliate). Nel sestetto del Tours buona la distribuzione del gioco da parte del palleggiatore Pinheiro che manda a segno venti volte Hoag, ben coadiuvato da Klikenberg con 18 punti e l'italo-russo Oleg Antonov con 14 punti e tre ace. Bene pure i centrali americani Mc Donnell (12 punti) e Smith (11 punti). Primo set dalle mille sfaccettature che Perugia aveva in mano e consegna agli avversari. Gli umbri partono male ma riescono a risalire  sotto i colpi del servizio e le bordate in attacco. Nel finale, poi, quando la Sir Safety scappa via sembra tutto fatto e invece, dopo aver sprecato tre set point, i vantaggi premiano i padroni di casa. In questa fase a fare la differenza soprattutto la ricezione, con gli uomini di Grbic che appaiono contratti e paurosi. Nel secondo set Perugia dà l'impressione di poter controllare senza però riuscire mai a piazzare un vantaggio consistente. Questo aiuta a tenere sempre a galla il Tours che diventa pericoloso fino a sorpassare gli avversari. Allora De Cecco e compagni si rimboccano le maniche per non gettare al vento un'altra occasione. Inevitabile finale giocato punto a punto, questa volta i vantaggi sono a favore del sestetto italiano che con Atanasijevic in cattedra tra battuta e attacco mette la parola fine e pareggia i conti. Nel terzo set, per la prima volta, cambia l'inerzia del match. Perugia spreca tanto, si complica la vita e dà morale ai francesi. Se finora gli umbri sembravano in grado di gestire la partita, ora qualcosa non gira per il verso giusto. I transalpini sfruttano la fantasia del palleggiatore portoghese Pinheiro che fa girare la squadra e sulle cosiddette ali dell'entusiasmo chiudono la frazione a proprio favore. Vujevic e Barone sono le novità spedite in campo da Grbic per il quarto set Perugia ritrova ritmo e continuità e manda in difficoltà il Tours. Ma prima di portare a casa il parziale, nella fase centrale del parziale Perugia butta via un consistente vantaggio. Però nel finale la squadra italiana non si distrae. Nel tie break Perugia tiene sempre in pugno la partita e porta a casa un importante successo. Giovedì chiude la tre giorni europea la Lube Treia. Esordio in casa per i campioni d'Italia nel massimo torneo continentale, Podrascanin e compagni affronteranno i francesi del Paris Volley (sconfitti dal Belgorod nel turno precedente). Il gruppo allenato da Alberto Giuliani è a caccia del primo successo stagionale oltreconfine, dopo il ko al tie break rimediato al primo turno in Turchia contro il Fenerbahce. L'unico dubbio riguarda le condizioni di Kovar, già rimasto fermo domenica scorsa nella trasferta al PalaDesio contro Milano. A parlare della sua ex squadra è il libero Henno: "Il Paris Volley è una squadra tosta che sa giocare molto bene a pallavolo. Dunque per noi sarà sicuramente un test difficile, aver perso la prima partita al tiebreak a Istanbul ci costringe a dover assolutamente vincere per ottenere punti fondamentali in chiave qualificazione, vista la pool così equilibrata". "Per riuscirci - prosegue Henno - dovremo soprattutto pensare a noi stessi, approcciare nella giusta maniera la partita e giocare bene come abbiamo sempre dimostrato di saper fare in campionato. Nel Paris Volley il palleggiatore e l'opposto sono i punti di riferimento, ma tutta la squadra ha un'ottima organizzazione di gioco, non a caso è ai primi posti della Ligue A francese. Sarà sicuramente una partita difficile per noi". Per Henno un salto indietro nel tempo: "Personalmente questa partita mi fa tornare in mente tanti bei ricordi e sarà sicuramente un'emozione affrontare la società che mi ha fatto crescere e ottenere le prime vittorie, come la Champions League del 2001, un'esperienza che ha poi lanciato la mia carriera e l'arrivo in nazionale". Nell'altra sfida della seconda giornata di League Round nella Pool E i russi del Belogorie Belgorod hanno sconfitto per 3-1 (25-18, 25-16, 22-25, 25-19) il Fenerbahce, portandosi così a quota sei punti (punteggio pieno), mentre i turchi restano fermi a quota due. Argomenti volley volley champions league Leggi i commenti I commenti dei lettori 
None Leggi i commenti I commenti dei lettori 
"Apprendo con sorpresa e disappunto della decisione della Corte di Cassazione di annullare, causa prescrizione del reato, la sentenza di condanna a Stephan Schmidheiny nel processo Eternit. Non può che destare profonda indignazione il fatto che migliaia e migliaia di persone e famiglie siano private del riconoscimento dei danni e delle responsabilità per ragioni che sono poco più che cavilli burocratici". Lo sottolinea il presidente della Regione Piemonte Sergio Chiamparino. "Quando il diritto cozza con le più elementari ragioni di giustizia - afferma Chiamparino - è segno che c'è qualcosa di profondo che non funziona nei meccanismi della giustizia italiana. Il danno provocato dagli stabilimenti piemontesi e italiani dell'Eternit va al di là delle morti finora contabilizzate e allunga la sua ombra sulle generazioni future: alle famiglie delle vittime, alle associazioni che si sono battute in questi anni e a tutti coloro che attendevano un giudizio di giustizia ed equità, vanno la mia solidarietà, il mio sostegno e la mia vicinanza". LEGGI / ANNULLATA CONDANNA: "REATO PRESCRITTO". LA RABBIA DEI PARENTI DELLE VITTIME Argomenti regione piemonte torino sergio chiamparino 
Si sono concluse in tarda serata le ricerche  di Giuseppe Marchetti, l'uomo di 40 anni residente a Torino, scomparso da sabato notte dopo il matrimonio di un amico a Casalecchio di Reno in provincia di Bologna. Da lunedì gli uomini del soccorso alpino e i carabinieri, coadiuvati da elicotteri con telecamere termiche e unità cinofile, hanno perlustrato, senza risultato, le strade e i boschi dell'appennino bolognese nei pressi dell'agriturismo fattorie di montechiaro dove si sono tenuti i festeggiamenti di nozze. Non si esclude, al momento, nessuna ipotesi, per questo le indagini dei carabinieri proseguiranno nelle prossime ore cercando di raccogliere un maggior numero di indizi da familiari, amici o colleghi di lavoro. Beppe Marchetti, originario di Pavia, gestisce da anni la libreria Lunàstorta in via Belfiore a Torino. E' lì che domenica mattina si sarebbe dovuto trovare, di ritorno dal matrimonio dell'amico nel bolognese. In realtà di lui si sono perse le tracce già dalla notte del sabato. Preziosi per i soccorritori sono stati alcuni avvistamenti avvenuti domenica pomeriggio poco lontano dall'agriturismo in una frazione di sasso marconi. Per due giorni si sono seguite le indicazioni dei cani molecolari dei carabinieri, che hanno portato a credere che l'uomo sia riuscito a raggiungere a piedi la strada statale 64 Porrettana, come peraltro segnalato da alcuni residenti del luogo. Da lì si sono perse le tracce. Secondo alcune ipotesi potrebbe aver chiesto un passaggio a un automobilista per raggiungere un'altra città. Per questo gli investigatori stanno raccogliendo le immagini delle telecamere della zona e intervistando autisti di mezzi pubblici. Oggi si sono impegnati nelle ricerche 50 uomini del soccorso alpino, della protezione civile e dei carabinieri, con diverse unità cinofile. In giornata è stata inoltre rintracciata un'ex fidanzata di Marchetti, residente all'estero, che dice di non averlo né visto né sentito. Per il 30 novembre l'uomo aveva in programma un viaggio, avendo già acquistato un biglietto aereo. 
Il Napoli Basket vive giorni caldi, ancora una volta per motivi non legati alla pallacanestro giocata. È di qualche giorno fa la notizia dell'improvviso disimpegno economico della famiglia Muro, azionista di maggioranza, che ha messo il club spalle al muro. È bastato così un ritardo nel pagamento degli stipendi per far girare le solite voci su un possibile addio di alcuni atleti. Una polveriera nella quale hanno messo le mani Maurizio Balbi e Dario Boldoni, rispettivamente presidente e consulente del club azzurro, impegnati in queste ore nella ricerca di soci e sponsorizzazioni. Una situazione paradossale, se si pensa che la società ha pagato lunedì gli stipendi arretrati all'ex allenatore Cavina e firmato un contratto triennale di sponsorizzazione con Flor do Cafè. Si attendono novità, intanto la squadra di Marco Calvani deve fare i conti con gli infortuni di Malaventura e Metreveli, che si aggiungono a quelli di Valerio Spinelli, Brkic e Ganeto. "Ci siamo allenati in cinque - dice il coach - non ci piangiamo addosso ma non è una situazione ideale. Sono comunque orgoglioso di allenare questi giocatori, non sempre in una situazione complicata ho trovato la disponibilità ad andare oltre le difficoltà. C'è compattezza tra lo staff e gli atleti: la partita di domenica scorsa, pur nella sconfitta, l'ha certificato. Se non fosse così la squadra avrebbe mollato prima della palla a due". Preoccupato per le voci che circondano la squadra, coach? "Sono estremamente preoccupato per il fatto di non avere mai vissuto una situazione in cui faccio fatica a darmi ragione degli eventi. Credo che se dovesse perdurare sarà difficile trovare in me stesso risorse motivazionali da trasmettere ai giocatori. Il nostro futuro? Il mio compito è fare l'allenatore, studiare gli avversari e nelle difficoltà confrontarmi sugli aspetti tecnici. Per quanto riguarda il club, ci sono persone più qualificate e preposte di me per dare risposte". La buona notizia è il tesseramento di Traini, che sarà formalizzato stamani: "Il giocatore per me era a tutti gli effetti pronto per poter giocare dopo la partita di Barcellona. Mi auguro, dopo aver perso non solo tre partite ma altrettante occasioni per rimetterlo in campo, che domenica a Casale Monferrato sia disponibile". Siete reduci da 3 ko, ma il pubblico vi applaude per l'impegno. "Napoli ha sempre dimostrato grande passione ed entusiasmo quando ha trovato squadre nelle quali riconoscersi. Oggi c'è un feeling profondo, sarebbe un peccato rompere questo rapporto che è iniziato e che personalmente spero duri più a lungo possibile". Deluso dai risultati? "Non deluso, ma amareggiato per non essere riuscito a vincere almeno una delle due partite che abbiamo portato all'overtime". Argomenti pallacanestro napoli 
None Leggi i commenti I commenti dei lettori 
ROMA - Si apre un nuovo fronte di scontro nella maggioranza di governo. La norma che dà la possibilità ad arrivare subito a un divorzio senza passare per la fase della separazione ha ottenuto il via libera della commissione Giustizia del Senato e i senatori di Ncd hanno abbandonato i lavori in segno di protesta. E successivamente il capogruppo del Nuovo Centrodestra Maurizio Sacconi ha minacciato le dimissioni se non ci sarà un chiarimento. Il voto. La norma, contenuta nel ddl conosciuto come "divorzio breve", prevede che ci possa essere lo scioglimento o la cessazione degli effetti civili del matrimonio se richiesto da entrambi i coniugi, con ricorso congiunto, anche in assenza di separazione legale. Il divorzio immediato sarà possibile solo nel caso in cui non vi siano figli minori, figli maggiorenni incapaci o portatori di handicap grave o figli di età inferiore ai 26 anni economicamente non autosufficienti. Il via libera a questa norma ha, di fatto, spaccato la maggioranza e creato fratture all'interno dei singoli gruppi. Ncd ha votato contro e poi ha abbandonato i lavori della commissione. In Forza Italia ci sono stati tre voti differenti: Caliendo non ha preso parte alla votazione, Malan ha detto no, e Falanga si è detto favorevole. Anche il Pd, però, ha avuto i suoi distinguo, con Cucca che si è espresso contro il divorzio immediato. A favore hanno votato a favore Enrico Buemi del Psi, i Cinque Stelle e il resto dei Dem. No della Lega. La minaccia di Sacconi. Il governo, rappresentato dal viceministro della Giustizia, Enrico Costa (Ncd), si è rimesso alla commissione. "A mio avvio - ha poi detto Costa - questa era una norma sulla quale si sarebbe dovuto riflettere molto di più". Dal canto suo, Sacconi ha chiesto con forza un chiarimento all'interno della maggioranza: "Gravissima anche questa sera la combinazione tra larga parte del gruppo del Pd e M5S sulla riforma del divorzio che esclude adeguate garanzie nel caso di coniugi con figli. Giustizialismo e laicismo sono la cifra di una maggioranza anomala nella Commissione giustizia che a questo punto richiede un robusto chiarimento politico. Il Nuovo Centrodestra con i suoi tre componenti è stato fermo nella difesa dell'elementare criterio secondo cui i diritti dei figli vengono prima dei desideri degli adulti. Nei giorni scorsi avevo minacciato dimissioni nel caso di maggioranze anomale. Per quanto mi riguarda non sono disposto a sopportarle svolgendo la funzione di capogruppo. I temi della giustizia giusta e della base etica della nazione sono più che politici. O c'è un chiarimento o per quanto mi riguarda lascio". Visibilmente contrariato anche Carlo Giovanardi: "Su divorzio e  separazione ormai c'è un guazzabuglio di  norme. E in questa confusione avevamo chiesto che ci fosse una maggiore  ponderazione di questa norma sul divorzio immediato. Invece hanno  preferito votare subito e noi abbiamo detto no, anche perché non è  assolutamente giusto mettere sullo stesso piano coniugi con figli o  senza". Argomenti divorzio divorzio breve ncd maurizio sacconi Leggi i commenti I commenti dei lettori 
"Chiedo di fare un minuto di raccoglimento per Denis Verdini che oggi ha avuto il quarto rinvio a giudizio". Così, ironico, inizia il suo intervenuto Pippo Civati alla presentazione di un libro alla libreria Ibs di Roma. Ma poi, serio, lancia il suo appello: "Possiamo chiedere che Verdini non partecipi più alla stesura delle riforme della Costituzione? E possiamo chiedere al nostro segretario di non farlo più sedere al tavolo?". Ma sono diverse le reazioni che la notizia del rinvio a giudizio a uno dei leader di Forza Italia ha suscitato. "Renzi continua a fare accordi con Verdini: il senatore di Forza Italia che colleziona rinvii a giudizio e una sfilza di procedimenti giudiziari, come medaglie sul petto. Concorso in corruzione, truffa, indebita percezione di fondi, finanziamento illecito, associazione a delinquere, bancarotta. Coinvolto nell' Affaire P3 e P4, banche, appartamenti, appalti illeciti" è quanto scrive su Facebook il capogruppo del Movimento 5 Stelle al Senato, Alberto Airola. "L'Italia onesta - conclude - proprio non si merita questi 'padri fondatori' della nuova Repubblica". "Quella del rinvio a giudizio è una decisione annunciata" spiega l'avvocato Marco Rocchi, che con il collega Domenico Aiello difende il senatore Denis Verdini. Il parlamentare è accusato di concorso in corruzione. Argomenti corruzione processo denis verdini 
