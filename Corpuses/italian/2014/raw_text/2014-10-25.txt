None Leggi i commenti I commenti dei lettori 
None Leggi i commenti I commenti dei lettori 
GENOVA - Travolta in Europa, la Roma non riesce a rialzare la testa in campionato, non andando oltre lo 0-0 a Genova con la Samp. Un pari che rallenta la corsa verso lo scudetto degli uomini di Garcia ma che non deve certo suonare come un passo falso. I giallorossi hanno trovato sulla loro strada una squadra ottimamente organizzata che ha confermato di meritare il terzo posto in classifica. I doriani si sono giocati le loro carte con dedizione e intelligenza sfiorando nella ripresa anche l'impresa. Segno che Mihajlovic sta davvero facendo un ottimo lavoro. LA SINTESI DI SAMP-ROMA ROMA, POCO DA RIMPROVERARSI - Non è stata la Roma brillante di altre occasioni ma non si può davvero dire che non le abbia provate tutte per vincere. Ha messo in difficoltà Romero in più occasioni con le incursioni di Gervinho e ha sfiorato il gol nel finale con Florenzi. Forse avrebbe potuto fare meglio in fase di circolazione di palla, cercando con maggior frequenza i cambi di gioco, ma è come andare a cercare il pelo nell'uovo. D'altronde non sarà facile per nessuno quest'anno passare a Marassi contro questa Samp. [[ge:rep-locali:repubblica:99024784]] UNA SAMP IMPECCABILE - La Samp dal canto suo ha poco da rimproverarsi per non essere riuscita a centrare un aggancio da sogno: ha difeso con ordine, chiedendo agli attaccanti il grande sacrificio di raddoppiare sistematicamente sugli esterni, e si è anche resa pericolosa sui calci piazzati. E' mancata solo la freddezza, specificatamente a Okaka e a Gastaldello, per riuscire a capitalizzare due palloni d'oro fornitigli da Gabbiadini. Ma il risultato è più che positivo. Se non altro perchè allunga la striscia d'imbattibilità e consacra la difesa blucerchiata tra le migliori del torneo. GARCIA ESCLUDE COLE, PJANIC E ITURBE - Rispetto alla gara con il Bayern, Garcia ha tenuto a riposo Cole, Pjanic e Iturbe, rimpiazzandoli con Holebas, Florenzi, per la prima volta proposto in versione intermedio, e Ljajic. In difesa, stante la perdurante squalifica di Manolas, ha riproposto Astori mentre davanti ha schierato ancora Totti, invece di Destro. Mihajlovic, costretto a fare a meno di Viviano, infortunato, dell'appiedato Cacciatore e di Silvestre, non al meglio, ha replicato riproponendo Romero tra i pali, Romagnoli al centro della difesa e il recuperato Regini sulla sinistra. PALO DI GERVINHO - La Samp è partita forte, provando a imitare il Bayern nel pressing alto ma non è andata oltre un'incursione di Soriano che ha trovato pronto sul primo palo De Sanctis. Col passare dei minuti la Roma ha preso possesso del centrocampo alla ricerca dell'imbucata giusta e ha dovuto pazientare fino al 31' per sorprendere le maglie avversarie: Gervinho, lanciato in verticale, si è fatto chiudere in scivolata da Gastaldello e sulla respinta da posizione defilata ha colpito un palo a porta vuota. OKAKA E GASTALDELLO, CHE OCCASIONI - L'ivoriano si è acceso e a cavallo dei due tempi ha spaventato per altre due volte Romero con un sinistro in diagonale di poco a lato e poi con un destro a giro sul secondo palo che il portiere argentino ha deviato in angolo. La Samp non è stata a guardare e, dopo una conclusione da fuori di Obiang bloccata da De Sanctis, ha preso coraggio. Ha guadagnato due punizioni dalla trequarti che solo per un pizzico di imprecisione di Okaka e Gastaldello, splendidamente smarcati davanti alla porta dal sinistro vellutato di Gab biadini, non è riuscita a tramutare in gol. ROMERO SALVA SU FLORENZI - La Roma ha ringraziato e nel finale, complice l'innesto di Pjanic al posto di Ljajic e l'avanzamento in attacco di Florenzi, ha sfiorato il colpaccio: su un cross dalla destra di Torosidis il centrocampista si è avventato di testa a colpo sicuro ma sulla sua strada ha trovato un prodigioso Romero che con un colpo di reni gli ha impedito di diventare il match-winner. La Roma, per la prima volta in stagione, resta così a bocca asciutta. L'imperativo ora è rifarsi contro il Cesena nel turno infrasettimanale. SAMPDORIA-ROMA 0-0 Sampdoria (4-3-3): Romero 7, De Silvestri 6.5, Gastaldello 6.5, Romagnoli 6.5, Regini 6.5 (23' st Mesbah 6), Soriano 6.5, Palombo 6, Obiang 6, Gabbiadini 6.5 (41' st Bergessio sv), Okaka 6.5, Eder 5.5 (37' st Rizzo sv). (1 Da Costa, 96 Massolo, 44 Fornasier, 6 Duncan, 32 Marchionni, 77 Wszolek, 12 Sansone, 7 Fedato). All.: Mihajlovic. Roma (4-3-3): De Sanctis 6, Torosidis 5.5, Yanga-Mbiwa 6, Astori 6, Holebas 5.5, Florenzi 6 (37' st Iturbe sv), De Rossi 5.5, Nainggolan 6.5, Ljajic 6 (26' st Pjanic sv), Totti 5.5 (32' st Destro sv), Gervinho 6.5. (28 Skorupski, 1 Lobont, 82 Emanuelson, 50 Somma, 3 Cole, 91 Calabresi, 32 Paredes, 48 Ucan). All.: Garcia. Arbitro : Rizzoli di Bologna 6.5. Angoli : 14 a 6 per la Roma. Ammoniti : De Rossi, Soriano e Holebas per gioco scorretto, Ljajic per comportamento non regolamentare. Recupero : 0' e 3'. Spettatori 23.548. Argomenti serie a as roma sampdoria Leggi i commenti I commenti dei lettori 
None Leggi i commenti I commenti dei lettori 
GENOVA - "Abbiamo dimostrato che possiamo sfidare tutti giocando come sappiamo". Sinisa Mihajlovic è decisamente soddisfatto dopo lo 0-0 con la Roma . "E' stata una bella partita tra due squadre che giocano a calcio. In questa partita abbiamo fatto un ulteriore salto di qualita'. Con questa mentalità possiamo toglierci tante altre soddisfazioni". RESTA UN PIZZICO DI RIMPIANTO - La Samp ha saputo soffrire ma è riuscita anche a creare pericoli alla Roma: "Abbiamo impostato la gara per fare un pressing ultra offensivo nei primi 15'. Sapevamo che se avessero subito gol all'inizio sarebbero andati in confusione. Loro sono stati bravi a non subirlo e poi sono venuti fuori. Dico pareggio giusto anche se alla fine ai punti possiamo recriminare qualcosa in più noi", dice il tecnico serbo. [[ge:rep-locali:repubblica:99024784]] ROMERO E' UN PORTIERE DI QUALITA' - Un pari che porta anche la firma di Romero, bravissimo nel negare il gol a Florenzi nel finale. Una storia particolare per l'argentino, titolare in nazionale e in panchina a inizio stagione con la Samp: "Non è stato difficile motivarlo - dice Mihajlovic -. Con i giocatori bisogna essere leali. Lui si è sempre comportato da grande professionista. Sappiamo tutti le sue qualita'. Oggi, come a Cagliari ha fatto una grande partita. E' un portiere importante che dà sicurezza a tutto il reparto, come ha fatto Viviano quando ha giocato lui". Samp terza e con diversi giocatori che si candidano per la nazionale: "Conte sicuramente sa bene quello che deve fare - conclude il tecnico blucerchiato - io l'ho invitato spero che venga il primo possibile. Penso che ci sono alcuni giocatori che gli possono far comodo, poi sceglierà lui". Argomenti serie b 2014/2015 sampdoria-cagliari sinisa mihajlovic Leggi i commenti I commenti dei lettori 
"E' stata una bella partita tra due squadre che giocano a calcio. Per valori e quant'altro, in questa partita fatto quel salto di qualità di mentalità che ci fa capire che possiamo affrontare tutti giocando come sappiamo giocare". Così il tecnico della Sampdoria, Sinisa Mihajlovic, dopo il pareggio, 0-0, tra la Samp e la Roma a Marassi. Una gara che ha visto la Sampdoria soffrire ma anche creare pericoli alla Roma: "Abbiamo impostato la gara - ha spiegato il tecnico serbo - per fare un pressing ultra offensivo nei primi 15 minuti. Sapevamo che se subivano gol all'inizio sarebbero andati in confusione. Loro sono stati bravi a non subirlo, pareggio giusto, alla fine ai punti potevamo recriminare qualcosa in più". Un pari che porta anche la firma di Romero, bravissimo nel negare il gol a Florenzi nel finale. Una storia particolare per l'argentino, titolare in nazionale e in panchina a inizio stagione con la Samp: "Non è stato difficile motivarlo - dice Mihajlovic - con i giocatori bisogna essere leali. Lui si è sempre comportato da grande professionista. Sappiamo tutti le sue qualità. Oggi, come a Cagliari ha fatto una grande partita. E' un portiere importante che dà sicurezza a tutto il reparto, come ha fatto Viviano quando ha giocato lui". Samp terza e con diversi giocatori che si candidano in Azzurro: "Conte sicuramente sa bene quello che deve fare - ha concluso il tecnico blucerchiato - io l'ho invitato spero che venga il primo possibile. Penso che ci sono alcuni giocatori che gli possno fare comodo, poi sceglierà lui". Argomenti mihajlovic sampdoria 
La Roma non riesce a cancellare del tutto la debacle con il Bayern e nell'anticipo serale dell'ottava giornata di Serie A, impatta in uno 0-0 in casa della Sampdoria. I giallorossi agganciano cosi' la Juventus in testa alla classifica ma i bianconeri domani con il Palermo possono allungare di nuovo a +3. Ottima prova di sacrificio invece per la squadra di Mihajlovic , che resta assieme ai bianconeri imbattuta e al terzo posto. Una partita a scacchi dove Mihajlovic cura al minimo dettaglio il modo di soffocare il centrocampo giallorosso, mentre Garcia alla lunga inizia a pagare le tante assenze su tutte quella di Maicon sulla fascia. [[ge:rep-locali:rep-genova:99025556]] Il tecnico doriano recupera Gastaldello in coppia con Romagnoli in difesa, mentre il francese a sorpresa lascia in panchina Pjanic (per lui gli ultimi 20') schierando Florenzi a centrocampo e Gervinho e Ljajic ai lati di Totti in avanti. Primo tempo che se ne con la prima mezzora in cui le due squadre si affrontano a viso aperto e con la Samp che si avvicina spesso dalle parti di De Sanctis ma senza mai impensierire veramente il portiere giallorosso. [[ge:rep-locali:rep-genova:99027862]] Pur amministrando bene il match fino a quel momento, la Roma si sveglia solo al 30', quando arriva la prima vera occasione della partita che porta Gervinho colpire il palo. Nell'ultimo quarto d'ora del primo tempo i blucerchiati, in undici dietro il pallone e attenti a soffocare l'asse centrale De Rossi-Totti, chiudono la prima frazione subendo le fiammate giallorosse ma senza troppi pericoli. Nella ripresa la Roma riparte da dove aveva finito e sempre Gervinho dalla sinistra impegna Romero in angolo. La risposta della Samp e' in un gol di Gabbiadini giustamente annullato per fuorigioco al 7'. La partita si accende, la Samp si apre e la Roma si avvicina dalle parti di Romeno con Ljajic al 15'. I doriani tentano di sorprendere la Roma con rapidi contropiede, come quello al 20' concluso con un tiro di Obiang troppo centrale. Semp sempre pericolosa su calcio piazzato, ma al 25' e' clamoroso l'errore di Okaka sotto porta. A quel punto Garcia si gioca la carta Pjanic (per Ljajic) e Destro (Totti), avanza Florenzi sulla linea degli attaccanti e al 38' e' incredibile la parata di Romero su un suo colpo di testa. Nel finale spazio anche a Iturbe e Bergessio, la Doria chiude anche in attacco ma alla fine è giusto il pareggio. Argomenti sampdoria roma juventus fc mihajlovic 
GENOVA - "Adesso posso dire che ci siamo messi definitivamente alle spalle la sconfitta con il Bayern". Rudi Garcia vede il bicchiere mezzo pieno dopo il pareggio con la Samp . E si accontenta. "Quando si gioca una partita così contro il terzo in classifica e che non perde da inizio stagione, significa che abbiamo fatto una partita totalmente nei nostri standard. E' mancato solo il gol". [[ge:rep-locali:repubblica:99024784]] DIFFICILE GIOCARE MEGLIO SU QUESTO CAMPO - Il tecnico francese spiega così le difficoltà in fase di costruzione del gioco incontrate dalla sua squadra. "Difficile mettere velocità di palleggio in un campo così... Abbiamo avuto occasioni per vincere, ma è mancata l'efficacia. Su 20 tiri complessivi effettuati verso la porta troppo pochi sono stati quelli nello specchio. E purtroppo abbiamo colpito anche un palo. Insomma, anche la fortuna  non ci ha aiutato''. TOTTI HA GIOCATO BENE - Una gara in bianco e nero per Totti schierato ancora titolare. Garcia difende il suo capitano. "Ha faticato tanto, ha permesso alla squadra di avere il 65% di possesso palla. Aveva giocato solo un tempo col Bayern. Sul piano fisico stava bene e infatti lo abbiamo visto correre anche sul piano difensivo. Io sono contento del suo lavoro, non l'ho visto stanco". Argomenti serie a as roma rudi garcia Leggi i commenti I commenti dei lettori 
None Leggi i commenti I commenti dei lettori 
