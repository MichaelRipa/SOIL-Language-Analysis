NAPOLI – Un Napoli che vince e, pur faticando nella prima mezz’ora, convince: era quello di cui aveva bisogno Rafa Benitez, per riacciuffare una partita nata male e ritrovare gli applausi dei tifosi. “Abbiamo subito il gol ma la reazione è stata fantastica – commenta il tecnico spagnolo dopo il successo sullo Sparta Praga , nella prima giornata del Gruppo I di Europa League – Abbiamo fatto una buona partita, con grinta, facendo gol, lottando, con i nostri tifosi a fianco, è stato tutto molto positivo”. “RELAZIONE NORMALE CON DE LAURENTIIS” – L’allenatore azzurro deve ancora fare i conti con il vocio riguardante i suoi presunti dissapori con De Laurentiis, ma Don Rafé rassicura tutti: “Con lui parlo tante volte e parliamo di calcio, c’è una relazione normale – le parole di Benitez – A volte può succedere di avere un’opinione diversa ma siamo professionisti e facciamo tutto il possibile per andare avanti. Quando la squadra fa una prestazione di questo tipo, il presidente è contento, è stato importante fare tre punti, soprattutto giocando bene”. [[ge:rep-locali:repubblica:96112202]] “IL TURNOVER? TUTTI SARANNO IMPORTANTI” – “Lo Sparta è partito col 4-4-2 ma i cechi si alzavano per pressare i nostri 4 difensori, non era facile gestire la palla – spiega Benitez, prima di concentrarsi sui singoli – Higuain? È un giocatore importantissimo per noi ma anche Mertens, Henrique, Britos, Albiol, Koulibaly, Inler che ha fatto un gran lavoro. Ho limitato il turnover perché è importante dare una possibilità a tutti ma anche mantenere un gruppo che sta facendo bene, tutti saranno importanti nel corso della stagione”. HIGUAIN: “ABBIAMO MOSTRATO CARATTERE” – Se Aurelio De Laurentiis non parla, sicuramente contento per la prestazione dei suoi ragazzi quanto amareggiato per la contestazione dei tifosi, fa sentire forte e chiara la sua voce Gonzalo Higuain, che ha dato il la alla rimonta azzurra: “Dopo una sconfitta in una partita che non dovevamo perdere, dovevamo dimostrare alla gente che volevamo questa vittoria e lo abbiamo fatto – ammette il Pipita – era una partita importante, dovevamo mostrare che questa squadra ha carattere. L’anno scorso abbiamo fatto tante grandi partite e vogliamo farlo di nuovo. Il rigore? Non ho pensato all’errore di domenica, solo a fare gol, ho deciso di calciarlo nello stesso angolo e per fortuna ho segnato”. Argomenti ssc napoli europa league rafael benitez Leggi i commenti I commenti dei lettori 
GINEVRA - A 43 anni suonati, Jens Voigt stabilisce il nuovo record dell'ora. Il corridore tedesco infrange il muro dei 50 km e sulla pista del velodromo di Grenchen, in Svizzera, percorre 51,115 km, oltre 205 giri, migliorando il precedente primato stabilito da Ondrej Sosenka a Mosca, il 19 luglio 2005, con 49,700. Voigt aveva annunciato il ritiro dall'attività agonistica su strada lo scorso agosto, salvo poi decidere di concentrarsi sul record dell'ora. Argomenti ciclismo Leggi i commenti I commenti dei lettori 
FIRENZE – Può essere soddisfatto, sia per la vittoria che della prestazione, Vincenzo Montella dopo il 3-0 sul Guingamp con cui la sua Fiorentina ha aperto la campagna europea. MONTELLA: “ABBIAMO CERCATO LA VITTORIA CON IL GIOCO” – “Tutti hanno dimostrato le qualita’ che avevamo visto in loro, si sono inseriti bene – afferma il tecnico viola negli spogliatoi del ‘Franchi’ -. Erano in sei nuovi in campo, compreso Gomez che possiamo considerare nuovo. La prestazione mi e’ piaciuta. Avevamo previsto che loro potevano andare in difficolta’ con i cross, ed e’ per questo che abbiamo provato spesso questa soluzione, e’ arrivato il gol di Vargas, e abbiamo fatto bene Mi e’ piaciuto lo spirito, cercare la vittoria col gioco, dobbiamo ancora migliorare, anche perche’ c’erano molti nuovi”. “GOMEZ? SI E’ SACRIFICATO CON E PER LA SQUADRA” – “Poi sulla prestazione di Mario Gomez, ancora a secco di gol: “Non so se il fattore psicologico sia subentrato. Ha fatto bene, si e’ sacrificato con e per la squadra. Ora non dobbiamo parlarne sempre a fine partita. Abbiamo vinto, e va bene cosi’. Era peggio se segnava ma non vincevamo, e credo anche lui la pensi cosi’ – ha sottolineato Montella – L’infortunio di Borja Valero? Ha preso una botta, sul muscolo, credo sul retto femorale, vedremo nei prossimi giorni. Il Guingamp? Me lo aspettavo cosi’, hanno una loro continuita’ di gioco, siamo stati piu’ bravi noi e abbiamo prevalso”. [[ge:rep-locali:repubblica:96111608]] CUADRADO: “CONTENTO DI ESSERE RIMASTO, RISULTATO DA’ FIDUCIA” – Juan Cuadrado e’ risultato uno dei migliori in campo nell’esordio dei gigliati in Europa League. “Siamo contenti e ci godiamo questa vittoria. Era importante vincere – sottolinea l’esterno d’attacco – per prendere fiducia e cambiare pagina e fare bene anche in campionato”. Il colombiano sembra il miglior acquisto di questa Fiorentina. “Sono contento di essere rimasto con questi compagni e con questa squadra grandissima. Speriamo di continuare cosi’”. Anche se Gomez continua a non segnare. “Gomez deve stare tranquillo perche’ tutti sappiamo che e’ un grandissimo giocatore e sappiamo quello che da’ alla squadra. Prima o poi arrivera’ anche il gol, d’altronde abbiamo giocato solo tre partite. Firma del rinnovo? Non lo so, dovete chiedere ai Della Valle. Io comunque non ci penso, al contratto ci pensa il mio procuratore con la società”. Argomenti fiorentina europa league vincenzo montella Leggi i commenti I commenti dei lettori 
FIRENZE – Una vittoria per partire lanciati in Europa League, ma anche per prendere la spinta giusta per il campionato, spazzando via qualche malumore dopo le prime due giornate senza reti (1 punto all’attivo). E’ quanto cercava la Fiorentina da questo esordio nella competizione continentale. E i gigliati riescono nel loro intento, superando 3-0 il Guingamp, compagine campione di Francia, che ha retto il confronto per mezz’ora, finendo per calare alla distanza, anche per l’inferiorità numerica già prima dell’iintervallo. Paga insomma la scelta di Vincenzo Montella di affidarsi ai ‘senatori’, limitando al minimo il turn over in un undici che inizialmente ha in campo un solo italiano (il capitano Pasqual). VARGAS SBLOCCA IL MATCH, POI IL GUINGAMP RESTA IN DIECI – La squadra bretone comincia c0n acume tattico e buona copertura degli spazi, limitando a dovere i padroni di casa, che nella prima mezz’ora si fa vedere in avanti solo con un pallonetto abbozzato da Cuadrado, sul quale pero’ il portiere ospite Samassa non si fa trovare impreparato. Al 34′ la prima svolta del match, con il vantaggio della Fiorentina: bella iniziativa persomale di Kurtic sulla destra, cross puntuale e teso su cui dalla parte opposta Vargas anticipa Sankoh e di testa insacca. Meno di cinque minuti e la gara prende un binario ancora più in discesa per i viola: il senegalese Diallo viene espulso per un doppio cartellino giallo (severo il secondo provvedimento dell’arbitro, che più tardi non adotta lo stesso metro per situazioni analoghe) e il Guingamp resta in dieci, accusando il contraccolpo. [[ge:rep-locali:repubblica:96111608]] PIZARRO ISPIRA E CUADRADO RADDOPPIA, DOPO UN BRIVIDO – Nella ripresa, con Badelj al posto di un acciaccato Borja Valero, la squadra di Montella cerca di mettere al sicuro il risultato. Ci prova prima con un’azione tambureggiante, quasi da flipper, senza che nessuno trovi il tempo per la battuta a rete.  Poi è Pizarro (il migliore in campo, a dettare tempi e giocate) a sfiorare il raddoppio con un diagonale da fuori, negatogli da una grande parata di Samassa che con la punta della dita devia la palla in angolo. C’e’ solo la Fiorentina in campo, che però rischia quando Beauvue lascia partire all’improvviso una conclusione da fuori area, sulla quale e’ attento il portiere romeno Tatarusanu a parare con la mano di ritorno evitando il peggio. E poco copo i gigliati mettono a segno la rete della tranquillita’: gran lancio di Pizarro per Cuadrado, il quale stoppa splendidamente il pallone in area e poi, dopo aver guardato la posizione del portiere, infila il pallone alle sue spalle. BERNARDESCHI ENTRA E CALA IL TRIS VINCENTE PER I VIOLA – Montella concede quindi al giocatore colombiano la standing ovation del ‘Franchi’, risparmiandolo in vista dell’impegno di domenica in campionato. Nel finale arriva anche il tris con il giovane nazionale Under 21 Bernardeschi, il quale si inventa un sinistro da fuori area che si infila alle spalle dell’abbacchiato Samassa. Pasqual e compagni escono tra gli applausi (l’unico un po’ nervoso è Gomez, che non trova ancora il gol), ma adesso dovranno confermarsi sul terreno dell’Atalanta. FIORENTINA–GUINGAMP 3-0 (1-0) FIORENTINA (4-3-3) : Tatarusanu 6.5, Tomovic 6.5, Basanta 6.5, Savic 6 (12’ st Richards 6), Pasqual 6; Kurtic 6.5, Pizarro 7, Borja Valero 6 (1’ st Badelj 6); Cuadrado 6.5 (26’ st Bernardeschi 6.5), Gomez 5.5, Vargas 6.5.  (1 Neto, 28 Alonso, 72 Ilicic, 30 Babacar). All.: Montella 6.5. GUINGAMP (4-4-2): Samassa 6.5; Sankoh 5, Kerbrat 6, Angoua 6, Leveque 5.5; Beauvue 6.5, Mathis 6, Diallo 5, Pied 6 (17’ st Giresse 6); Mandanne 5.5 (26’ st Douniama sv), Marveaux 5.5 (7’ st Yatabarè 5.5). (1 Lossl, 6 Baca, 8 Schwartz, 15 Sorbon). All.: Gourvennec 5.5. ARBITRO: Harald Lechner (Austria) 5.5. RETI: nel pt 34’ Vargas (F); nel st 22’ Cuadrado (F). ESPULSO: Diallo (G) al 38’ pt per doppia ammonizione. AMMONITI : Kurtic (F), Basanta (F) e Beauvue (G) per gioco falloso,  Marveaux (G) per proteste. ANGOLI : 7-2 per la Fiorentina. RECUPERO: pt 2’, st 2’ SPETTATORI: 15.712, incasso 215.822 euro (paganti 5101, incasso 95.587; abbonati 10.611, quota 120.235). Argomenti fiorentina europa league Leggi i commenti I commenti dei lettori 
None Leggi i commenti I commenti dei lettori 
NAPOLI – Non è il miglior Napoli, ma arriva la vittoria ed è questo quello che più conta, nel momento attuale degli azzurri: a quattro giorni dalla sciagurata gara contro il Chievo, con i partenopei sconfitti nonostante l’incessante tiro al bersaglio verso la porta di Bardi, Benitez e i suoi ragazzi avevano bisogno di applausi, di fiducia e di gol, soprattutto nella prima tappa del percorso in quell’Europa League che sembra più un peso che un onore. Eppure, anche questa serata era cominciata male, con il gol di Husbauer a far temere un’altra débâcle; poi la reazione, Higuain che cancella il rigore sbagliato domenica battendo Bicik dal dischetto e Mertens che, nella ripresa, trova i due gol che chiudono la pratica. HUSBAUER METTE PAURA AGLI AZZURRI – Benitez sorprende, sconfessando di fatto il robusto turnover preannunciato, rischiando anche un Higuain non al meglio. Britos ed Henrique sulle corsie esterne sembrano una scelta sparagnina ma, alla fine, anche questa pagherà. Dopo due conclusioni da fuori degli azzurri, prima del quarto d’ora arriva la doccia fredda: sugli sviluppi di un corner, Husbauer mostra di meritare l’interesse di Cagliari e Lazio con un destro teso che passa tra una selva di gambe e si insacca alle spalle di Rafael, dopo aver sbattuto sul palo. [[ge:rep-locali:repubblica:96112202]] HIGUAIN FA PACE COL DISCHETTO – Gli azzurri reagiscono, dopo un iniziale attimo di sbandamento, con Mertens che lascia presagire la sua grande serata ispirando l’azione che vale il penalty: Hamsik riceve palla, evita l’uscita di Bicik e spedisce sulla traversa, sul pallone incombe Callejon che calcia a botta sicura, Costa Nhamoinesu si lancia a corpo morto e tocca col braccio. È rigore e Higuain, da vero trascinatore, esorcizza l’errore di domenica scorsa e riporta il Napoli a galla. MERTENS DECIDE IL MATCH – Con il primo tempo che si chiude con un altro legno (sfortunato Callejon, il cui gran tiro si infrange sull’incrocio dei pali), il Napoli ha il merito di riprendere dove aveva lasciato, spingendo con ancor maggiore convinzione nella ripresa. Il Pipita accelera in area ceca, mette al limite dell’area piccola per Dries Mertens che, scattato sul filo del fuorigioco, deve solo spingere. Il belga non è sazio, si becca un’ammonizione per un gol di braccio e poi si rifà, con un’azione delle sue: quando mancano poco meno di 10’ al termine, il belga manda a vuoto Kaderabek e Matejkovski con il cambio di passo prima di battere Bicik chiudendo col destro. CONTESTATA LA PROPRIETÀ – Il resto è accademia, con gli azzurri che riescono a riconquistare il San Paolo grazie al carattere: diversi gli umori dei 15.000 (pochini) del San Paolo nei confronti di De Laurentiis (padre e figlio), beccati a mezzo striscione dai sostenitori azzurri. Al tifo va riconosciuta la maturità di sostenere la squadra, particolarmente bisognosa di appoggio in questo momento, nonostante i malumori verso la società. NAPOLI-SPARTA PRAGA 3-1 (1-1) NAPOLI (4-2-3-1): Rafael, Henrique, Albiol, Koulibaly, Britos, Inler, Gargano, Callejon (38′ st David Lopez), Hamsik (36′ st Zuniga), Mertens; Higuain (19′ st Michu). (45 Andujar, 11 Maggio, 24 Insigne, 91 Zapata). All.: Benitez SPARTA PRAGA (4-4-2): Bicik, Costa, Kovac, Brabec, Kaderabek, Dockal (29′ st Konaté), Matejovsky, Marecek, Krejci, Husbauer (33′ st Bednar), Lafata (38′ st Schick). (1 Stech, 4 Svejdik, 17 Vacek, 29 Bednar, 33 Breznanik). All. Lavicka ARBITRO : Bernie Raymond Blom (Ola) RETI : nel pt 14′ Husbauer, al 23′ Higuain (rigore); nel st al 7′ e al 35′ Mertens ANGOLI : 7-5 per il Napoli RECUPERO : 0′ e 4′ AMMONITI : Costa, Mertens e Bednar per gioco scorretto SPETTATORI : 15 mila circa. Argomenti ssc napoli europa league gonzalo higuain dries mertens Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Occultamento di cadavere. Quello di Riccardo Rossi, cinquant'anni. Il suo corpo è stato trovato sul ciglio della strada sulla statale Vigevanese, all'alba, a Trezzano sul Naviglio. I carabinieri sono andati a colpo sicuro dopo aver ricevuto una segnalazione anonima di scomparsa. Ma da quel momento in poi sono cominciate le domande. E col passare delle ore, le certezze hanno lasciato sempre più campo ai dubbi. I militari della compagnia di Corsico, guidati dal capitano Giodi Linguandi, sono però sicuri di una cosa. L’uomo non è morto in quel controviale, al chilometro 12 della strada statale 494: qualcuno lo ha portato lì. Forse proprio la famiglia con cui viveva: la moglie e il figlio. Gli unici segni evidenti sono dei graffi e delle ecchimosi compatibili col fatto che il corpo sia stato gettato da una macchina in corsa. Accanto all’uomo, oltre la sede della carreggiata e l’aiuola spartitraffico, c’era un borsone scuro. Chi ha voluto disfarsi del cadavere forse lo ha utilizzato per trasportarlo in auto. È uno dei punti interrogativi di questa storia. Ma il primo fra tutti è capire se l’uomo fosse già morto quando è stato lanciato dalla macchina. Quindi, poter stabilire la causa del decesso. Nessun segno evidente di violenza. Nessuno gli ha sparato, nessuno lo ha accoltellato. Per dare risposte i pm incaricati delle indagini, Paola Pirrotta e Alberto Nobili, hanno disposto l’autopsia. Gli uomini della Scientifica hanno continuato ad entrare e uscire dal palazzo di via Monteverdi 16, a poche centinaia di metri dove la vittima è stata ritrovata. L’appartamento dove l’uomo si era rintanato da quando aveva perso il suo lavoro di taxista è stato passato palmo a palmo. I carabinieri hanno prelevato diversi oggetti, tra gli altri anche delle lenzuola fresche di bucato. Nel pomeriggio un nuovo sopralluogo. Questa volta a uscire di casa e a essere portata in caserma su una gazzella è stata la moglie. Cosa sia accaduto dall’alba, quando il cadavere è stato ritrovato, al momento in cui si è riusciti a dargli un nome, fino al secondo sopralluogo non è ancora chiaro. C’è però una circostanza che potrebbe essere utile per mettere a fuoco i contorni della vicenda. Riccardo Rossi non era fra le migliaia di persone lasciate a casa per via della crisi. La compagnia di taxi per la quale lavorava sembra lo abbia licenziato per problemi comportamentali, che l’uomo avrebbe poi amplificato tra le mura di casa, tanto da rendere difficile la convivenza con la moglie e il figlio. Per i risultati dell’autopsia bisognerà attendere almeno 36 ore. Intanto gli inquirenti stanno acquisendo i filmati di tutte le telecamere a circuito chiuso che affacciano sulla Vigevanese. Capire da quale auto sia stato scaricato l’uomo potrebbe servire a far salire sul banco dei sospettati altre persone oltre alla famiglia dell’uomo, con la moglie che al momento rimane la sospettata numero uno. Argomenti area metropolitana di milano trezzano sul naviglio riccardo rossi 
