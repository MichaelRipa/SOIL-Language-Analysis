Grave incidente stradale sulla Palermo-Messina, in serata. La Seat Ibiza guidata da un poliziotto di 32 anni, Daniele Guccione, è uscita fuori strada nei pressi di Rocca di Caprileone. L'auto ha sfondato il guardrail e si è ribaltata più volte. Per l'automobilista non c'è stato niente da fare. Sono intervenuti i sanitari del 118 e i vigili del fuoco di Sant'Agata di Militello. I medici hanno cercato di rianimare il poliziotto senza successo. Secondo una prima ricostruzione Guccione era in servizio a Reggio Calabria e stava tornando a Palermo. Argomenti incidente palermo messina 
Wilma Goich, classe 1945, ascolta l’amica (o ex amica?) Palmina Povero, 72 anni, una delle più note mannequin di Torino negli anni ’60, ricordare i tempi del Cantagiro e di quando Dino (altra gloria canora torinese) aveva cantato l’Ave Maria al suo matrimonio con Edoardo Vianello. Nell’aula 46 del tribunale di Torino, però, non va in scena un revival ma un processo per usura. Wilma Goich, difesa dall’avvocato Emanuele Crozza, è la vittima. Gli imputati sono tre: Antonio Dell’Aquila, sua moglie Giuseppina Mancini e la loro cugina Tiziana Di Lerna. Secondo l’accusa avrebbero prestato nel 2009 diecimila euro alla cantante pretendendo un interesse del 20 per cento mensile. «Duemila euro al mese  ricorda Wilma Goich  in pratica lavoravo per pagare loro». I tre, difesi dall’avvocato Domenico Peila, si difendono dicendo che si tratta di menzogne, che la Goich era spesso loro ospite, che il prestito c’era stato ma con precisi accordi. Ieri in aula sfilano i testimoni, parla anche la Goich ed è un tuffo nel passato. La cantante ammette davanti ai giudici di essersi ritrovata in ristrettezze economiche e di aver chiesto aiuto a Palmina Povero, ex fidanzata di Dino (anche lui a suo tempo finito davanti ai giudici del processo per lo scandalo petroli) che, tramite Tiziana Di Lerna, l’avrebbe messa in contatto con i coniugi, titolari di un banco al mercato di corso Svizzera. «Stavo per incidere un disco, mi pare che fosse “Se questo è amore”, non ricordo bene  spiega a fine udienza Wilma Goich  è dura da ammettere ma avevo problemi economici. Dopo la separazione nel ’78 da Edoardo Vianello ho dovuto rimboccarmi le maniche e lavorare duro per me e mia figlia. Non avendo mai scritto le canzoni che cantavo non avevo diritti di autore...». Sorprende scoprire che una cantante che solo nel ’65 vendette milioni di dischi con quella che è rimasta la sua hit più nota («Le colline sono in fiore») e che partecipò a diversi Festival di Sanremo, oltre che lavorare in tv, si sia ritrovata improvvisamente in miseria. E ad essere così in bolletta da chiedere aiuto a due ambulanti torinesi, quella «gente de borgata» che aveva cantato con il marito ai tempi dei Vianella. «La prima cosa che mi chiese Dell’Aquila fu se conoscevo Nino D’Angelo, era un suo fan e volevo che gli dessi il numero di telefono» ricorda la cantante. Palmina Povero, l’ex amica, fuori dall’aula però spiega: «Wilma ha sempre avuto le mani bucate, spende e spande». La storia dell’usura, cominciata con l’arresto di Dell’Aquila a Fiumicino nell’agosto 2009 (lui si difende dicendo: «Andai perché mi disse che mi avrebbe restituito il denaro») e arrivata per competenza al pm Roberto Furlan, si dipana tra assegni postdatati, vaglia e compravendite di auto. La Goich si era rivolta a Italo Santarelli, presidente di un’associazione antiusura che testimonierà alla prossima udienza. «Mi tormentavano con continue telefonate, mi hanno costretto a comprare una Bmw, è stato un incubo» dice la Goich. Il suo avvocato, Emanuele Crozza, sottolinea: «Questa storia prova che lottare contro l’usura si può...». L’avvocato Peila, che difende gli indagati, ribatte: «Ci sono tanti punti poco chiari, le accuse sono piuttosto confuse». Prossima udienza il 26 marzo. Argomenti usura processo wilma goich dino 
ROMA - La Francia si aggiudica l'amichevole di lusso contro l'Olanda e indirizza un segnale forte alle altre Nazionali: per il Mondiale ci sono anche i Blues. Gli uomini di Deschamps battono 2-0 gli Orange grazie ai gol di Benzema e Matuidi. Problemi per Strootman, che in vista del big match tra Napoli e Roma esce infortunato prima della fine del primo tempo. Successi anche per Germania e Inghilterra, l'Ucraina ok nei confronti dell'Usa, sconfitta per la Svezia di Ibra, solo un pari per l'Argentina contro la Romania. A GERMANIA E INGHILTERRA BASTANO GOETZE E STURRIDGE - Alla Germania basta un gol di Mario Goetze per piegare la resistenza del Cile in un'amichevole giocata a Stoccarda: 1-0 per gli uomini di Joachim Loew, tra i candidati al successo finale in Brasile. La rete è arrivata al 16′ e poi è stata regolare amministrazione per i tedeschi. Con lo stesso risultato, l'Inghilterra ha battuto la Danimarca grazie a un gol all'82′ di Sturridge. A segno il bomber del Liverpool, che conferma anche in Nazionale gli ottimi risultati con i Reds. L'Inghilterra esordirà ai Mondiali il 14 giugno a Manaus proprio contro l'Italia di Prandelli. [[ge:rep-locali:repubblica:80334312]] UCRAINA OK, SVEZIA DI IBRA PERDE, PARI ARGENTINA - L'Ucraina batte 2-0 gli Stati Uniti di Klinsmann in un incontro amichevole di preparazione al Mondiale 2014. Per i gialloblù segnano Yarmolenko al 12′ pt e Devic al 23′ st. Ad Ankara la Turchia supera 2-1 la Svezia. Padroni di casa in vantaggio con Erding al 2′, al 54′ il pareggio di Toivonen (subentrato a Ibrahimovic), ma al 57′ Adin regala la vittoria ai turchi. All'Argentina non basta il tridente Messi-Higuain-Aguero (più Palacio, subentrato nella ripresa al Kun) per superare il muro issato dalla Romania: all'"Arena" di Bucarest finisce 0-0, niente reti per l'armata albiceleste che al Mondiale è inserita nel girone F con Bosnia, Iran e Nigeria. L'Uruguay rischia grosso ma ci pensa Stuani a salvare la Celeste: a Klagenfurt, 1-1 con l'Austria che era passata in vantaggio al 14′ con Janko. Al 66′ il pareggio dell'ex attaccante della Reggina, sostituto dell'infortunato Cavani, che evita la sconfitta alla formazione di Tabarez, inserita nello stesso girone mondiale dell'Italia di Prandelli con Inghilterra e Costa Rica. Spettacolare pareggio tra due protagoniste della kermesse brasiliana: a San Gallo si chiude sul 2-2 Svizzera-Croazia, con le doppiette di Drmic e Olic. Vittoria per 2-0 dell'Estonia su Gibilterra: a segno Kruglov e Hunt. L'Albania batte 2-0 Malta in amichevole. La nazionale di De Biasi si è imposta, sulla squadra allenata da Ghedin (avversaria degli azzurri nel giorne di qualificazione agli Europei del 2016) grazie alle reti di Basha (Torino) e Meha. Perde 2-0 in casa, invece, la Grecia sconfitta dalla Corea del Sud che si impone con i gol di Chu-Young Park e Heung-Min Son. [[ge:rep-locali:repubblica:80320342]] CINQUINA DEL BRASILE - Il Brasile di Scolari travolge il Sudafrica nell'amichevole di Johannesburg. Cinque reti per la nazionale verdeoro che si impone con la tripletta di Neymar (41′, 46′ e 91′) e con i gol di Oscar (10′) e Fernandinho (79′). La Seleçao fa parte del gruppo A dei Mondiali del 2014 con Croazia, Messico e Camerun. Grande dimostrazione di forza per i verdeoro, che si confermano una delle primissime selezioni favorite per il Mondiale di giugno. A Cornella de Llobregat finisce 1-1 l'amichevole Colombia-Tunisia. Al 20′, su rigore, Rodriguez porta in vantaggio i sudamericani, ma al 45′ arriva il pareggio di Khazri. All'81′ espulso Perea e colombiani in 10. La Colombia fa parte del girone C dei Mondiali del 2014 con Grecia, Costa d'Avorio e Giappone. Un grande Portogallo travolge il Camerun 5-1. Nell'amichevole di Leiria, il primo tempo si chiude sull'1-1, con Aboubakar che risponde a Cristiano Ronaldo; nella ripresa si scatenano i padroni di casa che vanno a segno altre quattro volte con Meireles, Coentrao, Edinho e ancora Ronaldo. Ai Mondiali, il Portogallo è inserito nel girone G con Germania, Ghana e Stati Uniti, mentre il Camerun se la dovrà vedere con Brasile, Croazia e Messico. [[ge:rep-locali:repubblica:80310769]] OK ZAC CON IL GIAPPONE - Un avvio devastante permette al Giappone di Alberto Zaccheroni di travolgere 4-2 la Nuova Zelanda nell'amichevole giocata allo stadio olimpico di Tokyo. I Samurai Blu vanno a bersaglio per quattro volte nei primi venuti minuti, due volte con Okazaki (4′ e 17′) e poi con Kagawa su rigore (8′) e Morishige (11′). Per i Kiwi doppietta di Wood (39′ e 80′). Il tecnico italiano ha commentato così la partita a fine gara: "Mi spiace sia stata l'ultima partita (prima dell'annuncio dei convocati, n. d. r.), ma i giocatori torneranno ai club e mi aspetto ogni loro sforzo per impressionarmi", ha detto riferendosi sia a chi gioca nella J-League, prossima alla partenza, sia all'estero. Zaccheroni ha definito "particolarmente buoni i primi 20 minuti", soprattutto per la capacità di "giocare con velocita"': caratteristica primaria per competere a livello internazionale. Il Giappone giocherà a Saitama un'ultima amichevole contro Cipro (27 maggio) prima di spostarsi a Miami per la preparazione finale. I Blue Samurai esordiranno ai Mondiali il 14 giugno contro la Costa d'Avorio e poi incontreranno le altre rivali del girone, Grecia e Colombia. COSTA RICA OK - Il Costa Rica, avversario dell'Italia nel Gruppo D dei prossimi Mondiali, ha battuto il Paraguay 2-1 a San Josè. Costaricensi avanti col doppio vantaggio grazie ai gol di Joel Campbell (43') e Alvaro Saborio (73'). Il Paraguay ha accorciato le distanza solo nel finale (Gustavo Gomez 86'). Argomenti calcio estero mondiali brasile 2014 Leggi i commenti I commenti dei lettori 

None Leggi i commenti I commenti dei lettori 
