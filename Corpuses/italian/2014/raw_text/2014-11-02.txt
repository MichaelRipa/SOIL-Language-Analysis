Ormai è chiaro cosa manca al campionato italiano: manca Milano, con le sue proverbiali capacità di essere grande, con i suoi sogni, le sue speranze, la sua forza, le sue ambizioni, i suoi campioni, i suoi obiettivi dichiarati, la sua voglia di scudetto. Milano è oggi il ritorno di Berlusconi, che torna a farsi sentire a Milanello e dall'altra parte è la novità Thoir, che si fa vedere al campo d'allenamento, una stretta di mano a Mazzarri e via. Milano è il giovane allenatore rossonero, buttato nella mischia con la speranza di sparigliare ed è, dall'altra parte, il tecnico di maggior garanzia, quello che non ha mai conosciuto un esonero nella sua carriera. Milano è la rinuncia a Balotelli che non rappresenta un programma e dall'altra parte è l'addio ai tanti senatori del triplete, quelli su cui non si può costruire il futuro. Ma Milano è soprattutto, da una parte e dall'altra, la ricerca del calciatore da rivitalizzare, da una parte Vidic e dall'altra Torres, da una parte Menez e dall'altra Osvaldo. Ecco, Milano oggi è questo: la necessità di andare a braccio, senza un progetto, un programma, con l'unico tentativo di tornare a breve scadenza a quella grandezza che non c'è più. Così sabato sera tocca al Parma mettere a nudo tutti i problemi e tutte le contraddizioni dell'Inter. Così ventiquattr'ore dopo, la domenica sera, tocca al Palermo mettere a nudo tutti i problemi, tutte le contraddizioni, tutti i disagi, di un Milan che pensava forse di aver scavallato il momento più delicato, difficile. Invece no, San Siro è terra di conquista: dal Cagliari appunto al Palermo, che vanno a prendersi con soddisfazione, con legittima soddisfazione, ciò che soltanto immaginavano. La realtà è che al campionato italiano, tra tante altre cose, manca davvero Milano. Che tornerà protagonista solo quando  ricomincerà a pensare calcio, dalle fondamenta, invece di vivere, pensare di poter vivere, su una gloria che è stata. Altro che vecchi campioni a parametro zero. Ci sono momenti in cui bisogna ripartire sì da zero, ma in un altro senso. Argomenti tackle 
None Leggi i commenti I commenti dei lettori 
MILANO – Disastro Milan, felicità Palermo. I siciliani sbancano San Siro battendo i rossoneri per 2-0 e interrompendo la striscia positiva degli uomini di Inzaghi che durava da sei giornate. Una serata da dimenticare per il Diavolo in linea con la disastrosa trasferta di Cagliari di appena 4 giorni fa, con la differenza che almeno al Sant'Elia un punticino si era riusciti a portarlo a casa. INZAGHI SOTTO ACCUSA - Sul banco degli imputati, oltre a Inzaghi, finisce inevitabilmente la difesa rossonera e, in particolare Zapata. Il colombiano non ne combina una giusta. E' vero che non doveva giocare, ma una volta entrato non è mai riuscito a prendere il ritmo partita. Deludente anche la prova dei due esterni con Abate e De Sciglio completamente in sofferenza. Resta da capire per quale motivo il tecnico si ostini a far giocare il giovane terzino nonostante il pessimo inizio di stagione quando c'è un sinistro naturale come Armero in panchina. Si è inceppato, infine, l'attacco. Honda, oggi probabilmente il migliore tra i suoi compagni di reparto, ha smesso di segnare e con lui Menez. Torres viene servito poco ed El Shaarawy, entrato nella ripresa, non riesce a scrollarsi di dosso quella paura che lo perseguita ormai da più di un anno. Quella di oggi non è altro che l'evoluzione (o dovremmo dire "involuzione") del pessimo match giocato a Cagliari e sabato prossimo c'è una Sampdoria lanciatissima e vogliosa di punti. [[ge:rep-locali:repubblica:99615860]] PALERMO D'ACCIAIO - Promosso senza riserve il Palermo. Iachini alla vigilia l'aveva detto: "Si batte il Milan aggredendolo già dalla difesa" e così ha fatto la sua squadra, mandando spesso in affanno il Diavolo, costringendolo a commettere quegli errori che poi sono costati la sconfitta. Una vittoria che vale doppio per i siciliani che allungano ulteriormente sulla zona retrocessione e rinvigoriscono orgoglio e convinzione in vista del proseguo della stagione. Ottima la prova di Dybala e Barreto, sontuosa la prestazione di Gonzalez in difesa. IL MATCH - Primo tempo perfetto del Palermo a San Siro con i rossoneri impalpabili. Solo un ottimo Diego Lopez, al rientro dopo l'infortunio, evita un passivo peggiore. Che non sia serata Inzaghi lo capisce dopo 3′ quando Alex chiede il cambio per infortunio, al suo posto entra Zapata e il colombiano manda in tilt il Diavolo. Al 24′ la svolta con Zapata, appunto, che devia nella propria porta il pallone calciato dalla bandierina da Dybala; 2′ più tardi il centrale rossonero frana in area su un dribbling di un incontenibile Dybala e l'argentino a tu per tu con Diego Lopez gela l'estremo spagnolo e tutto San Siro. L'ex Real deve fare i salti mortali per evitare che il passivo aumenti e l'intervallo arriva per il Milan come una manna dal cielo. Nella ripresa Inzaghi si gioca la carta El Shaarawy, ma il Faraone è in linea con i suoi compagni di squadra che di fatto non impensieriscono mai Sorrentino. Il Palermo si limita a difendere il doppio vantaggio e al triplice fischio di Gervasoni il disappunto sugli spalti è enorme. MILAN-PALERMO 0-2 (0-2) MILAN (4-3-3): Diego Lopez 6.5; Abate 5, Alex sv (3′ pt Zapata 4.5), Rami 5.5, De Sciglio 5; Poli 5 (1′ st El Shaarawy 5.5), De Jong 6, Saponara 5.5; Honda 6 (23′ st Pazzini 5.5), Torres 5, Menez 5.5. In panchina: Agazzi, Abbiati, Albertazzi, Essien, Niang, Van Ginkel, Bonera, Armero, Zaccardo. Allenatore: Inzaghi PALERMO (3-5-2): Sorrentino 6; Munoz 6.5, Gonzalez 6.5, Andelkovic 6; Morganella 6.5, Bolzoni 6, Maresca 6.5 (23′ st Ngoyi 6), Barreto 7, Lazaar 6.5; Vazquez 6.5 (41′ st Belotti sv), Dybala 7 (43′ st Quaison sv). In panchina: Ujkani, Vitiello, Pisano, Joao Silva, Della Rocca, Chochev, Terzi, Feddal, Daprela'. Allenatore: Iachini ARBITRO : Gervasoni di Mantova RETI: 23′ pt Zapata (autogol), 26′ pt Dybala NOTE : Serata serena, terreno in buone condizioni. Spettatori: 40.000 circa. Ammoniti: Gonzalez, De Jong, Morganella, Andelkovic, El Shaarawy, Rami. Angoli: 4-4; Recupero: 1′; 3′. Argomenti milan ac palermo calcio serie a Leggi i commenti I commenti dei lettori 
ROMA - Il Marsiglia si riporta a +4 dal Psg in vusta dell'attesissima sfida di domenica prossima, primo vero crocevia verso il titolo. Vittoria di misura degli uomini di Bielsa sul Lens: 2-1 con le firme di N'Koulou e Thauvin, in mezzo il momentaneo pari di Guillaume. Nel finale, soffertissimo per l'OM, salva il risultato il portiere Mandanda. Per quanto riguarda le altre partite della 12^ giornata della Ligue 1, il Bordeaux supera per 2-1 il Tolosa grazie a Planus e Rolan. In parità Nantes-Rennes: succede tutto nel primo tempo con il gol ospite di Pedro dopo 4' e il pari con l'autorete di Armand al 20'. RISULTATI 12^ GIORNATA VENERDI' Monaco         - Reims                        1-1 SABATO Lorient        - Paris Saint Germain          1-2 Guingamp       - Bastia                       1-0 Lille          - Saint Etienne                1-1 Metz           - Caen                         3-2 Montpellier    - Evian TG                     2-0 Nizza          - Lione                        1-3 DOMENICA Nantes         - Rennes                       1-1 Bordeaux       - Tolosa                       2-1 Argomenti calcio francese ligue 1 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
AUSTIN - "La gara è stata la migliore possibile. Il primo pit stop al momento buono, abbiamo cercato di ritardare il più possibile il secondo, tutto è andato abbastanza bene. La gara è stata dura, ultimamente abbiamo perso un po' di competitività ma dobbiamo lottare fino alla fine dell'anno perché per ogni punto ci sono decine di milioni di dollari e quindi dobbiamo lavorare per aiutare la Ferrari". Così Fernando Alonso commenta il suo sesto posto finale nella gara statunitense. "La barba? Anche se non piace alla mamma finchè non mi disturba non la taglio". Raikkonen sconfortato - "Non c'era molto di più che potessi fare. Cerchiamo di lavorare, di risolvere le cose e speriamo di riuscirci prima o poi". Hamilton in festa - "Austin è davvero un posto fantastico, ho ricevuto un grandissimo sostegno dai tifosi, il team è stato straordinario, la macchina era incredibile oggi. E' stato un privilegio rappresentare il mio paese qui e rappresentarlo anche in testa alla classifica piloti. La macchina andava alla grande oggi". Lewis Hamilton sul gradino più alto del podio ad Austin, commenta così la vittoria nel Gran premio degli Stati Uniti, la quinta di fila che lo consolida al primo posto nel mondiale con 24 punti di vantaggio sul Rosberg. Wolf, una grande gara - "E' stata una grande gara. Per Hamilton è un piccolo vantaggio psicologico, si giocherà tutto all'ultima ad Abu Dhabi" afferma Toto Wolff al termine della gara degli Stati Uniti che ha visto al Mercedes mettere a segno l'ennesima doppietta con Lewis Hamilton primo davanti a Nico Rosberg. "Lewis è incredibile. Sono molto contento per lui e per il bel team che abbiamo creato alla Mercedes" aggiunge Niky Lauda, presidente non esecutivo della scuderia tedesca. (ITALPRESS). gin/tvi/red Argomenti gp usa formula 1 lewis hamilton fernando alonso kimi raikkonen Leggi i commenti I commenti dei lettori 
MILANO – Pippo Inzaghi difende il suo Milan dopo la sconfitta interna contro il Palermo. "Sapevamo che il Palermo è un avversario difficile da affrontare  -  spiega il tecnico dei rossoneri -, perché avevano fatto bene con Napoli e Juventus. Non eravamo partiti malissimo e se il risultato fosse cambiato a nostro favore, staremmo a parlare di un'altra partita. Loro poi sono stati bravi ad andare in vantaggio e hanno meritato il successo: la crescita passa da momenti difficili, ma la squadra ha  dato tutto quello che aveva. Faccio il mea culpa, sono il primo responsabile: non vediamo l'ora di tornare in campo contro la Sampdoria per riscattarci". [[ge:rep-locali:repubblica:99615860]] RIMBOCCARCI LE MANICHE - L'ex bomber di Milan e Juve non è rimasto sorpreso dal ko: "Sapevo che nell'arco di una crescita avremmo vissuto momenti difficili, forse tutti c'eravamo un po' illusi: ora dobbiamo rimboccarci le maniche, le scoppole a volte fanno bene. Dispiace aver perso a San Siro, davanti ai nostri tifosi, ma molte squadre faticano e dunque anche noi. Mi aspettavo che sarebbe stato difficile riportare il Milan ad un certo livello, a volte non sappiamo reagire ad un gol subito e tutto diventa arduo. Però tutto ci fa crescere  -  conclude 'SuperPippo  -  E' una batosta che fa male, abbiamo fatto un passo indietro da dove eravamo arrivati, ma ci rialzeremo". Argomenti milan ac serie a pippo inzaghi Leggi i commenti I commenti dei lettori 
