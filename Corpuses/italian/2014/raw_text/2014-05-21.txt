PROPRIO come nella fantascienza d'autore. Più teneri ed  empatici si diventa, come gli uomini, sempre meno umani, descritti Da Philip  K.Dick ne Ma gli androidi sognano pecore elettriche? (tradotto in Italia anche come Il cacciatore di androidi ), che al cinema è diventato Blade Runner . In cui gli umani ricorrono alla  'macchina empatica' per dimostrarsi superiori agli alieni, un gruppo di  scienziati dell'Instituto d'Or de Pesquisa e Ensino, Rio De Janeiro, ha  costruito un dispositivo che  allena il cervello ad aumentare  l'empatia. L'esperimento è pubblicato su Plos One e il metodo impiega  particolari algoritmi di pattern di rilevamento che classificano le attività  cerebrali complesse derivanti contemporaneamente da decine di migliaia di voxel  (l'equivalente 3-D dei pixel) osservati all'interno del cervello con tecniche di  risonanza magnetica. Il dispositivo fornisce in tempo reale un 'neurofeedback'  che descrive il livello di empatia del soggetto in analisi. Secondo gli studiosi  i volontari sottoposti al nuovo macchinario, una volta a conoscenza del proprio  stato, sono in grado di modificare le reazioni e le funzioni delle diverse aree  cerebrali, migliorando i livelli di empatia e tenerezza nei confronti dei propri  cari. Gli autori concludono che la macchina potrà essere impiegata per il  trattamento clinico di stati di depressione post-partum o di personalità  antisociali. Gli autori affermano che il dispositivo è il primo passo verso la  costruzione della 'scatola empatica'  descritta da Philip K. 
"Guardare questi ragazzi sconfiggere i pronostici negativi mi ha emozionato, sì, io Barack Obama, sto sempre con chi non è favorito". Così il presidente degli Stati Uniti si rivolge ai Seattle Seahawks, campioni della Nfl dopo un torneo fantastico (una sola sconfitta) e un Super Bowl stratosferico (umiliati nel gioco e nel punteggio i Denver Broncos del qb più seguito d'America, Peyton Manning). Teatro dell'incontro è, come sempre con i vincitori della massima espressione del football professionistico, la Casa Bianca. Premiati da Obama con la definizione di "miglior squadra degli Stati Uniti". Il presidente parla per dieci minuti filati elogiando l'organizzazione di Seattle e scambiando anche qualche immancabile battuta con il manager del team, John Schneider. [[ge:rep-locali:repubblica:86809642]] Uscendo un po' fuori dal cerimoniale il talentuoso e istrionico difensore Richard Sherman (fantastico cornerback noto per i suoi intercetti così come per le sue provocazioni verbali agli attaccanti avversari), invece della tradizionale maglia consegna a Obama un bandierone con scritto 12. E' un omaggio al pubblico di Seattle, definito appunto il dodicesimo uomo. Sull'infernale pubblico di Seattle l'inquilino della Casa Bianca ironizza: "Eh, con quel frastuono ne fate di trappole agli avversari...Sono certo che avete contattato dei sofisticati specialisti per ottenere questo risultato e immagino che c'è molta gente capace alla Microsoft o altrove in grado di disegnare una cosa simile". Con Sherman il presidente scherza: "Abbiamo considerato il fatto di dargli la parola, ma poi abbiamo pensato che, microfono in mano, sarebbe stato meglio per tutti andar via rapidamente" (il trash talking di Richard e la sua eccessiva naturalezza verbale sono arcinoti in tutto il Paese). Assente lo straordinario running back Marshawn Lynch, celebre per le sue corse ma quasi muto quando si trova davanti i giornalisti. "Peccato - ironizza ancora il presidente - gli avrei chiesto volentieri qualche consiglio su come comportarmi con i media". Incredulo e molto emozionato il coach di ferro Pete Carroll: "Grazie di tutto signor presidente...oh, non posso credere che sto dicendo queste parole". Elogi e sorrisi nella festa del team di Seattle. E un complimento, a nostro parere, di troppo: perchè tutto si può dire ma non che i Seahawks non fossero tra i team super favoriti all'inizio della stagione... Ma a un presidente può essere concesso di trasformare in Cenerentola una corazzata come questa, altrimenti, stavolta, che morale si sarebbe potuta trarre da una vittoria annunciata? Twitter: @jmarino63 Facebook: Giovanni Marino g.marino@repubblica.it Argomenti seattle casa bianca nfl football usa barack obama Leggi i commenti I commenti dei lettori 
Una banale lite per futili motivi, un battibecco condominiale conclusosi con un agguato. Un uomo di 34 anni, con precedenti penali per reati contro il patrimonio, come furti e rapine, è stato ferito intorno alle 21 mentre rientrava a casa con sua moglie. E' accaduto a Trani, nel nord barese. L'uomo, che non è in pericolo di vita, è stato raggiunto alla parte bassa del corpo da tre colpi di pistola. Subito soccorso, Pietro Petrilli - questo il nome dell'uomo rimasto ferito - è stato trasportato nell'ospedale Bonomo. Sul luogo sono intervenuti gli agenti del locale Commissariato che hanno poi segnalato il caso ai colleghi della Squadra Mobile di Bari. La moglie è stata a lungo interrogata per ricostruire la dinamica del fatto. Vista la zona in cui sono stati diretti i proiettili e lo spessore criminale della vittima, una prima ipotesi è stata quella del semplice avvertimento nell'ambito del contrasto per la gestione delle attività illecite. Ma le indagini hanno permesso presto di scoprire il movente della sparatoria. 
Il Napoli sarebbe vicinissimo all'acquisto di Ganso, 'stella' del San Paolo, talentuoso centrocampista che ha già vestito la maglia del Brasile. Lo riportano alcuni media brasiliani, e in particolare il sito 'Uol Esporte', precisando che il presidente del club, Aurelio De Laurentiis, si trova a San Paolo per definire l'affare e annunciarne la conclusione entro le prossime 24 ore. Uol riporta anche che ieri c'è stata una lunga trattativa fra le parti, nell'hotel Tivoli-Mofarrej dove alloggia De Laurentiis, a cui hanno preso parte anche rappresentanti del gruppo d'investitori privati Sonda, che detiene il 68% dei diritti sul cartellino del giocatore ex Santos. Il presidente del San Paolo Carlos Miguel Aidar, che in queste ore si trova a Rio de Janeiro, non ha voluto fare commenti. La notizia che rimbalza dal Brasile ha solo una parte di verità. Che il Napoli abbia fatto un sondaggio per Ganso è certo. Ma che ci sia stato un contatto diretto tra De Laurentiis e chi detiene la maggioranza del cartellino sembra una cosa destituita di fondamento. Anche perchè il presidente del Napoli non si trova in Brasile. 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Nessuna proroga. Niente attese. Il governo temporeggia. Napoli anticipa. I cittadini napoletani proprietari di prima casa dovranno pagare la prima rata della Tasi entro il 16 giugno. Il Comune, a secco di fondi che arrivano dal governo centrale, conta di recuperare così 60 milioni di euro. I soldi dei cittadini serviranno a garantire i servizi alla città: illuminazione pubblica, manutenzione del verde delle strade e la polizia locale e il pagamento degli stipendi dei dipendenti comunali, dai vigili agli autisti Anm. Il consiglio comunale ha approvato ieri le delibere sulle imposte sulla casa Imu, Iuc e Tasi rispettando così la scadenza per l’approvazione fissata al 23 maggio. La squadra di de Magistris non ha voluto aderire alla possibilità di proroga concessa dal governo che consentirebbe ai Comuni inadempienti di approvare le norme sulla tassazione a settembre. La giunta ha giocato d’anticipo e ha approvato una delibera sulle tasse comunali la scorsa settimana. E ieri il Consiglio ha approvato le quattro linee guida a maggioranza, col voto contrario dei consiglieri Luigi Esposito e Schiano, l’astensione dei gruppi di Ricostruzione democratica e Forza Italia e la non partecipazione al voto del gruppo di Fratelli d’Italia. «Napoli è all’avanguardia sulla tempistica politicoistituzionale rispetto ad altre città commenta il sindaco — L’aula ha votato compatta e questo voto evita problemi di cassa all’ente e alla città, dando garanzie rispetto all’erogazione dei servizi e al pagamento degli stipendi». «Approvare le delibere sui tributi legati alle case è stato un atto di responsabilità e di sana gestione amministrativa — spiega l’assessore al Bilancio Salvatore Palma — Un ipotetico rinvio avrebbe provocato caos e ingolfamento tributario per i cittadini che, a settembre, si sarebbero trovati a pagare acconto e saldo. In questo modo si danno certezze ai cittadini». Per quanto riguarda la Tasi — come aveva spiegato nella sua relazione l’assessore al Bilancio Salvatore Palma — le risorse sono necessarie all’amministrazione per poter erogare i servizi indivisibili in assenza dei trasferimenti da parte dello Stato per il mese di maggio. Dal pagamento della Tasi, la cui scadenza è fissata al 16 giugno, secondo quanto previsto dalla delibera dell’amministrazione, sono esclusi gli altri immobili oltre la prima casa che già pagano l’Imu, e gli inquilini. L’imposta, pertanto, sarà pagata solo dai proprietari di prima casa. Sono previste detrazioni che vanno da 150 euro per rendite catastali fino a 300 euro e detrazioni di 100 euro per rendite superiori. Inoltre, è stato deciso di introdurre la maggiorazione dello 0,8 per mille per finanziare le detrazioni, al fine di rendere “esenti” i cittadini che gli anni precedenti non dovevano pagare l’Imu, alla luce di una esigua rendita catastale, che testimonia una condizione economica non agiata. Per evitare sovrapposizioni con le scadenze di altri tributi, nel 2014 la Tasi dovrà essere pagata in due rate: il 16 giugno e il 16 dicembre. Dal 2015, la prima rata dovrà essere pagata il 16 maggio. Si pagherà attraverso il modello F24. Non arriveranno, dunque, bollettini nelle abitazioni. L’aliquota è fissata al 3,3 per mille. Il Comune di Napoli ha stimato di recuperare, con l’introito della riscossione della Tasi, poco più di 60 milioni di euro, risorse che saranno impiegate per garantire l’erogazione dei servizi indivisibili e il pagamento degli stipendi. Un sacrificio chiesto ai cittadini. Il presidente del consiglio Raimondo Pasquino sottolinea «la forza e l’impegno» delle forze di maggioranza, ma anche «la responsabilità dell’opposizione» davanti a «una situazione governativa incerta sulla possibilità di un rinvio dei pagamenti». «Con la decisione sulle aliquote Iuc il consiglio comunale ha fatto una scelta di responsabilità, tenendo un occhio rivolto in particolare alle fasce deboli. Abbiamo fatto scelte virtuose, sebbene difficili», commenta il capogruppo Idv Amalia Beatrice. Critico e sorpreso però il capo dell’opposizione nota l’imprenditore e presidente di Fare Città, Gianni Lettieri: «È’ incredibile quello che succede a Napoli con quest’amministrazione: mentre il governo centrale, rendendosi conto delle gravi difficoltà delle famiglie, trova il modo di spostare il pagamento delle tasse a settembre, de Magistris, con una velocità e tempestività mai vista prima, si fa approvare dalla sua maggioranza una delibera per mantenere inalterate le scadenze, negando una boccata d’ossigeno ai napoletani in un momento di crisi senza precedenti. Ma de Magistris non aveva detto, qualche settimana fa, che le tasse sarebbero state abbassate e che ne avrebbe comunque differito il pagamento?». Argomenti tasi napoli 
ROMA – Milano e Sassari ipotecano le semifinali play-off portandosi sul 2-0 nei quarti al meglio di 5 partite. L’Armani ha piegato nuovamente con facilità (87-67) Pistoia mentre i sardi hanno travolto (89-62) Brindisi fugando i dubbi emersi dopo la sofferta vittoria in gara-1. Gara 3, che potrebbe già decidere la serie, e’ in programma venerdì sera a campi invertiti. MILANO-PISTOIA 87-67 (22-21, 39-38, 63-55) Milano alza il livello del proprio gioco in gara-2 dei quarti play-off e spazza via Pistoia con una prova ben più convincente di due giorni fa. Gran parte del merito va a capitan Gentile che si lascia alle spalle la prova incolore di mercoledi’ (un solo canestro per lui) e gioca una partita da protagonista realizzando 19 punti (miglior marcatore dell’incontro). L’Olimpia parte male, colleziona 9 perse in due quarti e Pistoia ne approfitta piazzando un parziale di 14-0, che li porta fino al +11. Lo schiaffo sveglia Milano che, grazie a Langford e Gentile, ricuce lo strappo e poi allunga nella ripresa. Le zampate finali arrivano tutte dall’arco, con Hackett, Jerrells e con la “solita” tripla di Samuels. L’Olimpia tira dalla lunga con le stessa percentuale che gli avversari hanno dalla lunetta e fa il vuoto sotto i tabelloni (35 rimbalzi contro i 18 degli avversari). Le rotazioni dei toscani sono corte e quando l’Armani scappa sul +21 (massimo vantaggio) la squadra di Moretti non ha piu’ le energie, ne’ gli uomini, per recuperare. Milano Gentile 19, Cerella 2, Melli 5, Hackett 10, Kangur 6, Langford 12, Samuels 16, Toure’, Wallace, Lawal, Moss 6, Jerrells 11. All.: Banchi. Pistoia Daniel 6, Meini 3, Galanda 2, Wanamaker 9, Washington 13, Cortese 8, Evotti, Bozzetto, Gibson 12, Johnson 14. All.: Moretti. Arbitri Cerebuch, Sahin, Weidmann. Note Tiri liberi: EA7 10/12, Giorgio Tesi Group 13/21. Tiri da 3 punti: EA7 13/22, Giorgio Tesi Group 6/18. Rimbalzi: EA7 35, Giorgio Tesi Group 18. Usciti per 5 falli: nessuno. Falli tecnici: nessuno. Falli antisportivi: Lawal a 39′ 39”. Spettatori: 6972. SASSARI-BRINDISI 89-62 (31-13, 53-31, 76-40) Con una partenza a razzo, Sassari spegne sul nascere i sogni di Brindisi e vola sul 2-0 nella serie dei quarti. L’uomo in più dei sardi è stato, ancora una volta, Drake Diener, già Mvp della regular season, che ha chiuso con numeri strepitosi: 31 punti con il 7/9 da tre. Al di là dell’ottima prova degli uomini di Sacchetti va anche riconosciuto che la formazione ospite è apparsa la brutta copia di quella ammirata due giorni fa, svuotata di energie dopo aver accarezzato l’impresa. L’imprecisione dalla lunetta di Brindisi consente al Banco di volare già sul +9 in avvio (13-4). Diener, assolutamente incontenibile, infila sette triple e invita alla festa anche Sacchetti e Caleb Green, che non sbagliano. Al riposo si va con un distacco di 18 punti (31-13). Dopo la pausa Sassari gioca con una scioltezza impressionante e vede il canestro con continuita’, fissando il nuovo massimo vantaggio sul +21 del 15′: 44-23. Sacchetti approfitta di come si e’ messo il match per allungare le rotazioni, Chessa ripaga subito con una tripla. I cambi continui e la freschezza atletica del Banco impediscono all’Enel di entrare in partita. A meta’ gara i sardi conducono per 53-31. La pausa lunga non sortisce effetti. Brindisi segna pochissimo e concede molto in difesa. Sassari e’ in assoluto controllo e non abbassa la guardia. Sale in cattedra Travis Diener, che dispensa classe e assist. Il divario continua a crescere: +26 a meta’ quarto (64-38), +33 a 13′ dalla fine: 71-38, +36 al 30’ (76-40). Gli ultimi 10’ si giocano per onor di firma con gli ospiti che, perlomeno, riescono a contenere il tracollo. Sassari : Green M. 3, Green C. 16, Devecchi 3, Chessa 3, Gordon 3, Diener T. 8, Sacchetti 5, Diener D. 31, Vanuzzo, Eze 8, Tessitori 2, Thomas 7. All. Sacchetti. Brindisi : James 2, Todic 8, Morciano n.e., Formenti, De Gennaro n.e., Dyson 11, Lewis 4, Chiotti 8, Zerini 2, Snaer 5, Umeh 11, Campbell 11. All. Bucchi. Arbitri Lanzarini, Paternico’, Borgioni. Note – tiri da tre: Sassari 13/28, Brindisi 4/26; tiri liberi: Sassari 12/19, Brindisi 10/12; rimbalzi: Sassari 38, Brindisi 37; usciti per falli: nessuno. Spettatori: 4575 per un incasso di 79.931 euro. Argomenti basket play off 2014 basket serie a olimpia milano sassari basket brindisi basket pistoia basket Leggi i commenti I commenti dei lettori 
