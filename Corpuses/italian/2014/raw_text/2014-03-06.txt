ATENE – Impresa di Milano che batte ad Atene (86-88) i campioni dell’Europa dell’Olympiacos e consolida il 2° posto nel proprio girone di Top 16 di Eurolega. Una prova di grande personalità della formazione di Banchi che, sotto anche di 13 punti nel primo tempo, ha reagito con determinazione confezionando un secondo quarto d’antologia che le ha consentito di ribaltare la situazione gestita, poi con tenacia, senza tremare, nella ripresa. LANGFORD IL MIGLIORE – Sugli scudi Langford (20 punti e 8 assist ) autore della tripla che ha fatto la differenza negli ultimi secondi, e Lawal (13 punti e 8 rimbalzi). Ai greci, che hanno sofferto l’assenza di Spanoulis, non sono servite le ottime prove di Perperoglou (22 punti) e Printezis (16 punti e 9 ribalzi). UNA PARTENZA DA INCUBO – Milano ha avuto un avvio da incubo (0-10 al 3’ e 9-22 al 6’) dal quale s’è ripresa solo dopo 10’, caricata da Langford che con 5 punti di fila le ha dato la spinta per riprendere i rivali al 12’ (31-31). A quel punto la gara ha viaggiato sul filo dell’equilibrio fino al 29’ quando l’Armani ha firmato un parziale di 8-0 firmato Lawal, Langford e Jerrell che ha messo in crisi i padroni di casa. MILANO NON TREMA NEL FINALE – L’Olympiacos si è aggrappata alla spinta del pubblico per rimontare e con la forza dei nervi ha operato addirittura il controsorpasso (81-80), siglato da Perperoglou al 38’. La formazione meneghina non si è, però, impressionata e, grazie alla lucidità di Hackett, alla suddetta tripla di Langford e a due liberi di Kangur, si è riportata a distanza di sicurezza (81-87 a -13”) per garantirsi due punti fondamentali. Tra una settimana altra trasferta difficile, stavolta in casa del Laboral Vitoria. Argomenti olympiacos basket olimpia milano Leggi i commenti I commenti dei lettori 
Onesto: "Su Barillà come su altri ho sbagliato. E degli errori di valutazione mi assumo la responsabilità". Però Carlo Osti, diesse della Sampdoria completamente rivalutato nell'immaginario popolare dopo il mercato di gennaio (la fiducia del presidente Garrone non l'aveva mai persa), vorrebbe che anche altri dimostrassero onestà intellettuale e ammettessero di aver preso una cantonata su certe critiche all'operato della società definite dal dirigente eccessive, false e ingenerose. "Quando la scelta è ricaduta su Mihajlovic e abbiamo deciso di aspettarlo, sapendo che avrebbe avuto bisogno di tempo per liberarsi dal suo contratto con la Serbia, qualcuno ci ha definito il Borgorosso Football Club. Ora tutto si può accettare, ma sarebbe altrettanto giusto sentir dire ora che invece siamo stati bravi e che quell'attesa è stata determinante". L'Osti show, risposta colpo su colpo alle punzecchiature di mesi, è andato in scena su Telenord nell'ambito della trasmissione "For Ever Samp". Il dirigente è parso alquanto battagliero, scendendo nel dettaglio di molte operazioni e nel giudizio di certi giocatori. Mustafi per esempio, esploso definitivamente, chiamato dalla nazionale maggiore tedesca, si dice finito nel mirino della Juventus e di altri club europei. Osti ha raccontato: "Intanto il suo arrivo è stato una felice intuizione di Mattia Baldini, il capo degli osservatori, a dimostrazione di come il nostro scouting funziona. Per me è uno dei giovani difensori più forti d'Europa, molto tedesco nella concentrazione, bravo sull'uomo e nell'uscire palla al piede. E' vero che non guadagna molto (200.000 di euro a stagione), ma ha un contratto sino al 30 giugno del 2017 e siamo già d'accordo con il suo procuratore che a fine stagione ci incontreremo per ritoccare il compenso e allungare l'intesa. A noi non sono arrivate offerte direttamente, ma per lui vale lo stesso discorso che si può fare per gli altri giovani che stiamo mettendo in vetrina. Se le offerte saranno irragionevoli, le valuteremo, è inutile promettere l'impossibile o illudere la gente. Ma di sicuro non siamo disposti a mollare nessuno a basso prezzo". Osti è entrato nel merito anche di qualche apprezzamento (poi cambiato) sui singoli giocatori. "I giovani vanno aspettati e questa piazza deve impararlo. Come si fa dopo poche settimane a sostenere che Gabbiadini non è all'altezza, considerando che ha 21 anni? E sia chiaro, lo dico anche pensandolo prima punta, benché ora stia andando molto bene con Mihajlovic da esterno destro. Ora tutti lo elogiano, a dimostrazione che la cautela su certi giudizi è indispensabile. Lo stesso discorso può essere fatto per Obiang. Ora è in un momento di difficoltà, non sempre è titolare, ma nei due anni precedenti aveva disputato campionati esaltanti. Gli alti e bassi ci possono stare, ma secondo me continua ad avere gradi potenzialità e la Sampdoria resta dell'idea di tenerselo stretto". Molto si è parlato di Mihajlovic. "Sarebbe facile dire che ha un contratto sino al 2015 e che il suo futuro non è un problema. Sappiamo che nel calcio le intese possono nascere o morire, ma io vedo Mihajlovic in massima sintonia con il nostro progetto. Credo che in questo momento la sua permanenza non costituisca un problema e sono convinto che, se dovesse restare, lo farà con grande entusiasmo. Perché lui è persona schietta, sincera, diretta  e leale". Aggettivi usati anche per Braida, che rappresenta l'ormai certo e prossimo futuro. "Io conosco Braida da tanti anni, lo stimo molto, non avrei problemi a lavorare con lui. Come non ne ho con Sagramola, che tra l'altro mi ha portato a Genova". Toccato pure il tasto dolente Rodriguez, portato da Osti nelle sue prime settimane di avventura blucerchiata. "E' stato bocciato da due allenatori, Rossi e Mihajlovic, non si è ambientato, un investimento sbagliato. Azzeccati invece gli acquisti a parametro zero di Fornasier e Wszolek, faranno bene al bilancio blucerchiato". Quanto a Da Costa: "Per me non è una scommessa, ma un buon portiere di serie A. Mi sembra che su di lui ci sia accanimento o perlomeno attenzione esagerata. A me continua a dare fiducia, più di altri nomi molto gettonati, ma che poi non traducono questa notorietà in prestazioni". Il pensiero è andato anche a Rossi. "Lo consideravamo un valore aggiunto, a conti fatti non si è rivelato così, ma l'onestà intellettuale vuole che si considerino tutti i pro e i contro. Per molti tifosi non sarebbe mai dovuto andare via, guai se l'anno scorso non lo avessimo confermato. Poi ha fallito, ma bisogna capire che nel calcio non sempre ci sono certezze. E il caso più lampante è Romero: portiere titolare della nazionale argentina, male qui, comparsa in Francia nel Monaco". Quanto all'accusa di non investire. "Non è vero che la Sampdoria non vuole spendere, ma spendere bene. Noi abbiamo occhio attento sui giovani e lo dimostrano Beltrame, acquisito dalla Juve per metà in cambio di metà Fiorillo, e soprattutto di Fedato, che reputiamo un attaccante giovane molto interessante e che nella prossima stagione vestirà la maglia blucerchiata. Io sono il primo a non voler illudere, ad essere realista. Ma ai tifosi dico anche: ogni tanto siate un po' più ottimisti. Questa Sampdoria, che per me ha le idee chiare, lo merita". Argomenti sampdoria carlo osti 
DAMASCO - Ritardi e scadenze non rispettate: un dirigente dell'Organizzazione per le proibizione delle armi chimiche lancia l'allerta sul rispetto da parte di Damasco delle date decise per la distruzione delle armi chimiche. Il governo di Bashar al-Assad non riuscirà a rispettare la scadenza prevista per il 15 marzo per la distruzione di 12 impianti per la produzione di armi chimiche. E non è certo la prima scadenza che il regime non rispetta. La scadenza definitiva è prevista per il 30 giugno ma a questo punto sembra difficile che il programma di distruzione delle armi possa concludersi. A fare i conti in tasca al regime è una fonte anonima dell'Opac citata dalla Reuters. Entro il 15 sarebbero dovuti essere distrutti sette hangar e 5 strutture sotterranee ma "nessuna di queste è stata ancora distrutta". Anche la precedente scadenza, il 5 febbraio, per la spedizione via nave di tutti gli agenti tossici è stata mancata e la spedizione è ancora molto indietro, pur avendo accelerato. Secondo un'altra fonte dell'Opac, la Siria "non sta prendendo sul serio le scadenze". Damasco ha accettato lo scorso anno di eliminare tutte le sue strutture di produzione di armi chimiche e rinunciare a 1300 tonnellate di agenti tossici, consegnandoli all'Opac che deve distruggerli. All'accordo sull'eliminazione della armi si è arrivati dopo la strage del 21 agosto nei sobborghi di damasco. Argomenti opac siria armi chimiche 
Un fatto di una gravità inaudita. Roberto Cota reagisce con durezza alla sentenza del Tar: "Aspetto di leggere una comunicazione in forma ufficiale, non avendola ancora ricevuta, e poi commenterò", è il commento a caldo del governatore decaduto. Il vicepresidente della Regione Gilberto Pichetto dichiara di essere altrettanto allibito: "Questa sentenza mi sembra contro ogni logica del diritto, un vero accanimento giuridico. Si poteva aspettare l'esito del ricorso al Consiglio di Stato del 18 marzo e il giorno dopo il Tar avrebbe potuto esprimersi. Ho sempre sostenuto che, nonostante i diversi ricorsi in sospeso, fosse comunque doveroso procedere alla convocazione dei comizi elettorali in tempo utile per svolgere le elezioni regionali il 25 maggio". E aggiunge il candidato di Forza Italia: "Siamo ad oggi ampiamente nei tempi per farlo e nulla sarebbe cambiato. Lo dimostra il fatto che nemmeno il governo nazionale ha convocato i comizi elettorali". Per il Pd la sentenza di ieri sera è una grande risultato. Il neo segretario Davide Gariglio dice di essere soddisfatto che il Pd si sia costituito parte civile facendo risparmiare 43 milioni alla Regione: "Sono molto contento perché finalmente si mette la parola fine a tutti questi tentennamenti e rinvii della giunta Cota. Tuttavia avremmo sperato di vedere un'uscita di scena più dignitosa. Trovo vergognoso che debba essere il giudice a imporre al presidente Cota di fare quello che sarebbe stato il suo primo dovere dopo l'annullamento e la conferma del Consiglio di Stato, cioè indire le elezioni". Di ultimatum sacrosanto parla il capogruppo regionale Aldo Reschigna: "Non ci sono più alibi. Dopo questa sentenza Cota faccia quello che sa bene di dover fare". I tribunali finalmente fanno giustizia, è il commento di Davide Bono, consigliere del Movimento 5 stelle, che per primi avevano creduto in questa strada presentando il ricorso: "Grazie al nostro ricorso, andiamo al voto a maggio per ripristinare un minimo di legalità in questa Regione. E speriamo che Cota adesso non si inventi qualche altra trappola giudiziaria. Non se ne poteva più del clima di incertezza totale in cui eravamo, ora voglio proprio vedere cosa possa ancora riuscire a inventarsi". Anche Mercedes Bresso, che da tempo insiste sulla necessità di ricorrere ad un commissario, interviene sulla sentenza e lancia un avvertimento: "Le sentenze vanno rispettate. E con oggi nessun altro tentativo di rinvio è possibile". Monica Cerutti per Sel aggiunge: "Una legislatura iniziata male che finisce ancor peggio". Pesante il commento del capogruppo regionale di Fratelli d'Italia, Franco Maria Botta: "Una decisione sovietica. Ogni volta che si pronuncia il Tar Piemonte dobbiamo aspettarci una sorpresa. Anche stasera con una anticipazione a mezzo stampa, senza avvisare gli avvocati, il Tar Piemonte ha stravolto la certezza del diritto in Piemonte". Argomenti sentenza elezioni regionali piemonte 2014 cota pichetto gariglio bresso 
"CHE vita di merda"  -  il refrain che l'ha resa famosa  -  potrebbe essere la colonna sonora di molte donne contemporanee. Ma lei, Levante, ha il tocco magico e la capacità di rendere lieve anche il dolore. Così è stato per la canzone che l'ha portata al successo, "Alfonso", tormentone dell'estate scorsa, nato da un momento di malumore e diventato  -  con il suo "tanti auguri ma non ti conosco"  -  l'allegro slogan delle giovanissime. Un "arrivederci e grazie" che ha il sapore della rivincita. "Eppure era una canzone triste  -  racconta l'autrice  -  scritta in un momento di sperdimento, in cui non sapevo bene che fare di me". Non è la storia di Cenerentola quella di Levante  -  al secolo Claudia Lagona da Palagonia, vicino Catania, "immigrata" a Torino con mamma vedova e tre fratelli, cameriera alla Drogheria di piazza Vittorio ed ora stella "cool" della nuova canzone d'autore femminile  -  ma è una bella storia di forza e di carattere. "Non è facile in questo mondo omologato, soprattutto per una donna  -  dice  -  affermare la propria personalità". Tra pochi giorni, l'11 marzo, esce il nuovo disco, "Manuale distruzione" ("Senza apostrofo", precisa), per l'etichetta indipendente Inri. Lo stesso giorno, alle 18, Levante sarà alla Feltrinelli di Porta Nuova: eseguirà qualche brano e firmerà copie ai fan. Alla vigilia dell'8 marzo, le abbiamo chiesto una riflessione sul senso della ricorrenza. Levante, ha mai avuto qualche significato nella sua famiglia la Festa della Donna? "Se devo essere sincera, nessuno. È un fatto commerciale, come San Valentino o la Festa del Papà, che niente sposta rispetto alla vere battaglie femminili. Io sono stata fortunata perché sono cresciuta con un modello di grande forza e positività: quello di mia madre, rimasta sola, vedova con quattro figli da crescere dopo la morte di mio padre. Ha saputo rimettersi in gioco, prendendo il diploma di scuola superiore a quasi quarant'anni, e ricostruire la sua vita, e il futuro mio e dei miei fratelli, con coraggio e dedizione". Un imprinting formidabile. "Ho imparato da mia madre che la passione è il motore di ogni grande impresa. Per lei è stato l'amore per mio padre. Viveva a Torino, dove era immigrata con la famiglia. Erano tempi in cui per lavorare si saliva al nord. Scappò per raggiungerlo, a diciassette anni, tornò in Sicilia. Io sono nata lì". L'omaggio alla mamma e al mondo femminile e matriarcale nel quale è cresciuta ricorre nel nuovo disco, non è così? "Sì, in copertina sono vestita da sposa. Una sposa diciassettenne, come mia madre. Il disco ha per tema il dolore, che è il prezzo che si paga per raggiungere la forza. La tesi è questa: si costruisce, si cresce, su grandi macerie". Lei come ha costruito la sua carriera di musicista? "Sulla passione e sul lavoro. Sono autodidatta, la musica è stata una necessità. Ma ho studiato, con fatica. Ho fatto la cameriera per pagare delle multe arretrate ma non sono la commessa del supermercato arrivata al successo dal nulla. Ho tredici anni di musica alle spalle. Con tutto il rispetto, non sono Giusy Ferreri". Cosa pensa delle diciassettenni d'oggi? E, più in generale, delle giovani donne? "Mi paiono spaesate. Sanno tutto, si sentono libere, ma sono prigioniere di stereotipi. Ma non voglio fare discorsi da vecchia. I ragazzi agli occhi degli adulti sembrano sempre peggiori di quello che sono, è sempre stato così". C'è qualche causa femminile che la coinvolge in particolare? "Sono profondamente toccata dal tema della violenza e dei femminicidi. Vorrei essere capace di dare coraggio a queste vittime. Dire loro: ribellatevi, il senso di colpa è una gabbia. Meritate amore, non violenza. E quello di chi vi percuote o vi uccide non può essere amore". Il suo prossimo concerto a Torino? "Il 17 maggio, all'Hiroshima. E poi via col tour estivo!" Argomenti 8 marzo - festa delle donne interviste torino interviste spettacoli femminicidi levante 
None Leggi i commenti I commenti dei lettori 

