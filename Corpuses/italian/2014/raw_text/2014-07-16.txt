Alla fine rock e sport si sono stretti la mano a Campo di  Marte. Il popolo di Ligabue al Franchi e quello del volley al Mandela  Forum sembrano aver recepito il messaggio. Il traffico è andato meglio  del previsto. Un'invasione pacifica e fuori di metafora: la carica dei  48 mila non ha ingorgato la città né il quartiere che tutto sommato hanno  sopportato abbastanza bene i due eventi concomitanti. [[ge:rep-locali:rep-firenze:91764835]] Cosa fa sì che già alle 7 del mattino un centinaio ragazzi si  siano accampati davanti allo stadio per conquistare il posto sotto al  palco del concerto che aspettano da mesi? Cosa fa sì che il loro idolo,  Ligabue, sia ancora capace di rapire la passione di tutti questi 40 mila  ragazzi sudati e arrossati dal sole che ha battuto tutto il giorno? Lo  si capisce quando il popolo del Liga esplode in un boato e il prato  diventa un cielo costellato di luci dei telefonini. Il video di una mano  che accende un cerino sul maxischermo circolare, e tutti ballano sul  mondo con "Il muro del suono", la scritta gigantesca "Chi doveva pagare  non ha mai pagato". Il Liga gioca a fare la rockstar, occhiali scuri e  capelli grigi, ma per poco: persino quel bel palco alla U2, tutto  immagine ed elettronica, sembra sovradimensionato per uno che racconta  se stesso e chi lo ama, per uno che si indigna davanti all'Italia  mascalzona e bugiarda. Che non è certo la sua, perché se un pregio va  riconosciuto a Ligabue è quello della schiettezza, della sincerità e di  una certa animalità che l'età matura non ha del tutto addormentato.  Verrebbe insomma la voglia di vederlo su un palco spoglio, senza  effetti, lui faccia a faccia con la sua musica e il suo pubblico. Come  il suo adorato Springsteen. Luci gialle ed è "Happy Hour", tutti saltano. "Mi dicono che  stasera non solo è la quinta volta che suoniamo allo stadio ma è la  ventesima a Firenze: quindi festeggiamo". E tocca a "Ho messo via"  mentre l'immagine di una giostrina vintage volteggia sul grande schermo.  "Spesso si scrivono canzoni per motivi nobili, altre volte per motivi  meno nobili, le mie sono un post-it per ricordare a me stesso le  priorità. Troppo spesso perdiamo il pallino" ed è "Nati per vivere".  Alla fine per oltre due ore ognuno di quei 40 mila avrà messo via  qualcosa di sé ascoltando lui, il Liga, cantore della sincerità. Argomenti ligabue stadio artemio franchi mondovisione tour 
Hanno tentato di nasconderlo fino alla fine, provando a spacciare il suo sbarco nella capitale come un normale scalo in attesa di trasferirsi a Milano. E invece I-turbe a Roma è arrivato per restarci, trasformando in poche ore la notizia del suo tesseramento in giallorosso in una sorta di anticipo dei festeggiamenti per lo scudetto. I tifosi sono impazziti di gioia per l'attaccante, considerato l'uomo giusto per fare il salto di qualità, quello capace di colmare il gap con le altre grandi del campionato. In particolare la Juventus, alla quale Sabatini ha strappato Iturbe, dando la spinta decisiva alle dimissioni di Conte. Ed è difficile capire se l'euforia rimbalzata da social network e radio private sia più per l'arrivo del ragazzo alla Roma o per il dispetto fatto ai rivali bianconeri. "Sono felice di essere qui" l'unica cosa che si è fatto scappare Iturbe nella giornata di ieri, la sua prima nella capitale, dopo aver trascorso la notte all'Hotel Parco dei Principi. Poi trasferimento, con tutta la famiglia al seguito (una decina di persone) al Cavalieri Hilton, per un rapido incontro con il direttore generale romanista, Baldissoni e l'agente Mascardi, necessario per sistemare gli ultimi dettagli dell'accordo, prima di un pranzo in centro, seguito da cronisti e tifosi. Iturbe verrà portato a Rieti, domani, per essere presentato a margine della prima amichevole estiva dei giallorossi, per un bagno di folla che si preannuncia notevole. Intanto Sabatini, a Milano, dopo il tesseramento dell'esterno argentino, sta cercando di cedere Ljajic, scontento già prima dell'arrivo di Iturbe del suo ruolo secondario. Intanto a Trigoria si presenta Emanuelson. "Proveremo a prenderci lo scudetto, lo vogliono tutti, da Garcia a Sabatini. Io sono qui per dimostrare di essere un bravo giocatore". 
Gli studenti piemontesi vanno un po' meglio della media nazionale. O almeno, così dicono i test Invalsi. In particolare, l'istituto che valuta l'istruzione italiana sottolinea come i ragazzi che frequentano le scuole medie siano particolarmente bravi in italiano: il loro risultato medio alla prova di terza media è stato infatti di 210 punti e solo i colleghi della Liguria hanno fatto meglio, con 212. I dati vanno confrontati con la media italiana, che l'Invalsi ha portato a 200 per tutte le prove analizzate. Per restare alle secondarie di primo grado, gli allievi piemontesi al terzo anno sono andati piuttosto bene anche in matematica, con 207 punti, numero di sette lunghezze superiore alla media italiana (ma dieci regioni hanno fatto meglio del Piemonte). Vanno un pochino peggio le performance degli studenti piemontesi di seconda superiore: sia in italiano che in matematica hanno ottenuto lo stesso voto medio, cioè 204. Gli alunni delle elementari sono stati coinvolti nelle prove sia in seconda che in quinta. In Piemonte i più piccini hanno preso 200 di italiano, dato quindi in linea con il resto d'Italia, e 204 di matematica. I ragazzi dell'ultimo anno sono andati un po' meglio, con i loro 204 punti ottenuti sia in italiano che in matematica. Argomenti test invalsi torino scuola 
WASHINGTON - Gli Stati Uniti hanno deciso di inasprire le sanzioni contro la Russia in risposta alla crisi in Ucraina. Una serie di nuove misure definite dal presidente Barack Obama "significative ma mirate" e che dimostrano al presidente russo Vladimir Putin che "ci sono conseguenze" per la sua aggressione nella regione. Le "sanzioni mirate" riguardano alcune grandi banche e società del settore energia e difesa (tra cui  Rosneft, Novateck e Gazprombank) in quelle che - riporta il New York Times - sono le misure più punitive finora imposte alla Russia. Le sanzioni non colpiscono interi settori ma vanno al di là dei limiti imposti finora a individui e aziende. "Abbiamo detto da tempo che la mancanza da parte di Mosca di passi per allentare la tensione in Ucraina mette la Russia a rischio di un maggiore isolamento e di maggiori conseguenze economiche", ha ricordato il portavoce della Casa Bianca Josh Earnest. Una serie di ritorsioni definite subito dalla Russia "inaccettabili" e "scandalose". Cui il Cremlino risponderà con misure "dolorose", come ha detto a caldo il viceministro degli Esteri Sergheï Riabkov. Dopo qualche ora è stato Vladimir Putin a sottolineare che le nuove sanzioni americane provocheranno gravi danni alle relazioni con Mosca e nuoceranno agli interessi statunitensi. "Senza alcun dubbio le sanzioni porteranno le relazioni russo-americane ad un impasse", ha affermato il presidente russo aggiungendo che Mosca ha un "interesse vitale" alla fine del conflitto in Ucraina. Anche dal vertice Ue di Bruxelles è emersa la decisione di inasprire le sanzioni, anche se non nell'immediato. "Purtroppo non sono stati fatti progressi sull'attuazione delle nostre richieste", e "per questo imporremo nuove sanzioni perché riteniamo che il contributo della Russia sull'Ucraina non sia ancora sufficiente", ha detto la cancelliera tedesca Angela Merkel. Una linea condivisa pienamente dall'Italia, come ha rimarcato il rpesidente del Consiglio Matteo Renzi al termine della riunione dei capi di Stato e di governo dell'Unione. Entro la fine del mese di luglio, ha stabilito il vertice Ue, i singoli Paesi membri dovranno consegnare una lista di aziende o personalità da colpire con le sanzioni. L'accordo tra i partner è che ogni Paese Ue sopporti in egual misura le conseguenze negative di qualsiasi punizione economica nei confronti della Russia e dunque la lista va definita di comune accordo. I nuovi  soggetti dovranno essere "personalità ed entità russe che sostengono gli attori politici che stanno destabilizzando l'Ucraina". Vengono inoltre congelati i programmi condotti in Russia dalla Banca europea di investimenti (Bei) e della Banca Europea per la Ricostruzione e lo Sviluppo (Berd). Argomenti ucraina crisi ucraina-russia sanzioni russia russia barack obama vladimir putin 
None Leggi i commenti I commenti dei lettori 
Era a un 'coca-party', a casa di amici. E quando i vicini, allarmati per il gran rumore e le urla, hanno chiamato il 113, ha tentato di sbarazzarsi della 'polvere bianca' e di distruggere il suo passaporto. E' così che don Stefano Maria Cavalletti, parroco di Carciano, una piccola frazione di Stresa, sul lago Maggiore, è stato arrestato a Milano. Accusato di detenzione di droga ai fini dello spaccio, il prete, 45 anni originario di Monza, ha sostenuto di aver cominciato ad assumere la cocaina come forma di "autoterapia" perché depresso. Don Stefano mancava ormai da alcuni giorni dalla chiesa di San Giuseppe e Biagio, dove domenica scorsa non aveva celebrato la Messa. E' stata la diocesi di Novara, ieri sera, a rendere noto il suo arresto. Nessuno, però, ne conosceva i motivi, neppure la sua curia, che in un comunicato si limitava ad affidare il prete "nella preghiera al Signore", in attesa di fare "chiarezza sull'accaduto". Secondo la ricostruzione - resa nota oggi - della polizia e del pm milanese Cristiana Roveda, di turno quel giorno, il sacerdote si trovava a casa di conoscenti in Piazza Anghilberto, a Milano appunto. Durante la serata in cui si è fatto uso di cocaina, uno degli invitati, sotto gli effetti della droga, si è sentito male al punto da dare in escandescenza. I vicini, allarmati per il rumore, attorno alle 23 hanno così chiamato il 113. Gli agenti della volante entrati nell'appartamento hanno trovato gran parte della polvere bianca nel wc e altre tracce sparse per casa. Inoltre nel gabinetto hanno rinvenuto il passaporto del sacerdote, poi arrestato, fatto a pezzi. Il parroco, che poi ha ammesso, così come gli altri ospiti sentiti come testimoni, avrebbe tentato di sbarazzarsi della 'polvere bianca' e, temendo di essere identificato, anche del documento di identità. Il pm Roveda ha quindi chiesto la convalida dell'arresto al gip Paolo Guidi che ha disposto il carcere. Don Stefano, interrogato, ha spiegato di aver cominciato ad assumere droga in quanto depresso per via dei suoi guai con la giustizia. Nel settembre del 2013, il prete è stato infatti condannato in primo grado per una truffa nei confronti di un'anziana signora che aveva convinto, grazie alla tonaca, a versare, tramite bonifico, 22 mila euro sul suo conto corrente. Argomenti coca party parroco stresa 

Gli ospiti del Parco degli animali di Ugnano in cerca di adozione saranno protagonisti di una vera e propria sfilata con una giuria di giornalisti 'espertì e amanti degli animali, che decreterà anche un vincitore: è "Bastardi senza gloria", l'iniziativa promossa dall'associazione culturale Nothing Inc. in programma domani 17 luglio alle 19.30 sul palco di Off Bar, il locale situato ai giardini della Fortezza di Firenze. La serata, con il patrocinio del Cesvot, coinvolgerà anche i volontari del canile comunale che accompagneranno i cani in passerella. Il vincitore si aggiudicherà un set fotografico che possa aiutarlo a trovare una famiglia. I cani che parteciperanno all'evento saranno 14: 7 in cerca di una famiglia e 7 già adottati che saranno presenti con il padrone. Tutti i cani sfileranno sulla passerella montata al Lago dei Cigni e di ogni cane sarà raccontata la storia di come sono arrivati al canile. Il "Parco degli animali", inaugurato nel giugno 2011, si estende su una superficie di 2 ettari e mezzo e ha al suo interno 54 box, che possono ospitare al massimo 108 cani, un ambulatorio con veterinario e un direttore sanitario, una sala parto e una sala degenza. La struttura è gestita da 7 dipendenti del Comune e da 6 operatori delle cooperative Archimede e Samarcanda, che si occupano principalmente della pulizia del capannone che ospita i cani; inoltre sono presenti anche volontari Enpa per le uscite e la condotta dei cani. Tra le varie attività del canile c'è anche il recupero di cani pericolosi che grazie all'impegno degli operatori del Comune sono stati recuperati, e uno di questi sarà presente alla sfilata. "L'entusiasmo che abbiamo riscontrato per questa iniziativa - ha spiegato Vieri Calogero, presidente di Nothing Inc. - ci fa ben sperare. Sarebbe um segnale incoraggiante trovare già domani qualcuno che desidera portarsi uno dei cani che sfilerà sul nostro palco a casa. Siamo convinti che sarà un'ottima vetrina per convincere chi sta pensando di avere un nuovo 'amicò di rivolgersi anche ai canil e se la serata sarà un successo come ci augururiamo, contiamo di replicare l'appuntamento.  Non è in base al pedigree che si scelgono gli amici". La serata, che sarà presentata da Leonardo Canestrelli, sarà aperta con l'esibizione dell'addestratore professionista Massimo Marascia ed ha come mediapartner Radio Firenze Argomenti canile adozioni giuria fortezza 
