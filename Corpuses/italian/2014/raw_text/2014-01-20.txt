Un investimento, un probabile suicidio sotto un treno merci partito dall'Interporto di Bologna e diretto a Bari, ha bloccato la circolazione per venti minuti sulla linea ferroviaria per Rimini poco fuori Bologna, all'altezza della stazione di San Lazzaro di Savena. La vittima è un uomo di mezza età, di carnagione chiara; non aveva con sé i documenti. Intorno alle 19.40 la circolazione è ripresa sull'altro binario, rallentata tra Bologna e Ozzano, con ritardi medi fra 30 e 60 minuti. Argomenti suicidio trenitalia bologna provincia rimini 
PARK CITY (UTAH) - Keira Knightley ha avuto bisogno di un agente fin da quando aveva tre anni. Alla soglia dei trenta deve fare i conti anche lei, come tutti, con l'età adulta. Quando la incontriamo allo Stella Artois Lounge di Park City, nello Utah, dove è in corso il Sundance Film Festival, i suoi occhi sanno esattamente dove guardare, le mani stuzzicano la cinta di una maglia perlata, il sorriso è sempre rivolto verso i fotografi. È chiaro che crescere sui red carpet e sotto i riflettori, per Keira, è stato un passo accelerato, tra blockbuster di culto (la saga I pirati dei Caraibi ), collegi-lager per ragazzi ( Non lasciarmi ), adattamenti letterari ( Anna Karenina , Orgoglio e pregiudizio ), triangoli psicanalitici ( A Dangerous Method ). Eppure, l'attrice nata nel 1985 alla periferia di Richmond, Gran Bretagna, mantiene perfettamente in equilibrio la consapevolezza dell'industria (il "come apparire") e la leggerezza dell'adolescente: a noi fa una smorfia divertita non appena le mostriamo gli oggetti fetish che circolano in rete a suo nome, su tutti la mimetica della bounty killer Domino Harvey, la cacciatrice di taglie che interpretò nel 2005, accanto a Mickey Rourke, in Domino di Tony Scott. [[ge:rep-locali:repubblica:76905764]] Che Keira sia una star diversa dalle altre lo dimostra l'approccio caldo e appassionato verso i giornalisti al Sundance, dove ha presentato Laggies insieme a Chloë Grace Moretz (sugli schermi italiani in questi giorni in Lo sguardo di Satana - Carrie ), l'attore Sam Rockwell e la regista americana Lynn Shelton. In Laggies , presentato in anteprima al festival fondato da Robert Redford (che ne è anche presidente) la Knightley interpreta Megan, una ragazza di 28 anni al confine tra il vuoto della giovinezza scapestrata e la possibilità di diventare finalmente matura e responsabile. Mentre chi la circonda ha successo negli affari, si sposa e sforna figli, Megan trascorre le giornate di fronte all'ufficio delle tasse gestito dal padre, piroettando con un cartello in mano che dice "Tax Advice", nella speranza di dare una sterzata al business. [[ge:rep-locali:repubblica:76850695]] "La regista Lynn Shelton è convinta che il mio modo di ciondolare nel film diventerà virale. In un certo senso, pur con tutti i difetti, il mio personaggio la mette di buon umore", dice Keira. Ma per Megan non c'è via di scampo: quando il ragazzo le chiede di sposarla, lei si fa prendere dal panico e scappa. Trova rifugio dagli amici, perde tempo, non osa, non ha una direzione e, naturalmente, cerca conforto tra le braccia del padre, con il quale dovrà rimodellare il rapporto. "Non è una scansafatiche, ha una laurea ottenuta con il massimo punteggio, però non riesce a essere produttiva e seria con chi le vuole bene" commenta l'attrice. Quando subentra la sedicenne Annika (Moretz) per Megan si impone il fatidico bivio: continuare a essere teenager oppure pianificare un futuro stabile? Rimbalzando tra i diversi piani anagrafici, il personaggio intraprende un viaggio lungo le difficoltà generazionali: la crisi mortifica i giovani fino a renderli dei perditempo. Anche sul set, il cast è composto da attori di età differenti. C'è stato affiatamento? "Ci siamo odiati! Una sera Lynn ha portato me, la giovanissima Chloë e Sam a cena fuori. Chloë mi ha raccontato della sua vita e io ho annuito, perché mi sentivo io la più piccola. Sam, il più grande, ha ascoltato per un po' fingendo interesse, poi si è ubriacato". Scherzi a parte, lei sembra molto più spigliata di un tempo. "Si cresce, molti aspetti della vita diventano abitudini ma c'è una cosa che proprio non cambia: le risposte. Noi siamo convinti che dopo i 20 o i 30 anni arriveranno le risposte che tanto aspettavamo, che saremo in grado di articolare un pensiero coerente e saggio, che ci sentiremo cresciuti. Non è così. Le risposte non ci sono nemmeno a questa età. È una lotta quotidiana. Megan si domanda per tutto il tempo: che cosa farò? come me la caverò? Una serie di domande dalle quali non me la sento di prendere distanza. Non solo, questo immobilismo non è più soltanto affare di Dustin Hoffman in Il laureato. Oggi riguarda soprattutto noi donne". Com'è stato girare questo film, affrontare questi temi? "È stata un'esperienza mozzafiato per tutti, siamo stati immersi sul set per 5-6 settimane, una scena dietro l'altra. E questo è un bene per noi attori. O per lo meno è un modo di lavorare che a me piace molto. Immersione totale". Ha avuto tempo di approfondire, fuori dal set, l'amicizia con la collega Chloë Grace Moretz? "È una ragazza meravigliosa, affettuosa, di talento. Affiancarla è stata una gioia". C'è stato un momento in cui anche lei, nella vita, si è sentita senza bussola? "Ho avuto le mie crisi di mezza età, intendo a 10 anni, a 20, e anche ora che ne ho 28. In realtà vado in tilt tutti i santi giorni. Mi interrogo: che diamine ci faccio qui? Quale sarà il mio prossimo passo? Sono sicura di essere sulla strada giusta? Credo sia un atteggiamento condiviso dalla maggior parte delle persone. Sopratutto con i tempi che corrono: le giovani generazioni sono divise tra il tentativo di farcela, lottando per superare gli ostacoli imposti dalla crisi finanziaria e culturale, e quello di restare comodi a guardare la televisione sul proprio divano". In Laggies , l'incapacità di prendere impegni nei confronti del prossimo (e di se stessi) sono quasi un ritornello. "Lo so, ne combino di tutti i colori per colpa della mia indecisione cronica. È una malattia, non è solo un modo di comportarsi. Nell'atto, apparentemente semplice, di non impegnarsi, si nasconde in realtà qualcosa di più complesso. Ecco perché credo che quella di Laggies sia una storia universale, capace di toccare tante personalità. Il non sapere che cosa si vuole dalla vita, la mostruosità del restare paralizzati e non reagire, il continuare a fluttuare nel mondo senza meta... È un gran casino per tutti, ammettiamolo". Cosa ne pensa delle critiche mosse al festival, secondo le quali non è più "radicale" e indipendente com'era in origine? "Ero qui dieci anni fa, anche Lynn Shelton è una veterana del Sundance... Non vedo differenze. È sempre emozionante poter promuovere il cinema indipendente. La gente qui è positiva e si supporta a vicenda. È una piattaforma di arte libera e merita di essere sostenuta". Come mai resta solo 24 ore, allora? "Rimango poco, è vero. Ma ho portato delle scarpe da montagna che mi permettono di saltare da un posto all'altro alla velocità della luce". Argomenti cinema i pirati dei caraibi keira knightley chloë grace moretz 
ROMA - Per 60.000 utenti Bip Mobile adesso si apre il rischio di perdere il credito residuo e persino il numero di telefono. Le associazioni dei consumatori sono sul piede di guerra per trovare una soluzione. Gli utenti di questo operatore mobile virtuale, che dal 30 dicembre ha subito il distacco delle linee per insolvenza , si sono infatti spaccati in due, com'è risultato da un incontro presso l'Agcom (l'Autorità garante delle comunicazioni), a cui hanno partecipato i vari operatori interessati e le associazioni dei consumatori. Ma non tutti gli utenti rischiano questa fine: 100.000 "fortunati"  hanno salvato il proprio credito residuo e numero telefonico, avendo richiesto la portabilità del numero entro il 13 gennaio. Ben diversa la situazione per gli altri 60mila, che ancora non hanno chiesto la  portabilità: potrebbe trattarsi di linee silenti, non utilizzate e senza  credito. Per quanto riguarda la portabilità del numero,  "Bip mobile ha comunicato ad Agcom di non essere in grado di garantire  le future portabilità, perché non sa se potrà continuare a pagare  l'azienda partner che li gestisce", fanno sapere da Adiconsum. Per il problema del credito residuo, invece, I quattro principali operatori mobili, più Tiscali, hanno assicurato ad Agcom che riconosceranno il credito residuo agli utenti che hanno chiesto la portabilità entro quella data. "Il principio è che gli operatori sono obbligati a restituire il credito se non hanno avvisato gli utenti diversamente. Cioè se non hanno comunicato, a quelli che hanno chiesto la portabilità, l'impossibilità di restituire il credito", spiegano dalla tutela consumatori di Agcom, che si sta occupando di mediare tra gli operatori. "Dal 13 gennaio hanno però cominciato a dire agli utenti che non potranno salvare il loro credito", aggiunge. In questo fanno eccezione 3 Italia e Tiscali: agli utenti Bip che passano a loro riconosceranno, d'ora in avanti, non il credito ma un bonus commerciale "fino a" 100 e 60 euro rispettivamente. Gli utenti potranno utilizzarlo con i servizi del loro nuovo operatore. Mentre 3 Italia accrediterà il bonus tutto in una volta, al momento del passaggio, Tiscali lo farà a rate mensili (fino a raggiungere il massimale stabilito, e diverso da cliente a cliente, a seconda del credito residuo perso).  Wind ha dichiarato di stare valutando una misura analoga. In totale il tesoretto del credito nelle sim Bip è di circa 2,5 milioni di euro. "L'operatore è in concordato preventivo, quindi difficilmente chi ha dato agli utenti il credito residuo o vari bonus riuscirà a recuperare questi soldi da Bip", spiega Marco Pierani, responsabile rapporti istituzionali di Altroconsumo. "Ma se gli utenti non riconoscono il credito residuo, sulle portabilità richieste finora, fanno una pratica commerciale scorretta. Nel caso Agcom attivi una procedura cautelare contro di loro", dice Pierani. Al momento però il problema sembra non porsi, almeno con i grandi operatori e fino al 13 gennaio. Agcom, su indicazione delle associazioni consumatori, ha deciso inoltre di presentare una proposta al Governo per rimediare a future situazioni simili, in cui un operatore diventa insolvente mettendo in pericolo il credito residuo. Chiederà di istituire un fondo di garanzia, sotto la sua supervisione (analogo a quello che si applica quando fallisce una banca per salvaguardare i crediti degli utenti). Ad alimentarlo saranno sia le sanzioni emesse da Agcom contro gli operatori sia questi ultimi direttamente, con una quota proporzionale al loro fatturato. Intanto sembra segnata la sorte di Bip Mobile. L'operatore stava ancora cercando di ottenere lo sblocco giudiziario di liquidità per riattivare i servizi, ma ormai ha subito la perdita della maggior parte degli utenti e di quelli più attivi. È inoltre in liquidazione - proprio per le vicende di Bip - la società controllante, la One Italia della famiglia Giacomini di Roma. Argomenti bip mobile telefonia 

IN PRIMO PIANO JAZZ STUDIO ORCHESTRA La sua tensione, la sua creazione di un jazz che avesse una patria slava, la sua stessa, sta già nel titolo del primissimo album come leader della sua carriera, datato 1966 e intitolato 'Belgrade Blues' ma anche, nella festa del suo settantacinquesimo compleanno, celebrato a Belgrado con un grande concerto. Dusko Gojkovic, trombettista e compositore serbo, non solo ha scritto la storia del balkan jazz ma ha accompagnato anche un pezzo di storia della Jazz Studio Orchestra barese. Lo ricorda il direttore Paolo Lepore: "Gojkovic ha contribuito personalmente alla nascita e alla crescita della Jso in qualità di membro fondatore e impostando personalmente il fraseggio e lo studio dell'Orchestra. Dopo più di trenta concerti insieme ne è uno degli amici più affezionati nel tempo". E, quindi, un piacevole ritorno per lui, per il suo ensemble e per la città, questa sera alle 21 al Nuovo Teatro Abeliano di Bari con Gojkovic che, per l'occasione, si metterà alla guida della Jazz Studio Orchestra (info Abeliano 080.542.7678) . LO SFASCIO "Lo sfascio" è praticamente un film, e non a caso. Saverio Di Biagio (uno dei due autori insieme a Gianni Clementi) è il regista del film "Qualche nuvola" e il sapore di quella sua opera prima si ritrova anche in questa 'trasfertà teatrale. "Lo sfascio" -si legge nelle note- "è un titolo non casuale, avendo in sé la doppia valenza di luogo di rottamazione fisica ma soprattutto etica". Uno sfasciacarrozze nella Roma del terrorismo degli anni Settanta e ad abitarlo sono Nicolas Vaporidis, Augusto Fornari, Alessio di Clemente, Riccardo De Filippis e Jennifer Mischiati. In scena questa sera alle 21 al Teatro Vignola di Polignano a Mare per la stagione di prosa "Il teatro è azione!" e, a precederlo, nel foyer alle 19, c'è un incontro con l'assessore alla Cultura, Marilena Abbatepaolo, il direttore artistico del Vignola, Mimmo Colangelo e l'attore Vaporidis. (info www. teatropubblicopugliese.). DAVID LARIBLE E' la summa dei migliori numeri di David Larible. Il frutto di anni d'esperienza calcando le scene di tutto il mondo: dal piccolo schermo, alla scuola di vita del circo classico italiano, passando per le grandi arene americane, fino ad approdare nei più prestigiosi teatri di prosa. Alle 21 al teatro Kennedy di Fasano va in scena lo spettacolo "Il clown dei clown", proposto da colui che - neanche a dirlo - è stato premiato con il "Clown d'oro" al Festival del circo di Montecarlo.  Info 080.441.31.50. FIGLIADORRE' Un nuovo "concept album", un racconto lungo un disco, una tela sonora orientata alle intersezioni stilistiche, nella quale gli autori hanno creato una sintesi tra materiali popolari e materiali "colti". Si intitola Figliadorrè il nuovo disco che i Terrae alle 18,30 presentano alla Feltrinelli di Bari. Ingresso libero. FOUR FRIENDS IN BARI Bari al ritmo di jazz. Alle 21,30 è in programma il nuovo concerto della rassegna Jazz club Bari, con "Four Friends in Bari" meet Rosario Giuliani con la tromba di Fabrizio Bosso: l'appuntamento è nel Salone degli Specchi dell'Hotel Palace. Info:  080.502.20.02. BUIO E' il secondo  romanzo sulla squadra di poliziotti del commissariato di Pizzofalcone, una sorta di avamposto di emarginati, detti appunto "i bastardi di Pizzofalcone", alle prese con un delitto terribile. Alle 18,30 al Caffè d'arte Dolceamaro è in programma la presentazione di "Buio - per i bastardi di Pizzofalcone" di Maurizio De Giovanni, in una conversazione con Marina Losappio e Maria Grazia Rongo. Ingresso libero. L'INNOMINATO Una lettura scenica tratta da I Promessi Sposi di Alessandro Manzoni. Alle 10 al teatro Van Westerhout di Mola di Bari, il centro Diaghilev presenta L'Innominato. il protagonista sul palcoscenico è l'attore Paolo Panaro. Info: 080.473.86.08 e teatropubblicopugliese. it IVAN DE CARLO Un percorso musicale fra l'Italia e l'America con le più belle canzoni di Frank Sinatra, Michael Bublè, Tom Jones, Elvis Presley, Domenico Modugno, Massimo Ranieri, Andrea Bocelli, Luciano Pavarotti e tanti altri, eseguiti da uno dei massimi esponenti dello stile "crossover", già ospite di "Domenica In". L'appuntamento è alle 20,30 al multisala Showville di Bari, proposto da Ivan De Carlo alla voce, accompagnato dalla band di Gennaro Lenato (tastiere),  Nico Colonna (batteria),  Luigi Catella (basso), Pasquale Ninni (chitarre) ed Enzo Bacco (sax).  Il ricavato della serata sarà devoluto dal club Inner wheel Bari Alto Casamassima in beneficenza alla biblioteca Ospedale Giovanni XXIII dell'associazione Libri su Misura- Bari per realizzazione progetto " Leggere in Neonatologia". Info showville. net Cinema VISIONI DI GENERE Alle 18 nell'ambito della rassegna "Visioni di genere #violenza identità diritti stereotipi lavoro" a cura del Centro Antiviolenza di Bari, nella mediateca regionale pugliese è in programma la proiezione di "Tomboy". info mediatecapuglia. it NICOLA MASCELLARO Alle 18 il Circolo del cinema Dino Risi di Trani ospita nella sua sede di Via Andrea Ciardi 26, il giornalista e scrittore Nicola Mascellaro, autore del libro "Quando andavamo al cinema". Interviene Gianni Antonucci. Introducono e coordinano Lorenzo Procacci e Vito Santoro. Ingresso libero. LE CHIAVI DI CASA Alle Officine Cantelmo di Lecce, alle 18 per Cinema oltre le barriere si proietta "Le chiavi di casa". info comune. lecce. it Libri GIANCARLO VISITILLI A Bitonto, alle 18 a Palazzo di città si presenta il libro di Giancarlo Visitilli "E la felicità, prof?". Ingresso libero. NATI PER LEGGERE Dalle 16 alle 18 la biblioteca comunale Calò di Francavilla Fontana ospita il nuovo appuntamento di "Nati per leggere" con letture animate. Ingresso libero. Musica UNA VOCE DA PUB Al Joy's di Bari, in corso Sonnino, alle 21,30 torna l'appuntamento con il concorso canoro Una voce da pub. Info joyspub. com MRCUT &SILVER BULLETS Al Tavli di Bari, in strada Angiola alle 22 è in programma il concerto MrCut & Silver Bullets. Ingresso libero. UNCONVENTIONAL TANGO Ad Assudiest a Bari, alle 22 è in programma il primo appuntamento con Unconventional tango. Info unconventionaltango@email. it Teatro CAVIE Alle 9,30 e 11 al teatro Curci di Barletta va in scena "Cavie" di e con Gianbattista Rossi ed Elisabetta Tonon. Info 0883.33.24.56. Incontri MODERNIZZAZIONE GLOBALE Alle 9 nella sala verde della Camera di commercio a Bari, è in programma l'incontro "Il Kosovo verso l'Unione Europea, tra modernizzazione globale, attrazione di investimenti e pieno utilizzo dei fondi comunitari e internazionali". Info 333.705.20.57. BERSAGLIERI Alle 17,30 nella sala consiliare del Comune di Bari è in programma il conferimento della cittadinanza onoraria all'associazione Bersaglieri del capoluogo pugliese. Ingresso libero. Corsi EXTRA LECCE Viene prorogata al 31 marzo sempre alle ore 12 la scadenza per le consegna degli elaborati prodotti nell'ambito del concorso Extra Lecce - Raccontare la città: rivolto a chi ha voglia di esprimere la propria creatività cimentandosi in un testo letterario, saggio, racconto, romanzo, poesia, articolo giornalistico o video avente come tema ispiratore la città di Lecce. info teatrokoreja. it CORSO DI LINGUA Alle 16,40 nella facoltà di Lingue dell'Università di Bari è in programma il corso di lingua e cultura italiana per stranieri a cura dell'associazione impegno 95. Info 338.847.88.68. EDITORIA Alle 15,30 a Brindisi a Palazzo Guerrieri è in programma il corso di editoria e giornalismo web. Info 06.614.87.77. CREATIVE READING A Martina Franca, alle 18 ai Laboratori di Arte Franca ex tennis Club è in programma la Lezione prova di Creative reading, writing and maybe... Acting! Laboratorio di lettura, scrittura e forse recitazione... in inglese!. Info 329.665.84.08. LABORATORIO PER CARNEVALE L'Associazione Cucciolo, dopo l'inaugurazione della nuova sede in via Pessina 36 a Bari, alle 16,30 organizza una nuova attività: il laboratorio per Carnevale. Info 345.030.99.23. FORNELLI INDECISI C'è tempo sino al 15 febbraio 2014 per partecipare alla quarta edizione del concorso di cucina dozzinale Fornelli Indecisi, nato dall'ominima rubrica su facebook. Info www. fornellindecisi. it e cucina@fornellindecisi. it com FOTOSCUOLA LECCE Proseguono le attività di formazione e approfondimento promosse da FotoScuolaLecce, diretta da Alessandra de Donatis. Sono aperte le iscrizioni per il corso di scrittura fotografica contemporanea a cura di Mario Guerra in programma   nelle sale del 
None Leggi i commenti I commenti dei lettori 
TRAPANI - L'ultima promessa del governo nazionale per la Valle del Belice è quella del ministro Maurizio Lupi, che stamani a Partanna, davanti ai sindaci e al presidente della Regione Rosario Crocetta, ha assicurato che i 35 milioni di euro stanziati per la ricostruzione saranno presto nelle casse dei Comuni. Il ministro delle Infrastrutture - presente alla conferenza che ha concluso le celebrazioni per il 46° anniversario del terremoto del Belice - ha assunto un impegno preciso, così come il presidente della Regione Crocetta, accogliendo la sfida del coordinatore dei sindaci e primo cittadino di Partanna Nicola Catania di compiere "un cambio di passo per un territorio distrutto più da una sottovalutazione delle istituzioni che dal terremoto". "Partiamo  -  ha detto Lupi ai sindaci - da una rinnovata fiducia reciproca. Cercheremo di risolvere velocemente il problema di interpretazione della norma e attiveremo le risorse. Se non lo faremo ognuno avrà ragione di dire che siamo parolai e non persone che fanno fatti". Impegno assunto anche dal governatore Crocetta: "Siamo in trattativa con il ministero per fare in modo che i 35 milioni di euro che spettano al Belice siano dati immediatamente ai Comuni perché i sindaci sanno come spendere i soldi e sono convinto che li spenderanno più velocemente di quanto possano fare Regione o Stato. Queste risorse per il Belice sono un prima opportunità. E' ingiusto che in 46 anni non si siano fatte cose elementari". [[ge:rep-locali:rep-palermo:76505994]] I 35 milioni di euro promessi da Lupi sono solo una piccola tranche dei 450 milioni di euro che il Parlamento ha stimato per il fabbisogno del Belice. Di questi, in otto anni, ne sono stati stanziati, nella legge di stabilità del 2013, 45. Di cui solo dieci, ad oggi, sono stati trasferiti ai comuni. E tra promesse e finanziamenti a singhiozzo i sindaci del Belice attendono, a distanza di 46 anni, di poter realizzare le cosiddette "opere di urbanizzazione primaria". Nella "Valle" a parlare è, prima di tutti, la realtà: a Santa Margherita di Belice, in contrada Cannitello, circa cento case sono state costruite in un'area priva di strade, luci, acqua e fogne , così come circa un altro centinaio di abitazioni realizzate in altri centri della Valle. Per i sindaci a rimarcare ancora di più l'abbandono da parte dello Stato e anche  l'arretratezza economica del Belice: un territorio che negli anni è rimasto ai margini di qualsivoglia politica di rilancio imprenditoriale. Ciò che è stato chiesto, "per un territorio dimenticato dallo Stato", non sono solamente le risorse per completare le opere di urbanizzazione primaria ma soprattutto che si creino, le condizioni per un rilancio complessivo del territorio che veda anche la partecipazione attiva, in sede di programmazione, dei primi cittadini del Belice. Le proposte per il cambio di passo, chiesto all'unisono dai sindaci dei 21 comuni che vennero colpiti dal sisma, si muove anche nella direzione dell'istituzione di una zona franca urbana per il Belice. "Chiediamo - ha detto il sindaco Catania  -  defiscalizzazione o fiscalità di vantaggio per realizzare investimenti nei settori dell'agricoltura, del turismo e dell'innovazione tecnologica in modo da far partire un'economia che manca da troppo tempo". [[ge:rep-locali:rep-palermo:75842815]] Ad accogliere la proposta il presidente Crocetta: "Sarebbe la cosa più adatta, chiediamo al ministro di inserire la proposta nella programmazione europea. E' necessaria una politica di rottura e Bruxell si deve rendere conto che non si può lavorare solo per la Germania, ma è necessario iniziare a pensare di togliere definitivamente il gap tra zone ricche e sviluppate e zone povere, questo lo si può fare con politiche coraggiose". "Ragioniamo non su una singola istanza ma in maniera complessiva, ha risposto il Ministro. "Individuiamo  - ha detto - le aree del paese più depresse e cerchiamo di capire se l'idea della zona franca può essere uno strumento di promozione e di crescita". I sindaci della Valle del Belice rilanciano anche sulla possibilità di partecipare nell'elaborazione di proposte per lo sviluppo del Belice. "Al presidente Crocetta  - ha detto Catania  -  chiediamo, a distanza di un anno dagli impegni che ha assunto, di costituire la commissione speciale sul Belice in modo da consentirci di affiancare il Governo regionale nella programmazione per l'utilizzo dei fondi strutturali comunitari 2014-2021".  Ai sindaci che dalla platea hanno chiesto al Governatore di "prendere un impegno ben preciso" Crocetta ha risposto: "facciamo la Commissione perché ci sono delle cose che io voglio fare insieme a voi perché nel mio modello di governo si decide con i sindaci. Con strumenti come questi  -  ha concluso - spero che si possa arrivare a dire buongiorno al Belice e a tutti i comuni che sono stati colpiti e che hanno diritto dopo tanti anni ad avere risarciti i torti subiti". Argomenti belice terremoti ricostruzione 
ROMA - Raccapricciante pluriomicidio a New York: una donna di 21 anni e le sue due figliolette di uno e due anni sono state uccise a coltellate, nel Queens. La polizia ha trovato le tre vittime nel loro appartamento, nella zona di Jamaica, e ora sta cercando di rintracciare il marito della donna, identificata col nome di Deisy Garcia. Secondo quanto riportato dai media, all'interno dell'appartamento sono stati ritrovati diversi coltelli insanguinati, rafforzando l'ipotesi dell'omicidio Le autorità, però, non trascurano nessuna pista e continuano a indagare sul movente e sulla dinamica dell'omicidio. Per questo stanno cercando il marito della donna, il quale risulta abitare presso lo stesso indirizzo. Anche perché, per ora, gli indizi sono veramente pochi e il suo racconto potrebbe aiutare gli inquirenti a fare luce sull'accaduto. Tra l'altro, stando alle prime notizie trapelate la famigliola, originaria del Guatemala, era ben voluta nel quartiere. Aprendo il rebus sulla loro morte. Un conoscente della ragazza, membro della Chiesa locale, ha detto che la Garcia era molto devota e portava le figlie a messa ogni domenica. Per questo, il fatto che domenica scorsa non erano stati visti alla funzione aveva messo in allarme il vicinato. Da qui la denuncia alla polizia e la macabra scoperta. "Era una persona tranquilla, felice - ha riportato la fonte - Sorrideva sempre. Era una buona mamma". Argomenti omicidi new york bambini uccisi stati uniti - usa 
