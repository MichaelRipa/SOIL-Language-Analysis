None Leggi i commenti I commenti dei lettori 
"LA SITUAZIONE a Porta Nolana sta degenerando e alcuni residenti mi hanno riferito che esponenti di CasaPound si sono offerti di proteggere e vendicare gli abitanti dalle azioni violente compiute dagli immigrati".È l'allarme che Francesco Chirico, presidente della seconda municipalità (Avvocata, Montecalvario, Mercato, Pendino, Porto, San Giuseppe), lancia al prefetto Francesco Musolino. SECONDO il presidente della municipalità dopo la rissa avvenuta domenica in via Cesare Carmigliano si rischiano nuovi scontri. "Non possiamo tollerare - aggiunge - che un gruppo neofascista come CasaPound strumentalizzi la legittima protesta della gente". Chirico, perché accusa il prefetto? "Perché da mesi ignora i miei appelli. Bisognava intervenire già da tempo, oggi la situazione è incandescente. Il territorio andrebbe ascoltato di più". Che cosa chiede? "Che il problema di Porta Nolana venga affrontato al tavolo provinciale per l'ordine e la sicurezza e che siano coinvolte tutte le forze di polizia poiché tanti sono i campi di interesse: prostituzione, merce illegale, violenza, criminalità. È necessario un controllo quotidiano della zona affinché il cittadino avverta la presenza dello Stato. La gente ormai è esasperata". Teme che la situazione possa degenerare? "Temo una Tor Sapienza di proporzioni addirittura maggiori poiché le tensioni sono tante. C'è un gruppo di stranieri violenti che bivacca in strada, beve e crea problemi. Le strade sono utilizzate come latrine e spesso ci sono risse e accoltellamenti in uno scenario di estremo degrado. I pochi imprenditori della zona devono essere tutelati". Perché l'area non viene riqualificata? "Nel 2012 Porta Nolana è stata riqualificata, ma è stata subito vandalizzata. Quest'anno abbiamo ripristinato i paletti divelti e sistemato gli oblò che consentono di guardare due metri sotto l'antica strada romana. Sebbene fossero costituiti da vetri antisfondamento, sono stati distrutti e i vani usati come latrine. Da sola la municipalità non è in grado di vincere questa sfida". Argomenti interviste napoli francesco chirico 
None Leggi i commenti I commenti dei lettori 
None Leggi i commenti I commenti dei lettori 
E SE la morte di Didone centrasse con le speculazioni finanziarie del nostro presente? Certo, Virgilio non ci poteva pensare quando scrisse l'Eneide nel I secolo avanti Cristo, e nemmeno Henry Purcell quando nella terza decade del '600 ne fece un'opera musicale. Ma per un profondo conoscitore di musica barocca come Fabio Bonizzoni, uomo radicato nell'oggi in piena crisi, qualcosa c'entra. Tanto che un mese fa ha avviato "Note etiche": 4 concerti nei luoghi della finanza, dove oltre a proporre gran bella musica, suggerita dal suo estro di clavicembalista-direttore di prim'ordine, si parla di economia responsabile, tema al centro dell'impegno di sua moglie Chiara Manzoni, giornalista scomparsa 2 anni fa. L'appuntamento di stasera  -  Didone ed Enea in forma di concerto con l'orchestra La Risonanza e Raffaella Milanesi con Richard Helm nei ruoli del titolo  -  è il finale del ciclo che s'è rivelato un successo. Bonizzoni, se l'aspettava? "Macché: temevo che i concerti andassero deserti. Credo che il consenso sia dovuto alla formula: la musica induce spesso a riflessioni di natura extra musicale, ma in questo ciclo i ragionamenti li abbiamo esplicitati attraverso gli interventi di economisti esperti. Insomma, la gente vuole capire cosa sta succedendo". La storia di Didone mette in scena la fine prematura di una donna. Inevitabile pensare a sua moglie. "Infatti di tutti i concerti questo è quello più vicino a lei. Il Lamento di Didone morente, "Remember me", è uno dei momenti più toccanti dell'opera di Purcell, e per me è proprio una dedica. Ma tutta la storia offre spunti pertinenti con "Note etiche", perché è vero che la tragedia di Didone è motivata dal suo abbandono da parte di Enea, ma questi la lascia perché vittima di un maleficio delle streghe, le quali, se si legge con attenzione musica e libretto, agiscono spinte da un gioco: creare la pozione magica di cui Didone sarà vittima, indifferenti delle conseguenze". Metafora dell'odierna finanza? "Eh sì. I risultati delle speculazioni dissennate di una finanza d'assalto  -  giochi numerici che si alimentano di se stessi  -  si riversano sulla vita di tutti i giorni: la crisi di oggi, la gente che perde il lavoro. Stasera Salvatore Carrubba, Rodolfo Fracassi e Massimo Doris parleranno di una finanza etica che tenga conto delle ripercussioni reali. E poi offriamo un capolavoro che ci fa del bene a prescindere: sono convinto che le vibrazioni musicali facciano del bene. Anche per questo le portiamo nei luoghi degli affari augurandoci che si possano "ingentilire", altrimenti il profitto rischia di essere l'unico valore". Continuerà il progetto? "Vorrei tanto. Parlando anche di ambiente, d'imprenditoria e medicina etiche; non solo con la musica classica e non solo in Italia per arrivare a quante più persone possibile. Chiara mi guarderebbe come se fossi un pazzo". Argomenti interviste spettacoli interviste milano 
ROMA - La buona notizia, per la Roma, non è arrivata. Un'altra beffa nel finale, come a Mosca : "el Kun" Aguero approfitta di due incredibili errori di Xabi Alonso e Boateng e ribalta il risultato, portando il suo Manchester City a quota 5 punti, assieme ai giallorossi e al CSKA. A tradire Guardiola - e di conseguenza le speranze capitoline - sono paradossalmente due fra i migliori in campo: lo spagnolo, che su calcio di punizione aveva realizzato il momentaneo 1-1, e il tedesco, che aveva tenuto in piedi il reparto arretrato quasi da solo, dopo che Benatia si era fatto espellere al 20' per fallo su chiara occasione da gol, provocando anche il calcio di rigore del primo vantaggio Citizens, griffato da Aguero dal dischetto. Bayern che si rimette a posto tatticamente con l'inserimento di Dante per Rode e prende in mano la sfida, riuscendo anche a passare in vantaggio in chiusura di primo tempo con l'incornata vincente di Lewandowski. Pellegrini nella ripresa si gioca la carta Jovetic, è il montenegrino a raccogliere lo sciagurato passaggio in orizzontale di Xabi Alonso a 5' dalla fine. Agüero vola verso la porta, per battere Neuer serve un'esecuzione chirurgica e l'argentino manda la sfera a baciare il palo interno prima di entrare in rete. Al 91' è Boateng a sbagliare il disimpegno, "el Kun" gli soffia la sfera e non trema davanti al portierone tedesco, siglando il 3-2 che spedisce il girone verso un finale all'ultimo respiro. LA SITUAZIONE - Ci si giocherà tutto negli ultimi minuti. La Roma si qualifica battendo il City indipendentemente dal risultato di Bayern Monaco-CSKA. In caso di pareggio, invece, i calcoli si complicano. Lo 0-0 qualifica i giallorossi sia in caso di sconfitta dei russi (scontro diretto vincente contro il City), sia in caso di pareggio (classifica avulsa), mentre in caso di successo del CSKA sarebbero ovviamente i moscoviti a passare il turno. L'1-1 permetterebbe ai ragazzi di Garcia di passare soltanto in caso di pareggio tra Bayern e CSKA (classifica avulsa), mentre in caso di sconfitta russa lo scontro diretto con il City sarebbe pari e a quel punto sarebbe la differenza reti complessiva a decidere tutto: l'1-7 con i bavaresi fa tutta la differenza del mondo. Pareggi con 2 o più gol sorriderebbero al City in caso di arrivo a pari punti con i giallorossi, mentre con l'arrivo a tre non muterebbero gli equilibri. CHE NOTTE PER MESSI - Soffre ma difende la vetta del Gruppo F il PSG, spinto dai gol di Cavani (doppietta) e Ibrahimovic, all'Ajax non basta il momentaneo 1-1 di Klaassen. Serata da record per Lionel Messi, che andava a caccia di una rete per superare Raul come miglior marcatore della storia della Champions League . L'argentino ne realizza tre, volando a quota 74 e staccando l'ex bandiera del Real Madrid. Il Barcellona, che supera l'Apoel senza problemi (0-4), registra anche il primo centro in gare ufficiali per Luis Suarez: "el Pistolero" apre le marcature prima dello show dell'argentino. Blaugrana che rimangono secondi nel girone, a una lunghezza dai transalpini: anche qui sarà decisivo lo scontro diretto per decidere chi chiuderà al primo posto. IL CHELSEA VOLA - Nessun sentimentalismo per il Chelsea, che liquida a domicilio lo Schalke 04 dell'amato ex Roberto Di Matteo: impossibile contenere la furia dei Blues, che passano in vantaggio dopo 90 secondi con John Terry e dilagano con le reti di Wllian, Drogba e Ramires, cui si aggiunge l'incredibilea autorete di Kirchhoff. Londinesi primi nel Gruppo G con una giornata di anticipo. Da decidere, invece, chi sarà a qualificarsi assieme ai ragazzi di Mourinho. Sporting Lisbona-Maribor è finita 3-1 (gara a lungo sospesa per un guasto all'impianto di illuminazione dell'impianto portoghese), successo che lancia Nani e compagni a 7 punti, due in più dello Schalke. Nel Girone H sconfitta relativamente indolore per lo Shakhtar, comunque qualificato nonostante il ko interno con l'Athletic Bilbao (gol di San Jose): la formazione ucraina non potrà più sperare nel primo posto. Argomenti champions league Leggi i commenti I commenti dei lettori 
"PARLARE solo dei problemi non aiuta: le periferie già oggi sperimentano modelli vincenti", dice Sebastiano Citroni, sociologo alla Bicocca che ha appena pubblicato uno studio sul volontariato in città ( Associazioni a Milano, FrancoAngeli). Dal punto di vista della ricerca sociologica, qual è lo stato delle periferie milanesi? "Il tessuto associativo dimostra che, nonostante vengano considerate il territorio del degrado, sono in realtà laboratori di sperimentazione continua. Generalmente ne viene trascurata la capacità di innovare e l'opinione pubblica ignora il lavoro che scuola, parrocchie, associazioni di genitori o altro ancora fanno quotidianamente e anche con successo". Ad esempio? "Ci sono esperienze di autogestione che funzionano e fanno risparmiare, come in via Celentano, oppure al Gratosoglio: cittadini che chiedono ad Aler di poter gestire il verde, il servizio e la manutenzione. Ma anche laboratori nei cortili per riparare biciclette, comitati di mamme che si organizzano e si scambiano servizi. Lo sa che in dieci anni le persone coinvolte nel volontariato sono aumentate del 211 per cento?". Quali sono le emergenze principali da affrontare? "Occorre un cambio di prospettiva. Ricondurre tutto ad un frame securitario crea problemi. Bisogna smettere di parlare solo di bisogni, ma sottolineare la capacità di dare risposte in autonomia; passare dai bisogni al concetto di "interessi", senza scordare i nervi scoperti, la carenza di fondi che arrivano alle città e che colpiscono per primi i più deboli. Ma parlare solo male delle periferie fa il gioco di alcuni "imprenditori morali" che ottengono visibilità portando avanti punti di vista che aumentano la tensione nei territori". Rispetto a 30 anni fa la questione dell'immigrazione come ha cambiato la vita della periferia? "Negli anni '80 la grande questione era la droga, adesso facciamo i conti con un problema per troppi anni ignorato. Che non è la migrazione in sé, quanto la cattiva gestione delle politiche abitative. Parlare solo del presente fa male, perché si dimentica come si è arrivati fin qui. La cronaca punta tutto sul dito, dimenticandosi della luna". Qualche idea fattibile sul tema della convivenza? "Facilitareil social mix. Cioèfavorireladiversità nei quartieri. In città ci sono 600 monolocali non assegnabili e quindi vuoti. Perché non destinarli agli universitari, che possano contraccambiare con dei progetti sociali in periferia?". Argomenti interviste milano 
Un debutto nazionale e un ricca serata di gala concluderanno lo Stabia Teatro Festival 2014, la kermesse di teatro e letteratura ideata dal drammaturgo e poeta Luca Nasuto e nata dalla collaborazione tra il Teatro Tunica e l'Associazione Culturale "Achille Basile. Le ali della lettura" guidata da Maria Carmen Matarazzo, con il patrocinio morale dell'amministrazione comunale di Castellammare di Stabia. Si inizia con una matinée al Teatro Supercinema alle ore 11 per il debutto de La Ciociara-Reality, rielaborazione drammaturgica del romanzo moraviano firmata da Luca Nasuto e interpretata da Anna Rita Del Piano, già Migliore Attrice non protagonista al Festival del Cinema e della Televisione nel 2001 e nel 2005. Si prosegue di sera, a partire dalle 20.30, sempre al Teatro Supercinema con il gala di premiazione del "Ruccello  -  Premio di drammaturgia", istituito quest'anno dallo Stabia Teatro Festival e coordinato da Monica Citarella. La serata sarà condotta dalla giornalista Maria Silvia Malvone. In apertura Cristina Donadio interpreterà una partitura in versi, Il sesso del teatro, composta da Nasuto, sorta di testo-confessione di tre personaggi: la Regina Maria Sofia di Borbone, La Regina Giovanna II di Napoli e Berardina di Masaniello. Momento centrale della soirée sarà la cerimonia di consegna del "Ruccello  -  Premio di drammaturgia". Tre i riconoscimenti che saranno assegnati: Premio Autore di testi rappresentati, Premio Autore Emergente, Premio Speciale conferito dal Coordinamento dello Stabia Teatro Festival. I vincitori sono stati individuati, per le prime due categorie, da una giuria presieduta da Giulio Baffi, critico teatrale de "La Repubblica" e presidente dell'Associazione nazionale critici di teatro, affiancato da Carlo de Nonno (presidente onorario), musicista e stretto collaboratore di Annibale Ruccello; Francesco de Cristofaro, docente di Letteratura comparata dell'Università Federico II; Stefano de Stefano, critico teatrale de "Il Corriere del Mezzogiorno"; Armida Parisi, caporedattore culturale del "Roma"; Pasquale Sabbatino, coordinatore del master in Drammaturgia e Cinematografia della Federico II; Giuseppina Scognamiglio, docente di Letteratura teatrale italiana dell'ateneo federiciano. La chiusura musicale della serata sarà affidata a Pietra Montecorvino, una delle maggiori interpreti della musica napoletana di respiro internazionale. A fianco alla cantante due musicisti di valore come il polistrumentista Erasmo Petringa e il contrabbassista Daniele Brenca. Info, prenotazioni, accrediti: 334.7533372   081.8717058 
