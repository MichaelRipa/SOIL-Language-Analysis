MILANO – “Non sono venuto qui per fare miracoli”. Clarence Seedorf prova a prendere con filosofia l’eliminazione dalla Coppa Italia, ennesima delusione per i tifosi rossoneri: Noi sappiamo che quando giochi nelle grandi squadre le esigenze sono alte ma ai ragazzi ho detto di restare sereni: i miracoli non si fanno. Ci vuole lavoro per dare una svolta, sapevamo che una vittoria non cambiava molto. Ora siamo tornati a vivere situazione quella che e’ sono convinto che con il lavoro ne verremo fuori”. HO VISTO COSE INTERESSANTI – Il neo-tecnico rossonero prova a vedere un aspetto positivo dalla brutta prova fornita dal Milan. “I ragazzi si sono impegnati. Non siamo in grado ancora di avere continuita’ di gioco, ma anche oggi ho visto cose interessanti e cio’ mi fa essere ottimista per arrivare a trovare soluzioni”. Che potrebbero arrivare anche dal mercato, dove si parla di un centrocampista: “Non e’ il momento di parlarne – dice Seedorf -. A gennaio il mercato e’ sempre particolare. Ora il focus e’ quello di dare alla squadra tranquillita’, un senso di progetto che ha bisogno di tempo per essere costruito. Sono convinto che come sempre il Milan fara’ tutte le mosse per rendere piu’ forte questa squadra”. GUIDOLIN, GIOIA A META’ – “Sono felicissimo ma avrei preferito avere 4 punti in piu’ in campionato…”. Mantiene un basso profilo Francesco guidolin dopo aver conquistato il passaggio alle semifinali di Coppa Italia. L’impresa al Meazza non gli fa dimenticare le difficoltà che st vivendo la squadra in classifica: “Mi sarebbe piaciuto arrivare a questo appuntamento con una situazione più tranquilla per godermelo meglio. Invece adesso devo pensare soprattutto al Parma….”. UNA PARTITA D’ALTRI TEMPI – Il tecnico friulano spiega la partita: “Era cominciata male perche’ e’ un momento cosi… Alla prima occasione prendiamo gol. Poi i ragazzi sono stati bravi e abbiamo giocato bene, come raramente è accaduto in campionato: una partita d’altri tempi. Siamo una squadra giovane e quando i ragazzi si liberano da paure, ansie e insicurezze ci sanno fare. Sono felicissimo e’ un traguardo importante per noi”. Una battuta finale sull’autore del gol decisivo, Nico Lopez: “Non lo conoscevo perche’ lo scorso anno aveva giocato pochissimo. Ha delle qualita’, deve maturare, e’ un ’93 ed e’ di prospettiva”. Argomenti milan ac udinese coppa italia clarence seedorf francesco guidolin Leggi i commenti I commenti dei lettori 
MANCHESTER - Continua a collezionare delusioni la stagione del Manchester United. I red devils - battuti 2-1 all'andata - sono stati sconfitti 4-3 ai rigori dal Sunderland nella semifinale di ritorno di Coppa di Lega. Non ci sarà quindi la finale contro i cugini del Manchester City che martedì si sono sbarazzati nettamente del West Ham (6-0 e 3 -0). Prosegue il calvario della squadra di David Moyes, già sconfitta quattro volte in cinque partite nel nuovo anno e soltanto settima in campionato a 14 punti dall'Arsenal capolista. Partita dalla mille emozioni a Old Trafford. I Red Devils - senza Rooney e Van Persie - passano in vantaggio con Jonny Evans al 37' del primo tempo e per il resto della partita attaccano alla ricerca del secondo gol che li avrebbe qualificati alle semifinali. Nei supplementari succede di tutto: al 119' il Sunderland trova l'1-1 con  Phil Bardsley, complice una papera di David De Gea. Un minuto dopo il Chicharito Javier Hernandez riporta avanti lo United e manda tutti ai rigori. Nella lotteria dal dischetto il protagonista diventa il portiere italiano del Sunderland Vito Mannone, che para l'ultimo rigore calciato da Rafael regalando ai suoi una insperata vittoria. Argomenti calcio inglese manchester united Leggi i commenti I commenti dei lettori 
TRENTO - La Diatec Trentino non si distrae e porta a casa la qualificazione ai playoff 6 (quarti di finale) della Champions league di volley dove affronterà i russi del Belogorie Belgorod del regista Dragan Travica. I ragazzi allenati da Roberto Serniotti piegano 3-1 (25-23, 25-19, 26-28, 25-23) la formazione belga del Noliko Maaseik. Il tabellone completo dei quarti segna il predominio di tre paesi: due squadre a testa per Polonia, Russia e Italia (dal derby di giovedì verrà fuori la seconda italiana). Quindi ai quarti in calendario il derby polacco tra Jastrzebski Wegiel e Asseco Resovia e un doppio confronto italo-russo: Trento-Belgorod e Zenith Kazan con la vincente tra Piacenza e Macerata. Al PalaTrento una partita sempre nella mani della Diatec, i campioni d'Italia rallentano nel terzo parziale dopo aver messo già la qualificazione in tasca. Unica nota stonata alcuni cali di tensione durante il match che spesso complicano, ma non cambiano, l'esito di una serata quasi scontata. Alla fine coach Serniotti mette in campo buona parte del suo potenziale e i bottini personali trovano diversi protagonisti. Solé e Sokolov con 13 punti e Ferreira con 12 punti sono i realizzatori della prima parte di gara, mentre Szabò (11 punti) e Fedrizzi (10 punti) in evidenza nel finale. Invece il Noliko si affida sopratutto a Pereyra (24 punti) e Menzel (19 punti). Primo set subito senza storia con Trento che gestisce bene anche grazie a una partenza determinata. Per la squadra belga poco da fare, tranne nel finale quando Pereyra entra prepotentemente nel match. In casa gialloblù tutti contribuiscono al successo: dal muro di Solé e Ferreira, a un Birarelli scatenato al servizio, fino a Lanza (prezioso all'inizio) e Sokolov. Trento parte forte, in maniera speculare al primo, anche nel secondo set, trascinata dai servizi di Sokolov. Poi, come accaduto nella parte finale della prima frazione, i gialloblù allentano di nuovo la presa. Il solito Pereyra ne approfitta per firmare un paio di buoni servizi. La Trentino Diatec riparte subito con Sokolov e Solé e chiude il discorso qualificazione. Terzo set fotocopia degli altri due, ma con un finale diverso che premia la perseveranza degli ospiti e punisce i cali di tensione di una già qualificata Trento. Spazio a Sintini, Burgsthaler, Szabò e Fedrizzi, in campo sin dal via del periodo rispettivamente al posto di Suxho, Birarelli, Sokolov e Lanza. I gialloblù volano con il Noliko che prova ad abbozzare una reazione. Serve a poco perché deve lasciare spazio alla foga del servizio di Ferreira. A questo punto un nuovo calo di tensione gialloblù consente al Noliko la risalita fino al pareggio. Inutile le due palle set annullate, Maaseik porta a casa il parziale. Nel quarto set l'allenatore della Trentino Volley tiene in campo gli stessi e la partita prosegue sul filo dell'equilibrio (4-4, 7-7), poi dopo il primo time out tecnico i padroni di casa accelerano. Si torna a giocare sul punto a punto, prima che Szabò fa segnare un'altra scossa. Il Maaseik non replica più, Trento festeggia i quarti di finale. Giovedì alle 20.30 a Piacenza in programma l'euroderby tra Copra e Macerata. La Lube parte dal vantaggio della gara vinta per tre a zero una settimana fa e per raggiungere il turno successivo basta vincere due set. Più in salita la gara per i vice campioni d'Italia che possono, comunque, contare sul fattore campo: in casa sestetto ancora imbattuto. Il capitano di Macerata Ivan Zaytsev pronto alla sfida: "Siamo una squadra costruita per raggiungere obiettivi importanti e di conseguenza pronta a giocare partite fondamentali come quella che ci aspetta a Piacenza. Sicuramente sarà un match dove si sentirà il fattore pressione, per noi ma pure per loro. Servirà un approccio giusto alla gara da parte nostra, personalmente ancora mi brucia l'epilogo della Champions League dello scorso anno con il golden set perso a Cuneo, dovremo quindi evitare ogni distrazione e tenere sempre alta la concentrazione. Naturalmente giocheremo per vincere, senza pensare soltanto ai due set che servono a garantirci il passaggio del turno. Mi aspetto una Copra Elior diversa rispetto a quella vista nella gara di andata a Macerata giovedì scorso, in casa sa esprimersi meglio e si giocherà in un palasport gremito. Credo che in una partita così importante, da dentro-fuori, la differenza la faccia il carattere e abbiamo l'occasione di dare prova di essere una delle squadre più forti d'Europa. Dal punto di vista tecnico, prevedo un match ricco di azioni lunghe, che saranno un po' il termometro della partita: chi le vincerà, utilizzando maestria ed esperienza nei colpi d'attacco, avrà un bel vantaggio dalla sua parte". E proprio il golden set tiene in ansia gli ospiti. Bilancio negativo per la Lube Banca nei set supplementari disputati fino a ora nelle competizioni europee: ben 3 nelle due passate stagioni (due persi e uno vinto), e sempre contro squadre italiane. La vincente del turno nei quarti di finale affronterà lo Zenit Kazan, già qualificati ai playoff 6 dopo aver eliminato i tedeschi del Berlin Recycling Volleys con due gare vinte senza perdere set. In Challenge cup Latina vince anche la gara di ritorno degli ottavi con il punteggio di 3-0 contro gli estoni del Parnu Vk e approda ai quarti di finale della competizione. Miglior marcatore della serata Starovic con 21 punti. DIATEC TRENTINO - NOLIKO MAASEIK 3-1 (25-23, 25-19, 26-28, 25-23) DIATEC TRENTINO : Sintini 1, Birarelli 5, SolÉ 13, Ferreira 12, Suxho 3, Lanza 6, Sokolov 13, Szabo 11, Colaci (L), Fedrizzi 10, Burgsthaler 4. Non entrati De Paola. All. Serniotti. NOLIKO MAASEIK : Menzel 19, Devany, Valkiers 4, Pereyra 24, Derkoningen (L), Raymaekers 11, Lecat 7, Nilsson, Parkinson 6. Non entrati Hoho, Beesmans, Van Der Velden. All. Verstraten. ARBITRI : Dikmentepe Bayram - Barnstorf Ralph. NOTE - durata set: 27', 24', 30', 27'; tot: 0'. Diatec TRENTINO : Battute errate 12, Ace 12. Noliko MAASEIK : Battute errate 18, Ace 7. Risultati delle gare di ritorno e tabellone dei playoff 12 Zenit Kazan (Rus)-Berlin Recycling (Ger) 3-0 qualif. Zenith Kazan (Rus) Copra Piacenza-Lube Macerata (Ita) Jastrzebski Wegiel (Pol)-Tours Vb (Fra) 3-0 qualif. Jastrzebski Wegiel (Pol) Knack Roeselare (Bel)-Asseco Resovia (Pol) 1-3 qualif. Asseco Resovia (Pol) Diatec Trentino (Ita)-Noliko Maaseik (Bel) 3-1 qualif. Diatec Trentino (Ita) Belgorod (Rus)-Budvanska Budva (Mne) 3-0 qualif Belogorie Belgorod (Rus) Argomenti volley champions league volley trento volley Leggi i commenti I commenti dei lettori 
Lo avevano annunciato e sono stati di parola. Sono gli esclusi dal concorso per l'abilitazione di guida turistica della Regione Campania, quelli che non hanno superato i primi test scritti, che annunciano il ricorso al Formez. I candidati, coinvolti nell'istanza e seguiti dall'avvocato Antonio Ausiello, chiedono non solo l'annullamento della procedura selettiva per il conseguimento dell'abilitazione, ma anche della graduatoria definitiva, con lo scopo di indire una nuova procedura concorsuale. Un incubo per chi ha superato le prime selezioni. La contestazione muove su vari fronti. Da una parte si accusa la violazione del principio di "affidamento al corretto svolgimento della pubblica selezione concorsuale", facendo riferimento a tutti quegli errori, strafalcioni e anomalie presenti nella batteria di domande e risposte, insieme a  una erronea formulazione dei quiz, che avrebbe tratto in trappola ed inganno i candidati. Una mancanza di controllo, che secondo i ricorsisti si traduce in un'assenza di  "logicità e correttezza della formulazione dei quesiti elaborati". D'altra parte, vero cavallo di battaglia del ricorso, c'è la denuncia di una violazione del principio dell'anonimato (ex art 14 D. p. r. 487/94), che impone che nelle procedure selettive si utilizzino buste di identico colore, a garanzia di segretezza e di integrità degli elaborati contenuti. A essere infranto sarebbero inoltre anche l'articolo 5 decreto dirigenziale 185 del 28.9.2012, "in quanto la formulazione equivoca e sibillina, inerente ai punteggi di prova scritta, prevedeva semplicemente che alla risposta errata sarebbe stato attribuito un - 0.50 senza aggiungere altro". Un esame, le cui prove scritte si sono svolti  5 e 6 novembre 2013, che nasce nel segno della bufera. Scalpore avevano destato i numerosi errori e le inesattezze contenute nei test pubblicati dal Formez per preparare i candidati alla prova scritta e di cui "Repubblica" aveva dato notizia per prima. La prova scritta poi si era svolta senza fatti eclatanti. In attesa ora centinaia di ragazzi, che hanno invece superato la prima selezione del concorso, della pubblicazione delle date degli orali. Il Formez dovrà rispondere sul futuro dello svolgimento della prova, alla luce di questo fulmine che non si può dire a ciel sereno. Argomenti guide turistiche concorsi 
None Leggi i commenti I commenti dei lettori 
ROMA – Il suo Monaco conquista il pass per gli ottavi della Coppa di Francia, ma Claudio Ranieri non puo’ essere affatto felice. Il club monegasco perde infatti per infortunio la sua stella, il colombiano Radamel Falcao, colpito duro nel match contro i dilettanti del Mont d’Or Azergues di Chasselay vinto per 3-0. L’attaccante è uscito in barella dopo essere stato colpito alla gamba sinistra da un difensore avversario. STAGIONE FINITA? – Il club del Principato ha pubblicato un comunicato in cui annuncia che nei prossimi giorni verranno effettuati degli esami per stabilire la gravita’ dell’infortunio. Si teme l’interessamento del crociato del ginocchio sinistro che equivarrebbe alla fine anticipata della stagione. Falcao che aveva portato i suoi in vantaggio al 29′ del primo tempo è stato atterrato da Ertek al 40′ mentre si involava verso la porta ospite. Il colombiano, costato la scorsa estate 60 milioni di euro, non si è più rialzato uscendo, come detto, in barella. Grande preoccupazione in Colombia per il timore che il forte attaccante del Monaco non possa prendere parte ai mondiali di Brasile 2014. COPPA DI FRANCIA, PSG ELIMINATO - Il Psg è fuori ai sedicesimi della Coppa di Francia. La squadra di Blanc, infatti, è stata sconfitta in casa dal Montpellier per 2-1. Cavani aveva pareggiato i conti dopo l'1-0 di Congre, poi nella ripresa una rete di Montano ha deciso il match. Avanti anche Moulins (2-1 al Tolosa), Lione (1-3 contro l'Yzeure) e Monticello (ai rigori contro il Bordeaux. Leggi i commenti I commenti dei lettori 
None Leggi i commenti I commenti dei lettori 
WASHINGTON - Lo spettro del default si riaffaccia sulla scena di Washington, con l'amministrazione Obama che lancia l'allarme e torna a chiedere al Congresso di innalzare al più presto il tetto del debito. Il segretario al Tesoro americano, Jack Lew, in una lettera inviata allo speaker della Camera, il repubblicano John Boehner, ha invitato ad agire in fretta, al massimo nel giro di due settimane. Il rischio, infatti, è che lo Stato non sia più in grado di far fronte ai suoi pagamenti già dalla fine del  mese di febbraio, e non dall'inizio di marzo come era stato precedentemente stimato. L'ultima crisi del debito risale all'autunno scorso quando, in concomitanza con la vicenda dello "shutdown" (la chiusura parziale del governo federale per mancanza di fondi), l'America arrivò a un passo dal fallimento tecnico. Il default fu quindi evitato grazie a una serie di misure straordinarie messe in campo dall'amministrazione Obama. Ma grazie anche a un accordo col Congresso che in ottobre sospese l'innalzamento del tetto del debito fino al 7 febbraio 2014. Accordo che - secondo le stime di allora - avrebbe dovuto garantire la solvibilità dei pagamenti dello Stato fino ai primi di marzo. Ma così non è. Il fatto - ha spiegato Lew - è che questo tipo di previsioni sono inevitabilmente soggette a variazioni. E secondo le ultime informazioni in mano al Tesoro c'è ora la necessità di accelerare i tempi e di non superare la data del 7 febbraio per innalzare la soglia del debito. Lew nella lettera spiega come l'urgenza sia dettata anche dal fatto che in questo periodo i margini di manovra del governo sono meno flessibili, visto che il mese di febbraio è quello in cui si cominciano ad effettuare i rimborsi fiscali. E, inevitabilmente, nelle casse dello Stato cala la liquidità a disposizione. Tocca dunque a repubblicani e democratici in  Congresso dare una risposta rapida alle preoccupazioni espresse dal ministro del Tesoro. E si spera che alla fine prevalga quello spirito più collaborativo rispetto al passato che ha permesso giorni fa il varo della prima finanziaria, dopo tantissimi mesi caratterizzati da uno stallo che ha portato gli Stati Uniti sull'orlo del baratro. Finanziaria che ha di fatto posto fine a tre anni di feroce battaglia politica sul bilancio. La speranza a Washington è che quella battaglia non si riaccenda improvvisamente. 
