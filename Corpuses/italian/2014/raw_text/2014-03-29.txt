None Leggi i commenti I commenti dei lettori 
CANTU’ – E’ targato Cantù il derby lombardo anticipo della 25esima giornata del massimo campionato di pallacanestro, decimo atto del girone di ritorno. La Vitasnella fa valere il fattore campo contro la Cimberio imponendosi per 84-68 e si porta al secondo posto in solitario in classifica con 34 punti, due in meno della capolista EA7 Armani Milano, mentre rimane a quota 18 la squadra di coach Bizzozi, che in un ‘classico’ del basket tricolore dura solo il primo tempo, ma dopo una buona partenza viene travolta nel terzo quarto. VARESE COMINCIA BENE POI SUBISCE IL RITORNO DEI LOCALI – La prima frazione si apre con Varese che si porta sul 4-9 al 4'. Punto di forza è l’ex canturino Scekic, che va a rimbalzo in attacco tre volte di fila e segna 8 punti nella prima frazione. La formazione di casa fatica a organizzare il gioco e commette troppe ingenuità sui passaggi. Risale però grazie a Ragland e Gentile, autore del canestro del controsorpasso all’8′ (15-14). Solo 1/6 dalla massima distanza per entrambe le formazioni e sei i rimbalzi in più per Varese. Il secondo quarto si apre con due triple di Ere e Sakota. Varese difende a zona, ritrova coraggio e aggredisce sui passaggi approfittando degli errori in attacco degli avversari e facendo correre la palla. Anche il quintetto di Sacripanti si mette a zona e velocizza il gioco dei piccoli. Con Ragland e Gentile in penetrazione rimangia di nuovo lo svantaggio e sorpassa gli avversari (23-22) al 16′. A questo punto è Varese a non trovare più il canestro, il tiro da fuori non va e la Vitasnella ne approfitta con Aradori e Abass: si va negli spogliatoi con Cantu’ sopra di 9 lunghezze. CANTU’PIAZZA IL BREAK DECISIVO NEL TERZO PERIODO – Nel terzo quarto la svolta del match, con Cantù a dilagare. Comincia Jenkins con 5 punti di fila, poi Leunen, Aradori e Ragland a segno con la tripla. Al 26′ il tabellino segna 51-32 per i padroni di casa. Varese subisce il parziale senza reagire, e risale solo un po’ la china con i punti di Ere e Banks. Il terzo quarto si chiude con i brianzoli a +20 (63-43). Nell’ultima frazione Sacripanti lancia le sue guardie e con Aradori (miglior marcatore dell’incontro con 25 punti) e Gentile trova un’autostrada. Solo un timido tentativo di press a tutto campo per una Varese incolore. CANTU’-VARESE 84-68 (15-14; 35-26; 63-43) CANTU’ : Abass 4, Jones 0, Uter 10, Rullo 0, Leunen 7, Jenkins 5, Marconato 0, Ragland 16, Aradori 25, Cusin 6, Gentile 11. All.: Sacripanti. VARESE: Scekic 12, Sakota 11, Rush 7, Banks 17, De Nicolao 1, Testa ne, Johnson ne, Balanzoni ne, Mei 3, Ere 16, Polonara 1. All: Bizzozi. ARBITRI: Sabetta, Sardella, Aronne. NOTE – Tiri liberi: Cantu’ 8/8; Varese 15/17. Tiri da tre: Cantu’ 8/19; Varese 7/25. Rimbalzi: Cantu’ 30; Varese 36. Usciti per 5 falli: nessuno; tecnico ad Aradori (25′), Scekic (29′) e Banks (35′). Spettatori: 3.700. Argomenti basket serie a varese basket cantù basket Leggi i commenti I commenti dei lettori 
None Leggi i commenti I commenti dei lettori 
MILANO – “We will rock you” non risuonava a San Siro dai tempi d’oro, dai tempi in cui Gennaro Gattuso usciva di corsa dal tunnel per il riscaldamento. Ed è sulle note del capolavoro dei Queen, voluta da Seedorf per caricare i suoi, che nasce il 3-0 con cui il Milan ha liquidato il Chievo Verona nell’anticipo della 31/a giornata di serie A. Un successo che riappacifica tifosi e squadra dopo le due sconfitte consecutive in casa e che permette di dare continuità ai risultati dopo il pareggio strappato all’Olimpico contro la Lazio e la vittoria a sorpresa del Franchi contro la Fiorentina. Per i clivensi, invece, si tratta della quinta sconfitta di fila lontano dal Bentegodi. [[ge:rep-locali:repubblica:82288161]] GIOCO E RISULTATI, ECCO IL NUOVO MILAN - San Siro può finalmente tornare ad applaudire i suoi beniamini. Il Milan in sei giorni ha allontanato i fantasmi dell’ultimo periodo tornando a vincere in casa dopo oltre un mese e ridando fiato a una classifica che, in attesa dei risultati delle altre squadre, torna a far sperare per un posto in Europa League. Speranze a parte (ne sapremo di più lunedì sera) la squadra di Seedorf, confermata per 9/11 rispetto a Firenze, ha dato continuità non solo nei numeri, ma anche (e soprattutto) nel gioco. I giocatori e il tecnico sembrano essere riusciti a sintonizzarsi sulla stessa lunghezza d’onda e il 4-2-3-1 ora è decisamente meno sbilanciato dell’inizio. Adesso, infatti, tutta la squadra, compreso Balotelli, si difende nella propria metà campo quando il pallone è degli avversari. L’attacco non aggredisce più i portatori di palla nella loro trequarti risparmiando energie utili per il finale. Gli scettici diranno giustamente che il Chievo non è la Juve, ma la stessa mentalità si è vista al Franchi 3 giorni fa con un avversario sicuramente superiore ai clivensi. Ora non resta che aspettare e vedere se questa nuova visione di gioco sia la base per il Milan del futuro. CHIEVO, LA CLASSIFICA E' PREOCCUPANTE - Al Chievo non resta che piangere. Gli uomini di Corini non vincono in trasferta dall’8 dicembre scorso e già da lunedì, se il Livorno dovesse battere l’Inter, la formazione veneta potrebbe essere risucchiata in piena zona retrocessione. Ormai la lotta per la salvezza vede coinvolte essenzialmente cinque squadra col Chievo tra queste. Se è vero che la soglia salvezza quest’anno potrebbe essere inferiore ai classici 40 punti, è anche vero che andando sempre a secco lontano da casa il fattore rischio si alza in maniera esponenziale. Da adesso in poi non ci saranno più scuse, da qui all’ultima giornata Paloschi e compagni avranno ben sei scontri diretti su sette. La strada che porta alla salvezza passa da questi match. [[ge:rep-locali:repubblica:82268050]] IL MATCH - Gara subito in discesa per i padroni di casa che trovano il vantaggio con Balotelli dopo appena 4′: l’azzurro è lesto nell’anticipare tutti su un cross dalla destra di Rami e freddare Agazzi. Colpita a freddo, la squadra di Corini fatica a reagire e proprio quando inizia a mettere fuori la testa dal guscio i rossoneri raddoppiano con Kakà che festeggia la 300esima presenza col diavolo. Meraviglioso lo stop a seguire di petto del brasiliano sul cross di Honda, nulla da fare per Agazzi. Prima del riposo ci sarebbe gloria anche per il giapponese, se non fosse per il tiro in curva del numero 10 rossonero a tu per tu con l’estremo clivense. Nella ripresa il Milan smorza anzitempo le speranze di rimonta venete con una magia di Kakà: destro a giro sul secondo palo imparabile per Agazzi. I clivensi non mordono, colpiscono quasi per sbaglio un palo direttamente da un cross dalla bandierina e, in pieno recupero, potrebbero accorciare su rigore per un fallo di Zaccardo su Thereau: dal dischetto il francese calcia di potenza e centra in pieno la traversa per la felicità di Abbiati che per la seconda volta di fila chiude da imbattuto. MILAN-CHIEVO 3-0 (2-0) MILAN (4-2-3-1): Abbiati 6; Bonera 6.5, Zaccardo 5.5, Rami 6.5, Emanuelson 6; De Jong 6.5 (14′ st Poli 6), Muntari 6.5 (44′ pt Essien 6); Honda 5.5, Kaka’ 7.5 (28′ st Robinho 6), Taarabt 6.5; Balotelli 7. In panchina: Gabriel, Coppola, Silvestre, Zapata, Saponara, Birsa, Pazzini. Allenatore: Seedorf CHIEVO (5-3-2): Agazzi 5.5; Frey 6, Dainelli 5.5, Sardo 5, Drame’ 5.5 (22′ st Cesar 6), Bernardini 5; Bentivoglio 5.5, Radovanovic 6, Hetemaj 5 (32′ st Guarente sv); Obinna 5.5 (17′ st Thereau 5), Paloschi 5. In panchina: Puggioni, Squizzi, Lazarevic, Claiton, Canini, Kupisz, Paredes, Stoian, Pellissier. Allenatore: Corini ARBITRO : Giacomelli di Trieste RETI : 3′ pt Balotelli, 26′ pt e 8′pt Kaka NOTE : serata fresca, terreno in buona condizioni. Angoli: 11-4 per il Milan. Recupero: 1′; 2′. Argomenti serie a milan ac chievo Leggi i commenti I commenti dei lettori 
MILANO – Sette punti in sei giorni e l’ombra dell’esonero svanita. Clarence Seedorf può finalmente sorridere. I suoi ragazzi contro il Chievo hanno portato a casa la seconda vittoria consecutiva che rilancia anche le speranze europee del Milan. “Sono molto felice per tutti i milanisti che possono vivere un momento piu’ sereno – ha esordito il tecnico -. L’obiettivo è Europa League… finché è vivo rimane”. [[ge:rep-locali:repubblica:82287962]] KAKA' STA BENE, HONDA AIUTA SQUADRA – Poi l’olandese si concentra sui singoli, a partire da Kakà, eroe della serata e dato per partente a fine stagione. "Ho parlato con Kakà fin dall’inizio per trovare la sua posizione migliore, sono contento di vederlo esprimersi al meglio. Se andrà via? Non posso parlare per Kakà, il futuro è suo”. Seedorf vuole però spendere una parola per Honda: "Nelle ultime due gare ha dato molto sia in attacco che in difesa, peccato che oggi non abbia segnato se no avrebbe potuto dare qualcosa in più". In difesa sembra aver perso quotazioni Zapata: "Zapata non ha giocato, perché gli altri hanno fatto bene, ma lo considero uno molto utile per noi. In difesa ho cercato di dare un equilibrio, ma ci vuole tempo per farlo senza pause e in passato questo ha permesso agli avversari di fare dei goal". PERIODO NEGATIVO DIPESO DA TANTI FATTORI - Seedorf prova a fare chiarezza anche sul periodo nero che ha vissuto durante sua gestione. "Ci sono tante spiegazioni del periodo no. Abbiamo perso anche partite in cui avevamo giocato bene, ma ci sono ragioni legate anche a infortuni o a espulsioni in cui non abbiamo giocato al meglio". E’ piaciuto Taarabt: "Luideve migliorare sulla concentrazione e sulla concretezza. E' molto creativo e vuole esserlo sempre, ma deve trovare più raziocinio. Non l’ho più messo dopo Madrid, perché’ lo trovavo giù, ma ha recuperato bene dopo che ho scelto di tenerlo fuori e così l’ho riproposto". Argomenti serie a milan ac clarence seedorf Leggi i commenti I commenti dei lettori 
CARACAS - Roberto Annese, un italo-venezuelano di 33 anni, rimasto ucciso a Maracaibo in circostanze che alimentano ulteriormente il clima di tensione nelò Paese. La morte di Annese è stata confermata dalla Farnesina, mentre fonti italiane in Venezuela riferiscono che Annese era oriundo da parte del padre di Molfetta, in Puglia. Secondo alcuni media locali, ad uccidere il giovane è stato un gruppo di uomini della sicurezza venezuelana. Diversa la versione data dal ministro degli interni, Miguel Rodriguez Torres, per il quale Annese è stato ucciso dall'esplosione di "un mortaio artigianale che stava manipolando. E' chiaro che non è stato uno sparo, e non è vero che era uno studente", ha detto il ministro. Secondo fonti locali, Annese si trovava insieme ad altri giovani in una 'guarimba' (barricata) ed è stato raggiunto al petto da un colpo d'arma da fuoco esploso in una zona dove si trovava un gruppo armato. Alcuni media riferiscono che a sparare sono stati uomini della polizia regionale della città. "L'uomo è stato ucciso alle 4,40 di mattina raggiunto da una pallottola nel quartiere El Naranjal", dove era residente, afferma il giornale La Verdad de Maracaibo, ricordando che il giovane era "cugino dell'ex presidente della camera di commercio della città". Dopo aver visto il gruppo di uomini armati che si avvicinavano sul posto "i giovani sono saliti sul tetto di una casa dove hanno cercato riparo: è stato lì che Annese è stato colpito. I suoi compagni - ha precisato il quotidiano - sono subito scesi per aiutarlo ed alcuni di loro sono stati arrestati". Annese non è stata oggi l'unica vittima nell'ambito dei disordini che sta vivendo il Paese visto che, nella città di san Cristobal, ha perso la vita anche un venezuelano di 44 anni, Omar Busto, rimasto fulminato da un cavo elettrico - è questa la versione data dal Governo - mentre cercava insieme ad alcuni compagni di smantellare un posto di blocco. RIG 
