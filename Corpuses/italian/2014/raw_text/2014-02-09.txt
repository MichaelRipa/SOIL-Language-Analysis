None Leggi i commenti I commenti dei lettori 
MILANO – San Siro può finalmente tornare a sorridere. Dopo tre sconfitte esterne e due pareggi interni arriva la prima vittoria in questo 2014 dell'Inter di Walter Mazzarri. I padroni di casa battono 1-0 il Sassuolo con un gol di Walter Samuel e tornano al quinto posto a braccetto col Verona dei miracoli. All'andata era finita in goleada (7-0, ndr) con i nerazzurri a festeggiare il ritorno al gol di Milito e una classifica che allora vedeva gli uomini di Mazzarri ancora nel lotto delle favorite per la vittoria dello scudetto. Oggi, come un girone fa, è arrivata una vittoria, più sofferta e meno spettacolare che vale, però, un posto in Europa League. La terza posizione del Napoli è distante undici lunghezze e difficilmente questa distanza sarà colmabile. INTER QUASI IMPECCABILE - Mai in affanno, Mazzarri si gode finalmente il primo successo del 2014 con un ottima prova da parte di tutta la squadra. La difesa, guidata bene da Samuel, questa sera non ha sbagliato assolutamente nulla, concedendo al Sassuolo un solo tiro in porta, su calcio di punizione. Buono l'esordio in nerazzurro di Hernanes che ha sicuramente dato spessore a un centrocampo fin qui molle e con poche idee. Ottima anche la prova di Guarin che, dopo essere stato a un passo dall'addio nel mercato invernale, ha ricambiato l'affetto dei tifosi con una prestazione superlativa. Come superlativo è stato Rodrigo Palacio. L'argentino non è mai andato al tiro, ma ha di fatto tenuto un reparto interamente da solo, sfornando assist a destra e a manca. Unica nota stonata della serata la prestazione di Milito, al rientro in campo dopo l'infortunio, e apparso poco lucido sotto porta. Sabato il banco di prova a Firenze, per capire se questa Inter sia migliorata davvero o se si sia trattato di una vittoria isolata, contro la penultima della classe. MALESANI, LA STRADA E' ANCORA LUNGA - Il Sassuolo alla fine esce da San Siro consapevole di aver dato il massimo contro una squadra che questa sera ha cercato più delle altre volte la vittoria. Solo Pegolo ha evitato che il passivo fosse maggiore. Malesani, nonostante il 3-5-2 che ha retto bene per ben un tempo, ha ancora molto da lavorare. L'assenza di un regista a centrocampo ha sicuramente penalizzato la formazione emiliana che ha provato più volte a sfondare sulle fasce sbattendo in continuazione contro il muro di maglie nerazzurre. Berardi e, soprattutto, Floccari erano spesso isolati con il primo imbrigliato tra Samuel e compagni più del secondo. IL MATCH - A San Siro è l'Inter a dover fare la partita e così avviene. Dopo appena un quarto d'ora Pegolo deve deviare in angolo un rasoterra velenoso di Guarin da fuori, poi Hernanes, servito al limite da un rinvio corto di Cannavaro, fa la barba al palo, quindi nel finale l'estremo neroverde deve superarsi due volte su due conclusioni ravvicinate di Milito, imbeccato in entrambe le occasioni da Palacio. Alla mezz'ora il Sassuolo si era fatto vedere dalle parti di Handanovic con una bella punizione di Berardi deviata in angolo dal n.1 sloveno. Nella ripresa l'Inter trova subito il vantaggio con un colpo di testa di Samuel sugli sviluppi di un corner, poi, intorno alla mezz'ora, sfiora il raddoppio con un destro dal limite di Hernanes che trova l'ottima risposta del solito Pegolo. Gli uomini di Malesani sono poca cosa e si fanno vedere solo nel finale con una girata in area di Floro Flores che termina sul fondo. In pieno recupero è ancora Pegolo a mettersi in mostra con un doppio intervento in rapida successione su Guarin dalla distanza e Botta dal limite. Sono le ultime occasioni di un match che regala il primo successo del 2014 ai nerazzurri. INTER-SASSUOLO 1-0 (0-0) INTER (3-5-2): Handanovic 6; Rolando 6.5, Samuel 7 (35′ st Campagnaro sv), Juan Jesus 6; Jonathan 6, Guarin 6.5, Kuzmanovic 6 (39′ st Taider sv), Hernanes 6.5, Nagatomo 6; Palacio 7, Milito 5.5 (21′ st Botta 6). In panchina: Castellazzi, Carrizo, Zanetti, Andreolli, Icardi, Kovacic, Mudingayi, Ranocchia, D'Ambrosio. Allenatore: Mazzarri SASSUOLO (3-5-2): Pegolo 6.5; Bianco 5.5 (29′ st Missiroli 5), Cannavaro 5.5, Ariaudo 6; Rosi 6, Brighi 5.5, Marrone 5, Biondini sv (23′ st Chibsah 6), Longhi 5.5; Floccari 5 (35′ st Floro Flores sv), Berardi 5.5. In panchina: Pomini, Polito, Pucino, Antei, Zaza, Sansone, Gazzola, Farias, Ziegler. Allenatore: Malesani ARBITRO : Peruzzo di Schio RETE : 3′ st Samuel NOTE : Serata serena, terreno in buone condizioni. Spettatori: 38.000 circa. Ammoniti: Rosi, Botta. Angoli: 9-3; Recupero: 2′; 2′. Argomenti serie a inter sassuolo calcio Leggi i commenti I commenti dei lettori 
MILANO - L'Inter torna alla vittoria, la prima nel 2014, e Walter Mazzarri non può che essere soddisfatto. Oltre all'1-0 sul Sassuolo, il tecnico ha visto miglioramenti in tutti i reparti che fanno ben sperare in vista della trasferta di Firenze. "Di questa serata salvo quasi tutto. Abbiamo giocato bene ed era difficile, in Italia le partite gli avversari le preparano bene, non è facile sbloccarle, il Sassuolo ha fatto bene, ci abbiamo messo un po' troppo a sbloccarla, sembrava un film già visto e, invece abbiamo rotto l'incantesimo". OK GUARIN ED HERNANES - "Guarin ed Hernanes hanno fatto bene, ma la condizione deve essere migliorata per entrambi, Guarin è un po' calato, ma ha fatto una grande gara, lo stesso per Hernanes che ha sentito l'emozione del debutto". A chi gli fa notare che da un mese e mezzo a questa parte segnano solo i difensori (stasera Samuel dopo Nagatomo e Rolando) e che Mauro Icardi poteva tornare utile, Mazzarri risponde che "oggi Icardi si era scaldato, poi siamo andati in vantaggio e siccome Botta ha fatto molto bene è entrato lui. Icardi mi dicevano di non farlo entrare per 45', perché sarebbe calato, è da un anno che non fa 15 allenamenti di seguito. Si è allenato per due settimane, questa è una buona notizia. Darà il suo contributo". Quanto a Diego Milito, il Principe "deve riacquistare elasticità sulla gamba che si era infortunato, ma lui è importante e intelligente, in quel ruolo non conta l'eta', e poi è un grandissimo professionista". ELOGI PER SAMUEL - Un altro eroe del "triplete", Samuel, ha deciso la sfida del Meazza e restituito sicurezza alla retroguardia: "Questi sono fuoriclasse, come ci sono dei fuoriclasse in attacco, lui è un fuoriclasse della difesa, non a caso ha vinto tutto. L'età va a incidere anche, ma quando stanno bene sono insostituibili. Si vede nel gol - prosegue Mazzarri -, Walter è entrato su quella palla per segnare, molti dovrebbero imparare da lui. Aveva fatto bene a Udine in Tim Cup, poi rientrava da un infortunio e hanno giocato altri, però stava bene. Ho visto che qualche difensore aveva perso smalto, ci voleva anche qualcuno dalla personalità spiccata, e siccome c'era Berardi e Rolando non ha sbagliato una partita, ero indeciso se togliere Campagnaro o Juan Jesus. Ho optato per l'argentino".  Botta con il suo ingresso ha dato grande vitalità all'attacco. "E' un attaccante rapido, svelto, ero in dubbio se farlo giocare dall'inizio, ma sta confermando le nostre impressioni". Argomenti inter serie a walter mazzarri Leggi i commenti I commenti dei lettori 
None Leggi i commenti I commenti dei lettori 
MILANO – La sconfitta di misura in casa dell'Inter non rovina l'umore di Alberto Malesani che guarda il bicchiere mezzo pieno. "Rispetto a domenica scorsa, la squadra mi è piaciuta di più. Non ho niente da rimproverare ai ragazzi se non su quella disattenzione su palla inattiva da cui è scaturito il gol". FIDUCIA MALESANI  - Dopo l'1-0 i suoi si sono sbilanciati rischiando di andare sotto di due gol. "Abbiamo concesso un po' troppo  -  ammette Malesani -, ma era giusto rischiare per andare a pareggiare. Prima del gol, però la gara era equilibrata. Mi dispiace per i ragazzi  -  prosegue il tecnico neroverde  -  che hanno messo tanto impegno e voglia. Abbiamo fatto anche un discreto calcio, meglio rispetto alla gara contro il Verona. Penso che la squadra abbia fatto bene e sta migliorando, abbiamo avuto anche qualche occasione nel primo tempo. L'assetto è ormai buono e dobbiamo andare avanti su questa linea. Non dobbiamo andare giù di morale, ma se siamo compatti e non ci sarà questo pericolo. La fiducia viene poi dalle prestazioni, ci manca solo una vittoria per sistemare ogni cosa". CANNAVARO: "MI SENTO DI NUOVO GIOCATORE" - "L'Inter? C'era stato qualche contatto ad agosto ma non si è fatto nulla, però con Mazzarri mi sento spesso, abbiamo un buon rapporto, ma adesso pensare a giugno con il momento che stiamo passando qui al Sassuolo mi sembra un po' troppo". Così Paolo Cannavaro commenta le recenti voci di mercato. Dal club azzurro è andato via a malincuore a gennaio, ma con Benitez non trovava spazio. "Avevo voglia di giocare, qui lo faccio da due partite, non è andata bene a livello di squadra, ma mi sono sentito di nuovo un giocatore come non mi succedeva da mesi e questa per me era la cosa più importante - ammette Cannavaro -. Ho vissuto momenti che non mi erano mai capitati, non giocavo ed era dura accettarlo, ma l'ho fatto in silenzio. Con il gruppo sono stato bene, mi adoravano. E' vero che avevo un contratto a presenza, ma non che ho avuto problemi fuori dal campo con Benitez. Dice che contava su di me al 100%? E meno male, figuriamoci se lo faceva al 40%" Argomenti serie a sassuolo calcio alberto malesani Leggi i commenti I commenti dei lettori 
Il sogno del Comune di Luni si infrange contro la volontà dei cittadini di Castelnuovo Magra. Il referendum sulla fusione dei comuni di Ortonovo e Castelnuovo, nello spezzino,  in un'unica entità territoriale non passa. A Castelnuovo Magra il fronte del no ha prevalso con il 65,83% dei voti (2231) contro i 1158 cittadini favorevoli. A Ortonovo invece il referendum ha visto prevalere con netto margine i favorevoli alla fusione: il sì è stato scelto dal 93,14% dei votanti. Per avviare l'iter legislativo per la fusione era però necessaria la doppia affermazione del sì in entrambi i comuni. L'affluenza era stata del 55.80% a Castelnuovo e del 43.30% a Ortonovo. Argomenti liguria ortonovo castelnuovo magra luni fusione comuni 
ROMA – Regala emozioni, e in qualche caso anche importanti variazioni al vertice, il sesto turno del girone di ritorno dei campionati di Lega Pro. Una giornata che vede anche qualche passo falso delle prime della classe (ko Virtus Entella e Teramo, pareggio interno per il Perugia), a conferma del fatto che non esistono gare scontate in questa categoria, dove é vietato abbassare la guardia. Non a caso, uno dei motivi per cui attira le attenzioni degli appassionati. ALBINOLEFFE STENDE ENTELLA, PARI PRO VERCELLI A SAVONA  - Nel girone A di Prima Divisione continua dunque il momento no della capolista ligure, che nelle ultime tre partite (di cui due casalinghe) ha collezionato un solo punto. La squadra di Prina cade pesantemente a Bergamo contro l'Albinoleffe, vittoriosa per 3-1 in una gara già decisa al termine della prima frazione chiusa sul 3-0 grazie alle marcature di Girasole, Regonesi e Corradi, con gol della bandiera dei biancocelesti ad opera di Guazzo allo scadere. Peró le inseguitrici dell'Entella non sanno approfittare di questo stop, anch'esse alle prese con impegni tutt'altro che agevoli. La Pro Vercelli torna con un pareggio per 1-1 dalla trasferta a Savona (botta e risposta nella ripresa fra Marconi e Scavone), altra contendente per un posto play-off, mentre si era chiuso sul 3-3 il derby lombardo Como-Cremonese in anticipo venerdì sera. VENEZIA, POKER VINCENTE A BOLZANO E QUARTO POSTO -  per il confronto tra Vicenza e FeralpiSalò bisognerà attendere domenica prossima (incontro rinviato per accordo tra le due societá), allora l'impresa più importante della giornata è quella compiuta dal Venezia, capace di dilagare in casa del Sudtirol in un testa a testa dei quartieri alti: una doppietta di Bocalon spiana la strada ai lagunari (venivano da un solo punto in tre partite), poi un rigore di Kirilov e Margiotta completano il poker in Alto Adige (Bastone fissa il punteggio per i locali) che vale il quarto posto solitario in classifica. COLPI DI LUMEZZANE E PRO PATRIA, PAVIA RIPRESO DALLA CARRARESE  - Acuti esterni anche per Lumezzane e Pro Patria, che s'impongono di  misura rispettivamente in casa di San Marino e Reggiana (decidono Bernardi e Serafini), mentre un rigore di Cellini al 95' evita la sconfitta alla Carrarese sul terreno del Pavia (avanti con Ferri), che comunque con questo pari lascia lo scomodo ruolo di fanalino di coda al San Marino di Cuttone. Girone A 21ª giornata: Albinoleffe-Virtus Entella 3-1, Como-Cremonese 3-3 (venerdi'), Pavia-Carrarese 1-1, Reggiana-Pro Patria 0-1, San Marino-Lumezzane 0-1, Savona-Pro Vercelli 1-1, Sudtirol-Unione Venezia 1-4, Vicenza-Feralpisalò domenica 16 febbraio. Classifica: Virtus Entella 41 punti; Pro Vercelli 38; Cremonese 34; Unione Venezia 33; Vicenza e Como 32; Savona 31; Albinoleffe e Sudtirol 30; Feralpisalò e Lumezzane 26; Reggiana e Pro Patria 22; Carrarese 19; Pavia 15; San Marino 14. Vicenza e Feralpisalò una partita in meno Penalizzazioni: Vicenza -4; Albinoleffe e Pro Patria -1. GIRONE B: PERUGIA BLOCCATO DAL PRATO E RAGGIUNTO DAL FROSINONE  - Nel girone B, invece, arriva quasi inatteso il pareggio a reti bianche del Perugia al "Curi" contro il Prato, soprattutto dopo la bella vittoria in trasferta della scorsa settimana al "Via del Mare" di Lecce da parte degli umbri. Cosí il Frosinone sfrutta in pieno il mezzo passo falso degli uomini di Camplone e li riaggancia in vetta in virtú del prezioso successo in rimonta sul campo della Paganese, dove Gucher e Paganini in pieno recupero ribaltano il vantaggio di Lanteri su penalty. LECCE PASSA A BARLETTA E TORNA TERZO, 2-2 NEL DERBY PONTEDERA-PISA  - Il Lecce torna ad essere la terza forza del girone dopo l'affermazione nel derby di Barletta (2-1) firmata da Fabrizio Miccoli e Giacomo Beretta, in replica al momentaneo vantaggio dei locali con Mantovani. Nell'anticipo di sabato l'Aquila si era fatta raggiungere nel finale dalla Salernitana (1-1 firmato Pomante e Bianchi) di Gregucci e ora gli abruzzesi sono quarti con 2 lunghezze di margine sul Benevento, a cui vanno i tre punti senza giocare per via dell'esclusione della Nocerina. Si chiude in parità il derby Pontedera-Pisa (2-2), altro match con in palio punti play-off e anche in questo caso con finale emozionante: nerazzurri due volte avanti, con un rigore di Arma e la segnatura di Mannini, ma sempre ripresi dai locali, prima con Picone e al 90' da Gonnelli. RISALE IL GUBBIO DI ROSELLI, AD ASCOLI PRIMA GIOIA PER ACORI  - Continua la cura ricostituente Roselli per il Gubbio, che nell'unico successo interno di giornata con Giallombardo e Caccavallo regola il Viareggio di Lucarelli (recriminazioni per il rigore del possibile 1-1 che Vannucchi si fa parare) issandosi in nona posizione, proprio davanti al Grosseto, che passa ad Ascoli grazie a Marotta e consente a Leo Acori di festeggiare il primo successo alla guida della compagine maremmana. Girone B 23ª giornata: Ascoli-Grosseto 0-1, Barletta-Lecce 1-2, Gubbio-Viareggio 2-0, L'Aquila-Salernitana 1-1 (sabato), Nocerina-Benevento 0-3 a tavolino, Paganese-Frosinone 1-2, Perugia-Prato 0-0, Pontedera-Pisa 2-2. Riposava: Catanzaro. Classifica: Perugia e Frosinone 45 punti; Lecce 37; L'Aquila 36; Benevento 34; Pisa 33; Catanzaro 32; Pontedera 30; Gubbio 29; Grosseto e Salernitana 28; Prato 27; Viareggio 21; Barletta 18; Ascoli 15; Paganese 13; Nocerina 12. Penalizzazioni: Nocerina -2 punti, Ascoli  -  4 punti. Nocerina esclusa dal campionato. SECONDA: TRIS BASSANO AL MANTOVA, SANTARCANGELO KO A CASTIGLIONE - In Seconda Divisione nel girone A riprende subito la marcia giusta la capolista Bassano, sconfitta sette giorni fa a Forli', facendo valere ancora una volta la legge del 'Mercante': 3-1 al Mantova tutto nella ripresa (Semenzato, Maistrello e un rigore di Berrettoni per i giallorossi di Petrone dopo il momentaneo pari virgiliano di Masini) che consente anche di prendere il largo, grazie alla contemporanea battuta d'arresto del Santarcangelo, caduto a Castiglione (2-1, firmato Orlandi e Curcio, mentre ai romagnoli accorcia D'Antoni), al secondo successo consecutivo. SPAL PIEGA ALESSANDRIA E L'AGGANCIA, DEBUTTO OK DI ZAULI, VINCE MONZA -  Comincia bene l'avventura di Lamberto Zauli sulla panchina del Real Vicenza: il tecnico subentrato a Mario Vittadello brinda al successo contro il Cuneo (decide Sandrini a metá ripresa) e torna al terzo posto. Sulla quarta poltrona si riaccomoda anche la Spal, che supera 3-2 l'Alessandria agganciandola appunto in classifica: le marcature di Giani, Personè e Berretti lanciano gli estensi di Gadda, non basta la doppietta di Valentini ai piemontesi di D'Angelo. Sale anche il Monza che da copione si sbarazza del fanalino di coda Bra (a segno nella ripresa Finotto, Sinigaglia e Vita) e aggancia il Renate, caduto in Sardegna per mano della Torres (Infantino bis). IL RIMINI RIPARTE A BELLARIA, FORLI' E PORTO TOLLE CORSARI  - Fa valere il maggior spessore tecnico anche il Rimini, aggiudicandosi il derby a Bellaria con un gol di Spinosa e portandosi a un solo punto dalla Virtus Vecomp Verona, sgambettata a domicilio dal Forlì (Drudi firma il colpo). Affermazione esterna anche per il Porto Tolle, che nel recupero passa sul terreno della Pergolettese con Mogos. Girone A 23ª giornata: Bassano-Mantova 3-1, Bellaria Igea-Rimini 0-1, Bra-Monza 0-3, Castiglione-Santarcangelo 2-1, Pergolettese-Delta Porto Tolle 0-1, Real Vicenza-Cuneo 1-0, Spal-Alessandria 3-2, Torres-Renate 2-0, Virtusvecomp Verona-Forlì 0-1. Classifica: Bassano 45 punti; Santarcangelo 41; Real Vicenza 38; Alessandria e Spal 36; Monza e Renate 35; Virtusvecomp Verona 34; Rimini 33; Forlì e Mantova 32; Delta Porto Tolle 30; Torres 29; Pergolettese 28; Cuneo 25; Castiglione 23; Bellaria Igea 12; Bra 8. Penalizzazioni: Bellaria e Rimini -1. TERAMO CADE A ISCHIA, CASERTANA RESTA DA SOLA AL COMANDO  - Nel girone B resiste appena una settimana la coppia di testa formatasi domenica scorsa, ora è la Casertana la nuova capolista solitaria: i campani superano 2-1 il Sorrento nel derby (Mancino e Marano lanciano la squadra di Ugolotti, accorcia Musetti), ottengono la quarta vittoria consecutiva e approfittano della contemporanea sconfitta del Teramo che subisce un pesante 3-0 a Ischia (apre Muro e poi doppietta di Cunzi) in un match con due rigori falliti, uno per parte. PAREGGI PER COSENZA, FOGGIA E CHIETI  - In scia agli abruzzesi ci sono Cosenza e Foggia, costrette entrambi al pari. I calabresi vanno subito in vantaggio con un rigore di Mosciaro, ma poi si fanno raggiungere dal Castel Rigone con bomber Tranchitella. Identico risultato per il Foggia nel derby pugliese di Martina con botta e risposta a metá ripresa fra Colombaretti e Montalto dagli 11 metri. Sciupa l'occasione di portarsi al quinto posto il Chieti, che si fa imporre il nulla di fatto dall'Arzanese, mentre la Vigor Lamezia torna alla vittoria sul campo del Tuttocuoio (1-0) messo in ginocchio da Zampaglione. MESSINA SPAZZA VIA AVERSA E SPERA NELLA C UNICA  - Roboante il Messina che liquida con un perentorio 4-0 l'Aversa Normanna (marcatori Bucolo, Corona, Ferreira e Buongiorno) e con 7 punti in tre partite comincia a pensare di poter raggiungere una delle otto posizioni che vale il campionato unico nella prossima stagione, al momento distanti un paio di lunghezze dai siciliani. Anche perché si annullano a vicenda Poggibonsi e Melfi (a Tortori risponde il solito Ferri Marini), mentre nelle zone basse della classifica il Gavorrano con un penalty di Zizzari e Tempesti riesce ad avere ragione dell'Aprilia che aveva impattato con Marino. Una vittoria che non basta peró ai toscani per lasciare l'ultimo posto. Girone B 23ª giornata: Casertana-Sorrento 2-1, Chieti-Arzanese 0-0, Gavorrano-Aprilia 2-1 (sabato), Ischia-Teramo 3-0, Martina Franca-Foggia 1-1, Messina-Aversa Normanna 4-0, Nuova Cosenza-Castel Rigone 1-1, Poggibonsi-Melfi 1-1, Tuttocuoio-Vigor Lamezia 0-1. Classifica: Casertana 44 punti; Teramo 41; Nuova Cosenza e Foggia 40; Castel Rigone 33; Chieti e Ischia 32; Aversa Normanna e Vigor Lamezia 31; Melfi 30; Poggibonsi e Messina 29; Tuttocuoio 27; Martina Franca 24; Sorrento e Aprilia 23; Arzanese 21; Gavorrano 20. Penalizzazioni: Chieti -1. Argomenti lega pro Leggi i commenti I commenti dei lettori 
ROMA - La Liga si prepara ad un interminabile, appassionante gara a tre per il titolo. Questo dice la classifica, dopo l'arrivo del Barcellona nel terzetto di squadre che guida la classifica della Liga. I catalani passano con un netto 4-1 sul campo del Siviglia e agganciano Real e Atletico a quota 57 punti. Un successo più difficile di quanto dica il punteggio, perchè a sbloccare il risultato è Moreno al 15' per i padroni di casa. Il Barça però si scuote: al 34' arriva il pareggio dell'ex Udinese Sanchez, quindi la doppietta di Messi (44' e 56') cambia la partita che viene definitivamente chiusa, all'88', da Fabregas che sigla l'1-4. In precedenza il Valladolid aveva pareggiato 2-2 con l'Elche, mentre la Real Sociedad non era andata oltre lo 0-0 casalingo contro il Levante. Lunedì posticipo tra Celta Vigo e Athletic Bilbao. RISULTATI 23^ GIORNATA VENERDI' Espanyol         - Granada             1-0 SABATO Valencia         - Betis               5-0 Rayo Vallecano   - Malaga              4-1 Real Madrid      - Villarreal          4-2 Almeria          - Atletico Madrid     2-0 DOMENICA Osasuna          - Getafe              2-0 Valladolid       - Elche               2-2 Real Sociedad    - Levante             0-0 Siviglia         - Barcellona          1-4 LUNEDI ' Celta Vigo       - Athl.Bilbao        ore 22 Argomenti liga barcellona fc calcio spagnolo Leggi i commenti I commenti dei lettori 
ROMA - E' capolista con un margine abbastanza rassicurante sulla squadra del Principato (5 punti), ma al Psg non riesce di battere il Monaco. Come all'andata, la formazione di Claudio Ranieri frena i parigini: finisce 1-1 il match clou del Louis II. Pastore in apertura regala il vantaggio alla capolista, poi un'autorete di Thiago Silva determina l'1-1. Nel finale occasioni per entrambe, ma il risultato non cambia più. RISULTATI 24^ GIORNATA VENERDI' Tolosa              - Saint Etienne   0-0 SABATO Marsiglia           - Bastia          3-0 Ajaccio             - Rennes          3-1 Guingamp            - Reims           1-2 Lille               - Sochaux         2-0 Montpellier         - Evian           1-1 Valenciennes        - Nizza           2-1 DOMENICA Nantes              - Lione           1-2 Bordeaux            - Lorient      posticipata Monaco              - Psg             1-1 Argomenti calcio francese ligue 1 paris saint germain monaco calcio Leggi i commenti I commenti dei lettori 
