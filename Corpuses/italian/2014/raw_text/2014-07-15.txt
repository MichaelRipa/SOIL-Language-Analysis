Passo indietro del governo sull'aumento dell'orario degli insegnanti, ma valutazione d'istituto ormai dietro l'angolo. La scorsa settimana, il ministro dell'Istruzione Stefania Giannini ha congelato il suo sottosegretario Roberto Reggi che si era spinto nell'ipotesi di un incremento dell' orario di lavoro dei docenti fino a 36 ore settimanali . "Non è un tema in agenda", ha detto la ministra liquidando la questione che tiene in apprensione mezzo milione di professori. Ma la stessa Giannini, in occasione della presentazione dei risultati dei test Invalsi, ha premuto l'acceleratore sulla valutazione d'istituto che dovrebbe partire a settembre. Le indiscrezioni che circolano in questo momento sul Patto per la scuola alla vigilia della sua discussione in consiglio dei ministri sono tante. Al suo interno il mondo della scuola potrebbe trovare da una consistente fetta di quello che è stato anticipato con dichiarazioni nelle ultime settimane a qualche timido intervento. I soliti ben informati giurano che il governo non farà passi più lunghi della gamba. L'anticipazione del sottosegretario Reggi, che a Repubblica ha detto che gli insegnanti italiani lavorano meno dei colleghi europei e che, su base volontaria, il loro impegno potrebbe aumentare fino a 36 ore settimanali, sembra ormai archiviata. L'ipotesi di uno sciopero generale a settembre o ad ottobre è più di una semplice eventualità. Perché dopo l'intervista del sottosegretario a Repubblica le reazioni di sindacati, studenti e esponenti politici non si sono fatte attendere. Così, dopo quasi due settimane lo stesso Reggi aveva fatto un passo indietro, sostenendo di essere stato frainteso. Ma che sull'orario di lavoro dei docenti occorre comunque intervenire per riconoscere il lavoro sommerso degli insegnanti. Sul fronte delle supplenze brevi il governo sembra invece intenzionato a concretizzare l'idea di affidare le supplenze brevi agli insegnanti di ruolo. Un intervento che cancellerebbe di botto quasi 300mila precari inseriti nelle graduatorie d'istituto. Quello che sembra invece ormai certo è che a partire dal prossimo mese di settembre le scuole attiveranno le attività di autovalutazione che porterà alla pagella per ogni istituto. Nella maggioranza, alcuni vorrebbero rendere pubblici alla fine del percorso di valutazione i risultati per ogni singola scuola. In questo modo le famiglie potrebbero scegliere la scuola anche in base ai risultati della valutazione che dovrebbe seguire la falsariga della sperimentazione Vales lanciata da Francesco Profumo. Fra un mese e mezzo, le scuole dovranno elaborare un Piano di valutazione che  -   utilizzando i risultati dei test Invalsi, ma anche tutti gli altri dati messi a disposizione dal sistema informativo del ministero dell'Istruzione o in possesso della scuola  -  individui i punti forti, ma soprattutto i punti deboli, dell'istituzione scolastica. Al quale dovrà seguire un Piano di miglioramento  -  che la scuola potrà eventualmente elaborare con l'ausilio dell'Indire (l'Istituto Nazionale di Documentazione, Innovazione e Ricerca Educativa)  -  per correggere le criticità emerse col Piano di valutazione. E dopo avere atteso gli interventi contenuti nel Piano di miglioramento, arriverà la cosiddetta Rendicontazione dei progressi fatti che prevede anche il controllo esterno da parte degli ispettori ministeriali. Non è ancora del tutto chiaro il ruolo e le modalità di intervento dei nuclei ispettivi. Quello che sembra ormai certo è che la valutazione partirà per tutte le scuole e che concluderà questa prima applicazione nel 2018. Sembra che il ristretto gruppo che sta elaborando il Patto da presentare al premier Renzi voglia inserire all'interno della valutazione d'istituto qualche meccanismo premiale per i docenti "più bravi" e per la valutazione dei dirigenti scolastici.  Ma su questo punto, che potrebbe costituire la novità della proposta, vige il più assoluto riserbo. Perché proprio sui premi agli insegnanti la Gelmini prese uno scivolone: si trovò di fronte il rifiuto della categoria e dopo pochi mesi il progetto venne abbandonato. Argomenti professori valutazione scuola Leggi i commenti I commenti dei lettori 
None Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
Le occupazioni aumenteranno ancora. “Saranno tantissime, è l'unica strada per arrestare l'emergenza sfratti”, annuncia il Movimento di Lotta per la Casa, che si prepara ad una nuova campagna di blitz nei palazzi fantasma di Firenze. Lo fa con una conferenza stampa in cui rivendica le ultime “requisizioni popolari”, una su tutte quella di via Baracca e chiedendo a istituzioni e forze dell'ordine una stop agli sfratti e agli sgomberi. “L’emergenza abitativa - dice il leader storico dell’organizzazione Lorenzo Bargellini - è paragonabile a un terremoto, così dovrebbero considerarla Regione e Comune. Altroché grandi opere e stadio, la crisi sta mettendo sulla strada migliaia di famiglie. A Firenze vengono ordinati dal tribunale mille sfratti ogni anno, noi riusciamo a bloccarne almeno la metà, ma non si può andare avanti così. Perfino il Comune ne ha ordinato 20 per morosità, entro settembre ripartiamo con le occupazioni negli immobili vuoti. Siamo ormai l’unico cuscinetto alla crisi, le istituzioni non si occupano più di chi sta ai margini”. L’ultimo baluardo degli ultimi. Così si propone all’opinione pubblica di Firenze da tempo il movimento. E per farlo ha scelto una strategia di comunicazione che usa soprattutto i social, Twitter e Facebook. "Le occupazioni saranno tantissime, e guardiamo oltre. C'è bisogno di gvere e proprie rivolte". Oppure: “Loro abbandonano migliaia di mq... noi ce ne riappropriamo! Grandi pulizie alla nuova occupazione di via Baracca!", seono alcuni dei tweet della giornata, contrassegnata dalle foto delle pulizie organizzate nel palazzo di proprietà di Unipol occupato giorni fa in via Baracca, ma anche dalle immagini del presidio davanti al Tar per dire no al piano casa. “Quello stabile - dicono dal movimento - nonostante sia stato costruito quindici anni fa è sempre stato vuoto. Mai utilizzato, e non è neanche mai stato inserito nel piano vendite di Fondiaria, che lo possedeva prima. Per questo chiediamo l’immediata requisizione e l’assegnazione a famiglie sfrattate e senza casa”. Il movimento lo chiede di molti dei palazzi fiorentini inutilizzati. “Soprattutto quelli di proprietà di grandi gruppi, di banche e assicurazioni - dice Bargellini - che hanno ricevuto tanto da Firenze ma dato pochissimo. Adesso servono. Le istituzioni stanno a guardare, se non addirittura peggiorano la situazione. Anche il Comune ha ordinato 20 sfratti negli ultimi mesi, verranno eseguiti di qui a poco. Per questo a settembre ripartiamo con le occupazioni puntando alle case abbandonate” Argomenti movimento lotta per la casa occupazioni 
None Leggi i commenti I commenti dei lettori 
