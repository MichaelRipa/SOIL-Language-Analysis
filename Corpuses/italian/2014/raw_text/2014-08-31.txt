GENOVA - Gasperini è come Giano: bifronte. Da un lato sorride dall'altro si rammarica. "La sbavature finali ci stanno, siamo solo all'inizio  - dice -  abbiamo giocato un primo tempo straordinario, creando molte occasioni. Nella ripresa il Napoli è cresciuto ed è vero che ci ha messo in difficoltà, ma credo che forse avremmo meritato un altro risultato". [[ge:rep-locali:repubblica:94771296]] I cinque minuti di recupero l'hanno fatta arrabbiare? "Ma si tratta di sfumature, credo che perdere così sia una questione di pura fatalità. Per come è andata assaporavo un bel risultato, ma è andata così. Abbiamo pagato forse anche la minor brillantezza che è venuta dalla panchina, ma siamo solo all'inizio e questo Genoa non mi ha affatto dispiaciuto, sotto il profilo del gioco". Argomenti genoa gian piero gasperini Leggi i commenti I commenti dei lettori 
TORINO - Nonostante il rimpianto per il rigore sbagliato da Larrondo, Ventura è soddisfatto per il pareggio del suo Torino contro l’Inter: ”Abbiamo incontrato un’Inter ambiziosa, con tanta qualita’, eppure Padelli non ha subito un tiro. Peccato per il penalty, se una squadra meritava di vincere quella era il Torino, ma essendo la prima di campionato va bene così”. ”CERCI VOLEVA UNA BIG” - Prima della partita è arrivata la notizia dell’ufficialità della cessione di Alessio Cerci, volato all’Atletico Madrid: “Se Cerci va credo che qualcuno arrivera’, poi chi arrivera’ lo vedra’ la societa’ – sottolinea Ventura quando gli chiedono di Amauri -. Cerchiamo qualcuno che non puo’ essere il clone di Cerci perche’ non c’e', ma qualcuno che ci possa dare una mano. Se ci sono rimasto male per partenza Cerci? No no, Alessio aveva grande voglia di misurarsi in Champions, si sentiva un top player e aveva bisogno di misurarsi in una platea importantissima. Noi l’abbiamo preso da un momento di difficolta’ a Firenze e credo che l’abbiamo fatto crescere, e’ andato al Mondiale e oltre quello non puoi andare, cercava nuovi stimoli e una piazza da Champions. Quando mi ha chiamato per annunciarmi che fa le visite, gli ho detto ‘prima passale…’”. Come fara’ senza Cerci e Immobile? “Nel calcio si parla sempre, quando abbiamo preso Immobile e Cerci mi hanno criticato, ora dicono ‘come fai a giocare senza Cerci e Immobile”. Argomenti inter serie a torino fc Leggi i commenti I commenti dei lettori 
Giampiero Ventura è decisamente soddisfatto, dopo lo 0-0 contro l'Inter: "Il Toro mi è piaciuto molto, anche perché abbiamo giocato contro una squadra ambiziosa che ha tanta qualità. Ma il fatto di aver concesso ai nerazzurri soltanto un tiro in porta, aggiunto al fatto di aver sbagliato un rigore e aver creato situazioni clamorose lascia un po' di rammarico. Potevamo vincere, ma va bene così. Il migliore in campo? Secondo me è stato Gazzi". Il discorso poi cade sul rigore di Larrondo e sulla scelta del rigorista: "Sono tre i nostri rigoristi (oltre all'argentino anche El Kaddouri e Quagliarella, ndr). Chi se la sente tira" taglia corto il tecnico granata. Il pareggio contro l'Inter, però, passa quasi in secondo piano, vista la partenza di Cerci. Sarà Amauri a sostituirlo? "Se Cerci andrà via  -  risponde Ventura - qualcuno arriverà. Noi non cerchiamo il clone di Cerci, ma un giocatore che ci possa dare una mano". Ma perché Cerci è andato via? "Alessio voleva misurarsi in Champions League, si sentiva un top player. Noi lo abbiamo preso due anni fa quando era reduce da un momento di difficoltà, lo abbiamo fatto maturare, è andato in Nazionale e al Mondiale. A questo punto è giusto che cercasse nuovi stimoli in una grande piazza". Al Toro, intanto, giungono i complimenti di Mazzarri: "Contro i granata anche quest'anno faticheranno tutti" è la previsione dell'allenatore nerazzurro. Fra i migliori in campo  -  promosso anche da Ventura  -  c'è quell'Alessandro Gazzi rispolverato per l'occasione per sostituire lo squalificato Vives. "Abbiamo interpretato bene la partita, peccato soltanto per quel rigore sbagliato  -  dice il mediano granata -. Dobbiamo continuare così". Le ultime ore del mercato che si chiuderà alle 23 di lunedì sera potrebbe vedere proprio Gazzi fra i possibili partenti: "Non so se vado via, aspettiamo l'ultimo giorno. Ho parlato con la dirigenza e ho esposto le mie idee. Il Toro? E' vero, quest'anno non ci saranno più Cerci e Immobile, ma ci sono nuovi giocatori di qualità". Da un possibile partente all'ultimo arrivato, Juan Sanchez Miño, l'ex perno del Boca Juniors il cui ingaggio è stato perfezionato dal club granata un paio di giorni fa: "Sono qui per far vedere di cosa sono capace  -  dice l'argentino appena naturalizzato italiano -. L'Inter è una big del campionato, peccato per il rigore sbagliato nel primo tempo ma noi dobbiamo continuare così: siamo una squadra umile che lavora sodo e che ha ancora margini di miglioramento". 
La Samp sbanda, soffre, resta in dieci ma alla fine si salva con una zampata di capitan Gastaldello. Quasi subito sotto su un contropiede evitabile, i blucerchiati provano a recuperare ma si allungano troppo e su un'altra azione di rimessa Regini colpisce il pallone di mano, riceve la seconda ammonizione e va sotto la doccia. [[ge:rep-locali:rep-genova:94785134]] Mihajlovic inserisce Silvestre e poi Bergessio e al 90° sugli sviluppi di un corner Gastaldello trova la zampata vincente. Okaka sfiora addirittura il sorpasso. Un punrto che fa morale, ma diverse cose da rivedere. Argomenti daniele gastaldello 
PALERMO – Come aveva chiesto Sinisa Mihajlovic nella conferenza stampa di presentazione, la Samp coglie l’attimo a Palermo e acciuffa in extremis un pareggio a dir poco sofferto. “Sapevamo che sarebbe stata una gara complicata – riconosce il tecnico serbo al termine della gara d’esordio – il fatto di essere rimasti in dieci ha aumentato la difficoltà. Abbiamo creduto in un risultato positivo sino all’ultimo e, alla fine, è arrivato”. “IL ROSSO A REGINI? PER ME NON C’ERA MA NON RECLAMO” – “Siamo stati penalizzati dall’espulsione di Regini – ribadisce Mihajlovic – tuttavia siamo riusciti a rimanere calmi, mantenendo il nostro modo di giocare. Non reclamo per il rosso, ma per me non c’era: l’arbitro ha detto che per lui era così, e dunque la faccenda finisce qui. Abbiamo dimostrato lo spirito giusto, anche se in futuro avremo bisogno di maggiore equilibrio in campo”. “FERRERO E OSTI HANNO MANTENUTO LE PROMESSE” – “Nell’intervallo ho detto ai ragazzi di stare calmi – racconta il tecnico della Samp – sono abbastanza sicuro che, se avessimo segnato prima, avremmo potuto anche vincere. L’importante, comunque, era continuare a giocare come sappiamo e abbiamo fatto. Se mi aspetto qualcosa dal mercato? Va bene così, anzi ringrazio ancora il presidente Massimo Ferrero e il ds Carlo Osti per quanto fatto: i programmi sono stati rispettati. Dopo questa sera, avremo due settimane per lavorare al completo, con tutti i nuovi arrivati a disposizione. Questo tempo ci servirà per mettere a posto quanto non ha funzionato stasera”. GASTALDELLO: “DOBBIAMO GIOCARE SEMPRE AL 100%” – Autore del gol che raddrizza la trasferta del Palermo, Daniele Gastaldello esalta il carattere della sua Samp: “Questo gol significa tanto – ammette il capitano blcuerchiato – andare sotto subito, rimanere in dieci, riuscire a tenere il risultato e pareggiare vuol dire che la squadra c’è, è viva, ha voglia di fare. Non abbiamo mai mollato e il risultato ha pagato. Siamo un’ottima squadra ma dobbiamo sempre dare il massimo. Non possiamo permetterci di non giocare al cento per cento tutte le partite. Cosa ci ha detto Mihajlovic nell’intervallo? Il mister ha dato disposizioni tattiche e basta, invitandoci a continuare a crederci perché convinto che avremmo fatto gol. Ci dispiace per non aver regalato la vittoria al presidente Ferrero ma credo che sia rimasto contento dalla rabbia che abbiamo messo per trovare questo pareggio”. Argomenti sampdoria serie a Leggi i commenti I commenti dei lettori 
REGGIO EMILIA - Il pareggio contro il Sassuolo non entusiasma particolarmente Zdenek Zeman. Il suo Cagliari non va oltre l’1-1 deludendo sul piano del gioco, ma il boemo prende tempo. “Io non so cosa vi aspettiate da me. Siamo all’inizio e stiamo cercando di provare un altro tipo di gioco rispetto all’anno scorso e ci vuole un po’ di tempo. Il risultato mi soddisfa, ma ci sono stati degli errori. Il gol subito e’ nato da una rimessa laterale nella meta’ campo avversaria, non possiamo subire un contropiede cosi’”. [[ge:rep-locali:repubblica:94771303]] SPAZIO AI GIOVANI - Zeman mette in chiaro che l’obiettivo non e’ la salvezza, perche’ “uno che parte per la salvezza e’ gia’ retrocesso. Dobbiamo fare del nostro meglio contro tutti, so che sara’ difficile, ma ci dobbiamo provare”. Il tecnico boemo si dice pronto a dare una chance a tutti, perche’ “tutti i ragazzi della rosa hanno delle qualita’, compresi i piu’ giovani, i ’96, che spero cresceranno con l’aiuto dei compagni piu’ grandi e che serviranno al nostro campionato. Ci sono tanti giovani di talento, bisogna vedere se ne approfittano, io la possibilita’ gliela do”. Ma spesso e volentieri questi giovani non sono italiani. “Nel calcio italiano mancano i soldi e se non ci sono i soldi e’ difficile prendere un giocatore italiano – spiega Zeman -. Ci sono calciatori che non hanno mai fatto la serie A e chiedono 4-5 milioni di euro, ma nessuna societa’ se li puo’ permettere”. Argomenti cagliari calcio zdenek zeman Leggi i commenti I commenti dei lettori 
CESENA – “Sono molto contento per questi 3 punti ma soprattutto sono molto soddisfatto per la qualita’ che abbiamo dimostrato”. Pierpaolo Bisoli si gode lo storico primo successo in A alla prima giornata del Cesena e spiega il segreto della vittoria: “Per competere in Serie A serve tenere questi ritmi e chiaramente non si puo’ sbagliare niente. Abbiamo fatto tutto alla perfezione. Oltre ad un ottimo primo tempo abbiamo disputato una buona partenza alla ripresa. Ricordiamoci che abbiamo giocato contro una formazione che lo scorso anno aveva raggiunto l’Europa League. E questo rende ancora più importante il lavoro che abbiamo svolto stasera”. CASCIONE: LA VITTORIA DELL’ENTUSIASMO – Emmanuel Cascione, tra i migliori in campo, spiega in due parole lo storico successo: “Una vittoria frutto di quantita’ ed entusiasmo. Stasera ci e’ riuscito il mix alla perfezione. Abbiamo sofferto nel secondo tempo, ma e’ una nostra caratteristica saper soffrire. L’anno scorso siamo riusciti a vincere un campionato con la grinta e il carattere che avevamo addosso. Ma la serie A non e’ la B, serve piu’ qualita’ e quantita’, ma i nuovi innesti ci sapranno dare una mano”. Argomenti cesena calcio serie a Leggi i commenti I commenti dei lettori 
PARIGI - Effetto Ibra. Zlatan Ibrahimovic torna in campo e il Paris Saint Germain travolge per 5-0 il Saint Etienne, prossimo avversario dell'Inter in Europa League. La gara viene sbloccata da un autogol di Ruffier, poi si scatena lo svedese che tra primo e secondo tempo (41', st 17' e 27') firma la sua personale tripletta. A bersaglio anche Cavani. In virtù di questo risultato il Psg sale a 8 punti ed aggancia il Lille, a -2 dal Bordeaux. CLASSIFICA : Bordeaux 10 punti; Lille, Paris SG 8; Lorient, Marsiglia, Nantes, Rennes, Saint Etienne 7; Caen, Lens, Montpellier, Tolosa 6; Bastia, Metz 5; Monaco, Nizza 4; Guingamp, Lione 3; Reims, Evian 1. Argomenti ligue 1 paris saint germain zlatan ibrahimovic Leggi i commenti I commenti dei lettori 
None Leggi i commenti I commenti dei lettori 
GENOVA - Rafa Benitez aveva tuonato prima di Genova. "A Bilbao non abbiamo dato valori di squadra" aveva in pratica detto. A Genova ha avuto risposte? gli si chiede dopo il rocambolesco successo. Lo spagnolo sorride. "Siamo solo all'inizio eppure sembra che il Milan, o la Juventus o la Roma abbiano già vinto lo scudetto. E che noi non siamo all'altezza. Mi chiedo: sarà così per tutta la stagione? Spero che si possa lavorare serenamente. Di sicuro questi tre punti permettono di lavorare con maggiore tranquillità". [[ge:rep-locali:repubblica:94771296]] Poi si fa più serio: "Come sta il Napoli? Chi ha giocatori che hanno fatto il mondiale è normale che abbia a questo punto della stagione qualche problemino da risolvere". Poi parla di risposte: "Ci sono state. Le ho avute in questo finale di gara, per come abbiamo voluto vincere questa partita, creando molte occasioni da gol". Callejon non ha gradito la sostituzione: "Se un calciatore lascia il campo ed è arrabbiato lo trovo normalissimo". Insomma ritiene di aver avuto risposte importanti dalla squadra? "Ritengo di sì, nelle occasioni finali. Non credo che alla prima di campionato ci sia una squadra al cento per cento. Godiamoci questi tre punti importanti e lavoriamo". Dal mercato si aspetta qualcosa di altro? Benitez è chiaro: "Credo ci sia qualcosa in entrata" dice. Argomenti ssc napoli rafael benitez Leggi i commenti I commenti dei lettori 
