Radio audio 20, alzacristalli elet.ant.e post., nero cosmo, sedile sx multicontour a conformazione variabile, impianto tergilavavetro termico, altoparlanti anteriori e posteriori, sound system harman/kardon logic 7, windowbag, audio 50 aps con caricatore cd/dvd e voicetronic integr., audio 20 cd con lettore cd, tastiera tel., bluetooth integr., mp3, estintore, pacchetto fumatori, comand aps con caricatore 6cd/dvd integrato, presa di corrente (12v) nel bagagliaio, sedili anteriori riscaldabili elettricamente, assetto sportivo, reti portaoggetti dietro i sedili anteriori, pneumatici invernali m + s, clim. aut. comformatic (3 zone, filtro, comandi, sensore), volante e leva cambio in pelle, pacchetto comfort per i sedili anteriori, autoradio audio 20 cd con caric. integrato 6cd e vivav. bluetooth, retrovisori ripiegabili elettricamente, tetto trasparente "panorama", cerchi in lega a 7 razze 6jx16 e pneu. 195/55, fari allo bi-xeno con reg.aut. del livello, ass.svolta, speaker system con altoparlante centrale e subwoofer, volante reg. meccanicamente in profondità, sensore riconoscimento seggiolino bambini nel sedile passeggero, visibility light pack, bracciolo post. estraib./remov. con portabic. e disp. carico passante, ruota di scorta "minispare", vano porta cd nel cassetto portaoggetti, predisposizione gsm handy con interfaccia uhi, easy vario system, tappetini in moquette, omissione scritte laterali, park assist: sist. di assistenza al parcheggio, pacchetto antifurto, gancio di traino, vernice metallizzata, portaoggetti sotto i sedili anteriori, pneumatici run-flat, rivestimenti in tessuto/pelle sintetica artico, media interface: interfaccia univers.per unità audio est.(c/cavi), bracciolo ant. con portaoggetti e rete al vano piedi pass. ant., guida a destra - da concordare con ispettori e uff. assegnazione, omissione scritta posteriore, comand aps, tetto apribile "panorama" a lamelle, navigatore pittografico audio 50 cd con bluetooth integrato, sedili per bambini (2) integrati sedile posteriore in tessuto, airbag laterali posteriori. Caratteristiche Modello: Classe A-169 Benzina Data di imm.: 07/2010 Km: 66.381 Carrozzeria: berlina 2 volumi Cilindrata: 1498 Potenza: 70 Alim.: Benzina Colore: NERO COSMO Tappezzeria: Beige Oriente "Mechelen" 
Tifosi del Torino furiosi con la Lega Calcio. Nonostante le pressioni del club granata e delle istituzioni, sindaco di Torino compreso , la Lega non ha accolto la richiesta della società di spostare la trasferta contro il Chievo Verona. La gara si disputerà quindi domenica alle ore 15, in concomitanza con le celebrazioni del Grande Torino nel 65/esimo anniversario della tragedia di Superga. "Ogni spostamento avrebbe comportato un disallineamento fra squadre in lotta per le coppe o la salvezza", spiega Maurizio Beretta, presidente della Lega Serie A, che garantisce però "la vicinanza della Lega ai tifosi del Torino". A Verona si osserverà infatti un minuto di silenzio prima della partita e le squadre scenderanno in campo con il lutto al braccio. Sul web, appresa la notizia, si è scatenata l'ira dei tifosi contro la Lega: "Ogni commento è superfluo, ci prendete per i fondelli", si legge su Identità Granata News, che fa notare come Lazio-Verona si giochi lunedì alle 19 e Fiorentina-Sassuolo addirittura martedì. "Non hanno rispetto neanche per i defunti - si legge ancora - Indegni, indegni e ancora indegni. Domenica portiamo gli striscioni e contestiamo la Lega" Argomenti lega calcio torino tragedia di superga 
RAGUSA – Sorprendente Ragusa. Realizza l’impresa di vincere gara-3 della poule scudetto di basket femminile, superando di slancio le campionesse italiane della Famila Schio, portandosi ora sul 2-1 e cominciando seriamente a pensare che il sogno possa diventare realtà. Il successo le ragazze della Passalacqua Ragusa lo costruiscono nei primi due quarti con le accelerazioni dell’americana Riquna Williams che è devastante nelle sue percussioni arrivando ad ottenere un +15. La marcia della squadra di coach Molino non si ferma neanche nel secondo quarto nonostante un break di +8 della Famila Schio. Chi si aspettava il recupero del quintetto di Mendez rimane deluso: banali errori sotto canestro determinano la differenza. Ragusa controlla bene la reazione delle pluriscudettate ragazze venete e nel finale del secondo quarto ha la forza di accelerare e di chiudere i primi 20’ di gioco con un vantaggio di +16 che dà concretezza al suo sogno di giocarsi lo scudetto, giovedì primo Maggio, sul parquet di casa in una sfida che potrebbe rivelarsi storica per la Passalacqua. Più che la Williams diventa determinante l’altra americana Ashley Janeen Walker, brava nei rimbalzi difensivi e determinante sotto i tabelloni in attacco. Il terzo e il quarto consentono a Ragusa di consolidare il successo. Forte in difesa, la ‘mano calda’ di Giulia Gatti tiene a distanza la Schio nel terzo quarto dove raggiunge il massimo vantaggio con 23 punti di differenza. La reazione rabbiosa di Schio non si fa attendere che arriva ad uno svantaggio di solo 10 punti ma la Passalacqua non si smarrisce, serra le fila, rintuzza ogni attacco e con l’ucraina Malashenko che sale in cattedra con un bottino personale di 21 punti può chiudere il match a suo favore col risultato finale di 56 a 68. Ora lo scudetto è a portata di mano e in gara-4 Ragusa può chiudere il conto. Al termine la felicità di coach Nino Molino è misurata: “Abbiamo superato rispetto alla prime due gare l’handicap di partire col piede sbagliato, stavolta siamo stati più reattivi e attenti e siamo andati subito avanti. Abbiamo dato prova di grande maturità e credo che la nostra vittoria non si possa mettere in discussione. Lo scudetto? Teniamo per ora un profilo basso, abbiamo gara-4 in casa e incrociamo le dita, sapendo di avere di fronte però una grande squadra che farà di tutto per riprendersi. Da parte nostra intanto la consapevolezza che per ben due volte siamo riusciti a battere la squadra campione d’Italia”. Argomenti basket femminile provincia di ragusa sicilia 
REGGIO EMILIA – "Io sono sereno visto che mi trovo a +8 sulla seconda. Credo che nervoso possano essere altri che inseguono e che dovrebbero stare attenti a quello che dicono". Il tecnico della Juventus si toglie un sassolino dalla scarpa dopo la vittoria sul Sassuolo e risponde così nuovamente all'allenatore della Roma Rudi Garcia che l'aveva definitivo oggi un po' nervoso dopo lo scambio di battute tra i due in merito all'impegno degli avversari dei bianconeri messo in dubbio dall'allenatore francese. "Hanno alimentato la cultura del sospetto, invece di andare avanti c'è stato un passo indietro culturale. Sento dire che la Roma sta facendo qualcosa di stratosferico. Io dico che a tre giornate dalla fine la Roma è 8 punti dietro, noi giovedì ci giocheremo l'accesso in finale di Europa League. Se il campionato della Roma è stratosferico non riesco a trovare un aggettivo per noi", ha proseguito l'allenatore bianconero. MAROTTA: DICHIARAZIONI GARCIA INOPPORTUNE  - Al tecnico giallorosso aveva risposto prima della partita anche Marotta, definendo le sue dichiarazioni ''Inopportune e un po' fuori luogo. Non deve assolutamente mettere discredito a quello che è il nostro impegno prima di tutto, quello dei nostri avversari, e anche quello che è stato il cammino fino ad oggi sostenuto dalla Juventus". L'ESULTANZA SUL 3-1? HO PENSATO AL 3° SCUDETTO DI FILA  - Conte spiega il perché della sua esultanza smodata dopo il 3-1 di Llorente ("Mi passava per la testa che stavamo facendo un passo importantissimo per la conquista di uno scudetto storico perché sarebbe il terzo'') ma di iniziare a far festa non vuole sentire parlare: ''No perché ancora c'è possibilità per chi insegue e noi dovremo essere bravi a chiudere il discorso in maniera definitiva. Abbiamo fatto un grandissimo passo avanti, ma chi insegue ha il diritto di sperare ancora". [[ge:rep-locali:repubblica:84717557]] COL BENFICA VOGLIO UNO STADIO BOLLENTE  - Conte preferisce concentrarsi sulla gara di ritorno con il Benfica in Europa League: ''Contro il Benfica sarà durissima. Se dovessimo vincere l'Europa League diranno che sarà una coppetta, se dovessimo perderla diranno che non siamo ancora pronti in Europa... Siamo condannati a vincere... Questi tre anni alla guida della Juventus sono stati un percorso incredibile  -  ha detto ancora Conte  -  Ripenso al primo anno quando abbiamo vinto contro ogni pronostico, è un periodo esaltante e voglio che lo viviamo con il massimo delle nostre forze. Mi auguro che giovedì ci sia uno stadio bollente come all'andata il pubblico è stato il dodicesimo uomo per il Benfica. Possiamo farcela". ZAZA? STA CRESCENDO TANTO  - Il tecnico bianconero ha poi speso parole di elogio per Zaza: "E' un giocatore forte che avevamo studiamo. Sapevamo che ci poteva fare male in quel modo e lo ha fatto. Sta crescendo tanto, faccio i complimenti a lui e al Sassuolo. Auguro il meglio a loro". Infine la solita dichiarazione di rito sul suo futuro: "Cerchiamo di concludere nella giusta maniera perché il presidente Andrea Agnelli ci ha chiesto di centrare un traguardo storico per riuscire a fare qualcosa di straordinario che non sono riusciti a fare suo papà o suo nonno". TEVEZ: "SCUDETTO? QUASI CI SIAMO" - Carlos Tevez ha commentato con soddisfazione la vittoria della Juventus: "Siamo vicini allo scudetto, ma oggi abbiamo esultato per aver vinto una partita", ha risposto a Sky Sport. Quindi, sui problemi fisici degli ultimi tempi, ha spiegato: "Prima avevo problemi al ginocchio, giocavo sempre con dolore. Adesso sto bene e sono contento". E guardando alla gara di giovedì con il Benfica e alla rete della gara di andata, gol che in Europa mancava da cinque anni ha spiegato: "Per me non è cambiato nulla, ho sempre giocato tutte le partite nello stesso modo, per segnare e per aiutare la partita a vincere la partita". Sulle speranze per il mondiale: "Penso di no - ha risposto ridendo -. Io conosco che fama c'è sul mio conto, ma io sono una persona diretta e penso che il selezionatore dell'Argentina Sabella non abbia Sky e non possa vedere le partite della Juventus", ha aggiunto scherzando. Sulla classifica cannonieri ha poi concluso: "Preferisco vincere lo scudetto con la Juve, è la cosa più importante". LLORENTE: "CHE SODDISFAZIONE IL GOL" - "Oggi è stato difficile perchè non mi arrivavano palloni come mi sarebbe piaciuto. Però questo succede. Devi sempre lottare fino alla fine ed è arrivata la soddisfazione del gol". Così Fernando Llorente. "Non è il primo gol che faccio così, è stato un bel movimento", ha detto parlando della rete di tacco. E sulla possibile convocazione in nazionale, ha aggiunto: "Sono tranquillo, sto facendo il lavoro con la squadra per arrivare ai nostri obiettivi e poi si vedrà". Argomenti serie a juventus fc antonio conte Leggi i commenti I commenti dei lettori 
None Leggi i commenti I commenti dei lettori 
Ben venga in vista della sfida contro il Benfica, la fatica fatta dalla Juventus con il Sassuolo. Sulla conquista dello scudetto, a cui manca ormai solo la matematica, non c'erano ovviamente dubbi neanche prima della vittoria di Reggio Emilia. Tuttavia, contro una squadra che ha giocato con coraggio la sua partita gettando sul campo tutte le energie, la Juventus per avere la meglio ha dovuto correre a tutta, anche più degli avversari,  tanto che alla fine la differenza l'hanno fatta il solito carattere e le qualità tecniche nettamente superiori. La partita contro i portoghesi, nella quale gli uomini di Conte dovranno recuperare la sconfitta di misura patita a Lisbona, presenta però tante insidie. Sul fatto che la Juve metterà in campo tutta la carica agonistica possibile e che la prestazione atletica non mancherà non ho alcun dubbio. Quindi per andare a giocarsi la finale di Europa League in casa e mettere la classica ciliegina sulla torta, serviranno prestazioni individuali di grande spessore, soprattutto nel settore difensivo. Il Benfica ha cinque sei giocatori molto forti, da Champions, ed alcuni duelli finiranno per risultare decisivi. Detto che il Sassuolo ha fatto una grande partita accontentando quelle che erano le richieste di Garcia, sembra infine doveroso ribadire la necessità di tornare ad una serie A almeno a 18 squadre. Troppo netta la differenza tra le ultime cinque e il resto. Un minitorneo prolungato per la salvezza dove nessuna fa punti che però non fa certo bene allo spettacolo. Argomenti visti dall'ala 
REGGIO EMILIA – La Juve è a passo dallo scudetto della terza stella. Salta in rimonta anche l'ostacolo Sassuolo, spegne le residue speranze della Roma e tiene sempre nel mirino l'obiettivo dei 100 punti in classifica. Che i bianconeri portassero via i 3 punti da Reggio Emilia era quasi scontato. Ma è indubbio che le circostanze (il gol iniziale di Zaza e il campo pesante) abbiano reso tutto più difficile e, naturalmente, più bello per i tifosi bianconeri. Adesso per fare ufficialmente festa basterà che la Roma non vinca domenica a Catania. Altrimenti bisognerà attendere fino a lunedì sera quando a Torino arriverà la tranquilla Atalanta. LA VITTORIA DEI SOLITI NOTI  - La Juve ha vinto di forza, grazie alle invenzioni geniali dei soliti noti (Tevez, Pirlo, che ha servito un assist al bacio a Marchisio, e Llorente). Si è fatta sorprendere dall'avvio veemente del Sassuolo, ha faticato a ritrovare i consolidati automatismi ma, una volta rimessa in carreggiata da Tevez, ha finito per ribaltare il risultato quasi per inerzia. Troppa la differenza di valori in campo, sebbene gli uomini di Di Francesco le abbiano tentate davvero tutte per fermare la capolista. SASSUOLO, IL CORAGGIO NON E' BASTATO  - Al Sassuolo vanno fatti davvero i complimenti. Ha interpretato la gara con coraggio sfidando i rivali a viso aperto per tutti i 90'. E'andato in vantaggio e, per due volte, ha addirittura sfiorato il 2-1. Di Francesco ha cercato fino in fondo di evitare il ko, chiudendo addirittura col 4-2-4, e si è arreso solo dopo il gol-capolavoro di tacco, al 76', di Llorente. Di più era difficile chiedergli. Con questo spirito la salvezza è davvero possibile. [[ge:rep-locali:repubblica:84717557]] CONTE LASCIA A RIPOSO TRE TITOLARI  - In vista del fondamentale ritorno con il Benfica, Conte ha risparmiato solo tre titolari (Bonucci, Lichtsteiner e il malconcio Vidal), confermando Barzagli in difesa e il duo Tevez-Llorente in attacco. Sul fronte opposto Di Francesco, privo degli squalificati Biondini, Berardi e Missiroli, ha dato spazio a centrocampo Chibsah e Ziegler, e ha inserito il recuperato Sansone nel tridente d'attacco. ZAZA GELA BUFFON  - I neroverdi sono partiti con personalità e, dopo aver subito (2') fatto correre un brivido a Buffon con Sansone, sono passati: lo stesso ex attaccante del Parma ha lanciato in area Zaza che si è allargato a sinistra e con un forte rasoterra, leggermente deviato da Ogbonna, ha bucato Buffon. TEVEZ PAREGGIA I CONTI  - La Juve ha reagito rabbiosamente ma, complice il capo allentato dall'abbondante pioggia, ha faticato ad allargare il gioco e a far circolar palla in velocità. Così il Sassuolo, ben sistemato in campo con Manganelli davanti alla difesa, ha rischiato il minimo necessario, consentendo ai più blasonati rivali di impensierire Pegolo con due conclusioni da lontano di Tevez e Pogba. Dopo aver fatto le prove generali al 22', il fuoriclasse argentino non si è fatto pregare due volte e al 34' ha pareggiato: servito da Marchisio, si è liberato al tiro e con un gran destro a fil di palo dal limite ha battuto Pegolo. ZAZA E SANSONE SFIORANO IL 2-1  - Il Sassuolo non si è abbattuto e, poco prima della fine del tempo, è andato di nuovo vicino al vantaggio con un altro sinistro ravvicinato di Zaza, alzato d'istinto in angolo da Buffon. In fiducia, la squadra di Di Francesco ha insistito con lo stesso atteggiamento in avvio di ripresa e, pur rischiando su altri due tiri dal limite di Tevez e Pirlo, ha di nuovo sfiorato il 2-1 con un sinistro da fuori di Sansone. MARCHISIO E LLORENTE CHIUDONO I CONTI  - La Juve ha capito di non poter scherzare e, al 58', si è presa i 3 punti con Marchisio che è scattato alla perfezione su un lancio col goniometro di Pirlo e con un bel sinistro al volo ha superato Pegolo. Rinfrancati, i bianconeri hanno preso possesso del centrocampo e, dopo una traversa di Tevez, hanno messo in ghiaccio il risultato con un bel colpo di tacco di Llorente, servito in area con un cross radente dalla destra dal subentrato Lichtsteiner. Conte, dalla gioia, è corso fino al limite dell'area per abbracciare lo spagnolo. E' l'immagine migliore per sintetizzare la fame di record dell'armata bianconera. SASSUOLO-JUVENTUS 1-3 (1-1) Sassuolo (4-3-3): Pegolo 5,5, Gazzola 6.5, Antei 5,5, Cannavaro 6, Longhi 6,5, Chibsah 7 (33′ st Brighi sv), Magnanelli 7, Ziegler 6 (20′ st Floccari 6), Floro Flores 6, Zaza 7, Sansone 6.5 (38′ st Masucci sv). (1 Pomini, 2 Pucino, 6 Ariaudo, 16 Terranova, 87 Rosi, 8 Marrone, 14 Masucci, 70 Farias, 96 Sanabria). All. Di Francesco. Juventus (3-5-2): Buffon 7, Barzagli 6.5, Ogbonna 6 (29′ st Bonucci sv), Chiellini 6,5, Isla 6 (18′ st Lichtsteiner 6,5), Pogba 6.5, Pirlo 6.5 (35′ st Vidal sv), Marchisio 7, Asamaoah 6, Tevez 7, Llorente 7. (30 Storari, 19 Bonucci, 4 Caceres, 20 Padoin, 13 Peluso, 7 Pepe, 12 Giovinco, 9 Vucinic, 18 Osvaldo, 27 Quagliarella). All.: Conte. Arbitro : Damato di Barletta 6. Reti : nel pt 9′ Zaza, 35′ Tevez; nel st 13′ Marchisio, 31 Llorente. Recupero : 0 e 4′. Angoli : 8-2 per il Sassuolo. Ammoniti : Ogbonna per porteste, Zaza per simulazione. Spettatori : 19mila circa. Argomenti serie a juventus fc sassuolo calcio Leggi i commenti I commenti dei lettori 
LONDRA - C'è un nuovo numero uno alla testa dei ristoranti di tutto il mondo. E' il danese Noma di Renè Redzepi. Scalza il vincitore dell'edizione  2013, lo spagnolo El Celler de Can Roca, che si attesta comunque al secondo  posto. Ma l'Italia è sul podio. Per il secondo anno consecutivo, lo chef Massimo Bottura de 'La francescana' di Modena, è al terzo posto della classifica dei 50 migliori chef del mondo. E' il verdetto degli oltre 900 giurati internazionali che hanno designato, stasera a Londra, i premi 'The world's 50 Best restaurants', organizzato dalla rivista britannica 'Restaurant magazine' in collaborazione con San Pellegrino. Tra gli chef italiani, premiati anche Enrico Crippa del ristorante Piazza Duomo di Alba (Cuneo) (39/o posto) e i fratelli Alajmo del ristorante Le Calandre (Padova) al 46/o posto. Argomenti ristoranti massimo bottura 
REGGIO EMILIA – "Con questo spirito sono convinto che ci salveremo". Eusebio Di Francesco è soddisfatto della prova del Sassuolo contro la capolista, malgrado la sconfitta: "Non posso che fare i complimenti ai miei ragazzi per la gara che hanno fatto, per l'interpretazione e per averla giocata fino alla fine. Sul pari della Juventus, c'è stata forse una posizione sbagliata sulla punizione battuta da Pirlo. Non mi sembra una cosa normale batterla cosi'. E' stato determinante. E' un episodio che va valutato perché nel calcio ogni minimo particolare può fare la differenza. E questo fa la differenza come il rigore non battuto contro la Roma". [[ge:rep-locali:repubblica:84717557]] ATTACCARE E' LA MIA MENTALITA'  - Il tecnico dei neroverdi spiega il motivo per cui ha deciso di giocarsela con coraggio con una squadra molto offensiva, addirittura sbilanciata nella ripresa: "Io ho una certa mentalita', l'ho portata qui a Sassuolo e ho cercato di vincere la partita anche contro la Juventus. Ora è mormale che oltre alle prestazioni eccellenti bisogna portare a casa punti nelle prossime tre gare se vorremo salvarci, a cominciare da Firenze". Argomenti serie a eusebio di francesco sassuolo calcio Leggi i commenti I commenti dei lettori 
Dal Watergate al Datagate, per limitarsi agli ultimi quarant’anni, c’è un filo rosso che unisce da sempre il turbolento rapporto fra media e potere. Proprio “War on journalism”, la guerra al giornalismo ma anche del giornalismo nei confronti delle importanti evoluzioni degli ultimi anni, è il tema che ha anticipato l’ottava edizione del Festival internazionale del giornalismo, in programma da mercoledì 30 aprile a domenica 4 maggio a Perugia. Più di 500 relatori da tutto il mondo animeranno 200 fra incontri, dibattiti, presentazioni e tavole rotonde per scovare le nuove tendenze dell’informazione contemporanea.  Dalle opportunità del Web alle sfide prodotte dagli intricati scenari internazionali. Russia, Africa e Siria su tutti. [[ge:rep-locali:repubblica:84727885]] Un campo di battaglia scivoloso, quello scelto per il dibattito d’apertura, in cui finiscono da una parte l’affidabilità delle fonti e dall’altra il perimetro di azione e le garanzie offerte ai cittadini dalle democrazie presenti e future. Ezio Mauro, direttore de la Repubblica, e Alan Rusbridger, alla guida del britannico Guardian dal 1995, hanno tenuto a battesimo la nuova edizione della kermesse moderati dal corrispondente da Londra de la Repubblica Enrico Franceschini. Direttori che rappresentano “due giornali simili, che rispecchiano un modo di intendere la realtà”, ha introdotto Franceschini, “che hanno molte cose in comune. La principale è che hanno entrambi lottato per la libertà di stampa”. Nel caso del Guardian dal Wikileaks al Datagate mentre la Repubblica ha raccontato vizi privati e pubblici difetti dei governi che si sono susseguiti negli anni. Su tutti, quelli guidati da Silvio Berlusconi. “Due giornali spesso rimasti soli nelle loro battaglie” ha aggiunto Franceschini. Sfide che non modificano il ruolo del giornalismo anche se i contesti cambiano continuamente: “Siamo reporter, dobbiamo essere indipendenti da ogni forma di potere ma rimarrà sempre la necessità del giornalismo tradizionale” ha detto il direttore del Guardian. “Fino agli anni ‘60 i giornali raccontavano ai lettori porzioni di mondo che questi non avrebbero mai conosciuto – ha aggiunto Mauro – la Rete ha cambiato tutto. Ma la funzione essenziale è ancora molto importante: su internet quello che conta è la velocità, ma è anche vero che la pernacchia di un blogger o un saggio di Habermas rischiano di viaggiare indistinti. I giornali devono invece stare con un piede dentro e uno fuori dal flusso, tentando di fornire una ricostruzione della realtà. Chiediamoci perché sia Julian Assange che Edward Snowden hanno cercato i giornali anziché accontentarsi di riversare tutto online: la stampa ha gerarchizzato quei materiali, svolgendo la funzione propria di questa professione”. “ Il premio Pulitzer ricevuto dal Guardian è andato oltre il giornalismo – ha spiegato Rusbridger sul riconoscimento da poco incassato dalla sua testata, insieme al Washington Post, nella categoria servizio pubblico per le rivelazioni sul Datagate – ciò che è stato raccontato riguarda infatti chiunque: opinione pubblica, cittadini, aziende che lavorano sul Web. Il caso Snowden anticipa uno dei grandi temi del XXI secolo e portarlo alla luce è stato difficile ma gratificante. La maggior parte delle persone riconosce ora che gli elementi d’interesse pubblico erano molti ed era necessario sollevare il dibattito sulla base dei fatti. A questo serve il giornalismo”. Fasi di fibrillazione, quelle del testa a testa con la politica, in cui i giornali rischiano l’isolamento. Proprio come la Repubblica all’epoca delle dieci domande all’ex premier Berlusconi: “Siamo andati avanti a testa bassa fino alle risposte, alla fine arrivate e segnate dai limiti enormi – ha ricordato Mauro – questo perché rispettiamo il potere ma anche le regole in cui deve muoversi: il nostro compito è lavorare esattamente su quel confine. Per farci dire quello che non si vuole dire”. Una lotta fra media e potere che può significare molte cose, “anche la morte”, ha ricordato Rusbridger alludendo alle decine di Paesi in cui i reporter rischiano ogni giorno mentre infilano il dito nelle piaghe locali, spesso intrecciate a dinamiche internazionali. “Le tecnologie ci permettono però di raccontare queste storie anche dall’esterno, aspetto che tuttavia muta i punti di vista di quanto si riporta, ad esempio per quanto riguarda le fonti”. Segreti di Stato e strategia della tensione hanno segnato per decenni la vita pubblica italiana. Ma la capacità di egemonia culturale del potere cambia e si sofistica di continuo, lanciandosi oltre le vecchie strategie: “Il problema è la banalizzazione dei temi – ha spiegato Mauro – come accaduto col Datagate, che si parlasse di 38 ambasciate spiate o del G20 di Londra nel 2009. Eppure moltissime di quelle cose non le sapevamo, dalle infiltrazioni nei cavi sottomarini delle comunicazioni mondiali agli accordi delle big company con l’amministrazione statunitense sui dati degli utenti. Ecco perché il giornalismo deve attribuire un nome alle notizie, assumendosi la responsabilità anche rispetto al peso da assegnare loro. Questo è il modo di sconfiggere la banalizzazione imposta dal potere”. Uno scenario in cui anche la figura del giornalista cambia forma e competenze. È il caso, su tutti, di Glenn Greenwald, nato come blogger e avvocato del giornale londinese, certo non un professionista nel senso stretto del termine, eppure epicentro del Datagate: “Snowden si è rivolto a lui perché voleva esperienza e però puntava anche al pubblico del Guardian – ha aggiunto Rusbridger – in un intreccio fra tradizione e contemporaneità che ci ricorda di rimuovere le distinzioni, fuggendo dal giornalismo da scrivania”. “Viviamo in un quadro in cui il potere è fortemente esposto, molto più che in passato – ha concluso Mauro – la testimonianza spontanea delle persone salta ogni mediazione, pur cercando la cassa di risonanza dei grandi giornali. Che oltre a mostrare le immagini cercano però precedenti, trovano i responsabili, tirano fuori i pezzi della storia, quelli più significativi, e li mettono in fila. Il giornalismo è soprattutto questo: invenzione del contesto. Non tutto scorre: dietro ogni incrocio c’è un territorio da svelare”. Argomenti festival giornalismo perugia ezio mauro alan rusbridger 
