A Rimini il ministro Giannini ha detto «non saranno eliminati fisicamente», ma più di qualcuno, anche in Piemonte, rischia di non entrare più in una scuola, almeno come docente. Potrebbero essere 50mila in tutta la regione e tra i 15 e i 20mila nella sola provincia di Torino gli aspiranti insegnanti a essere messi fuori gioco dalla riforma “cancella supplenti” del governo. Ieri, intanto, nell’aula magna del D’Azeglio sono state siglate trecento assunzioni di docenti per tutto il Piemonte, dopo il concorso del 2012 atteso per 14 anni. Dall’Ufficio scolastico regionale non si sbilanciano: «Senza provvedimenti scritti è difficile capire di cosa stiamo parlando». Ma i conti sono fatti: ogni anno il corpo docente piemontese è composto da 40mila di ruolo, più altri 5mila che, tra contratti annuali e altri, completano l’organico. Questo, con qualche aggiunta, dovrebbe essere quello che la riforma chiama “organico funzionale”, cioè il corpo docente compresi gli assunti per coprire eventuali malattie e maternità, attinti da quelle graduatorie ad esaurimento che ospitano vincitori di concorso e abilitati: «Se i numeri fossero questi ci sarebbe già da esultare, ma siamo in attesa che Renzi scopra le carte. Valutare sui tweet è impossibile» dice Maria Grazia Penna, segretario generale della Cisl scuola Piemonte. In tutta la regione, però, il mondo dell’insegnamento è molto più vasto di questi 45mila fortunati: ogni anno infatti i provveditorati e i singoli istituti stilano elenchi in cui si trovano almeno altre 50mila persone. Non tutte insegnano, molte sono in attesa di essere chiamate per la prima volta, ma tante altre da anni tengono in piedi il sistema, chi con supplenze di pochi giorni, chi con incarichi fino al 30 giugno: «Che fine faranno non è chiaro — conferma Penna — Forse rientreranno attraverso concorsi futuri, se verrà premiato il merito come dice il premier: ma vorremmo capire cosa intenda». Anche da Cgil e Uil arrivano giudizi quantomeno tiepidi su questa ipotesi. Diego Meli, segretario regionale Uil Scuola, è scettico: «Da un lato si parla di assunzioni, dall’altro si dice che verranno aumentate le ore di lavoro e ridotti gli anni di scuola. Come siano compatibili queste cose non è chiaro». Sulla stessa lunghezza d’onda anche la Flc Cgil di Torino; al segretario Igor Piotto l’apertura ai privati non piace, come anche la competizione tra lavoratori con la “scusa” del merito: «L’organico funzionale lo proponiamo da anni, ma per farlo servono investimenti e su questo il governo è ambiguo. Non mi sembra poi che ci sia stato confronto. Siamo comunque pronti a fare controproposte, non ci metteremo solo di traverso». Da tutti e tre i sindacati arriva insomma la disponibilità al confronto, «ma va aperta una contrattazione. Renzi non può fare tutto da solo». Argomenti torino repubblica scuola 
"People dancing, people laughing, a man selling ice cream, singing Italian songs". Non è il sabato dei Chicago, ma il clima di festa a Flushing Meadows mi sembra lo stesso, con i tre azzurri in gara che giocano contemporaneamente, sostenuti dai molti  connazionali che vivono o lavorano a New York e si sono presi qualche ora di libertà. Non dovranno pentirsene, tornati a Manhattan per l'ora di cena, soprattutto se si sono goduti la faccia felice di Paolo Lorenzi. Il pomeriggio italiano degli UsOpen comincia poco dopo mezzogiorno sulla Court 17 con il confronto tra Fabio Fognini e il kazako nato in Russia Andrey Golubev, 27 anni. I due si conoscono bene perché Golubev è tennisticamente italiano, per dieci anni la sua casa è stata il Match Ball di Bra in provincia di Cuneo, dove lo allenava il tecnico Massimo Puci. Partita complicata dal caldo al limite del sopportabile e dall'assenza dell'hawkeye, l'occhio di falco elettronico che, quando c'è, limita il tasso di contestazioni del ligure. Che però non eccede mai, stavolta. Si va avanti per un'ora e mezza con game interminabili, l'azzurro attento a non perdere la concentrazione e il numero 64 ATP che tenta di spingere il più possibile e accorciare gli scambi perché teme il tennis fantasioso e mobile dell'avversario. Fognini, più sicuro al servizio, si prende i primi set 6-4 6-4 e poi s'impone con autorevolezza.  Golubev resiste qualche minuto, poi lascia che Fabio chiuda in mezz'ora per 6-3. Un esordio incoraggiante. Alle 14, quando le file sono lunghe davanti ai fast food, Flavia Pennetta, semifinalista lo scorso anno a Flushing Meadows, affronta la tedesca Julia Gorges, classe 1988, due anni fa numero 15 WTA ma precipitata all'attuale quota 94 dopo un'annata di risultati deludenti. La brindisina sembra in buona giornata, sbaglia poco, prende il largo non appena ne ha l'occasione e passa sul 6-3. La tedesca però ha gambe e soprattutto braccia buone, come ha avuto più volte modo di dimostrare, ottiene un break nel secondo set e non lo cede più: 4-6. Si va al terzo set. Flavia torna ad essere perfetta, senza tentennamenti nè sbavature, Julia cede di schianto fino al 6-2 finale. La numero 1 italiana e 12 nel mondo ama gli UsOpen e i campi veloci d'Oltreoceano, dove in primavera s'è presa il "quinto Slam" a Indian Wells, dunque m'aspetto che vada avanti nel torneo. Quando il pubblico di Flushing torna ad assiepare tutti i campi a metà pomeriggio, Paolo Lorenzi, 32 anni, ATP 78, che non ha mai superato il primo turno di uno Slam, ci prova per la quattordicesima volta. Di fronte ha un giapponese di 18 anni, numero 244 al mondo, Yoshihito Nishioka, approdato al tabellone principale dalle qualificazioni. Il ragazzo, che ha qualità, soffre subito sia la temperatura equatoriale sia il gioco antico del senese. I primi due set, prolungati da una lunga sosta per un accenno di insolazione di Nishioka, vedono Paolo nell'insolita veste di mattatore: 6-1 6-2. Il terzo set dura pochi minuti, con Lorenzi avanti per 2-1 che si prende la partita per abbandono. Avrebbe preferito una vittoria netta, ma va benissimo così. È lui il nostro eroe di giornata. A proposito di giapponesi: perché alle 11 di mattina sono in quattro gatti a seguire la bellissima Ana Ivanovic che prende a pallate (6-3 6-0) l'americanina Alison Riske nell'Arthur Ashe Stadium e invece sulla Court 17  c'è la folla delle grandi occasioni per il match tra Kei Nishikori e l'americano Wayne Odesnik, uno che nel suo momento migliore della carriera, il 2009, è stato numero 77 al mondo? Per rispondere bisogna spendere qualche riga sul fenomeno Nishikori. Il giapponese non ha mai giocato nemmeno la semifinale di uno Slam (ma potrebbe accadere) e non è tra i Top Ten del ranking ATP (è numero 11, è stato 9 in maggio). Eppure nei primi tre quadrimestri del 2013  -  con le  superstar mediatiche si ragiona sulla base dei quarter finanziari, come le grandi corporation  -  ha incassato qualcosa come 12 milioni di dollari tra premi e sponsorizzazioni. Quest'anno sta facendo nettamente meglio. Poi c'è l'indotto, ossia il giro d'affari che Kei crea nel suo paese e all'estero. A 24  anni, quel che riesce a guadagnare in premi va moltiplicato almeno per trenta in termini di fatturato consolidato. Secondo la rivista Forbes, che se ne intende, "Nishikori è il sogno di ogni sponsor". Uniqlo, che fornisce l'abbigliamento a Kei e a Djokovic, dice che "la sua popolarità e il suo grande appeal ne fanno il nostro partner perfetto". Metà degli sponsor di Nishikori sono giapponesi, compreso quello che paga di più,  Nissin Foods. Tra i marchi globali che l'hanno sotto contratto ci sono Wilson, Adidas, TagHeuer e Delta. Dell'"azienda Nishikori" si occupa direttamente la IMG Tennis, la società dell'accademia di Bollettieri a Bradenton in Florida, dove Kei è tennisticamente cresciuto e risiede. Sono della IMG sia il suo coach, l'argentino Dante Bottini, sia l'uomo dei contratti, Olivier van Lindonk. Senza di loro, non fa un passo. Amatissimo in patria e dai nippoamericani, Nishikori guadagna tanto perché fa vendere tanto. E di tutto. Decine di giornalisti si occupano ogni giorno di lui e centinaia di fan lo seguono ovunque. Agli Slam di Melbourne e New York calano in massa. A Flushing Meadows se lo sono goduti per  2 ore e 5 minuti vedendolo alla fine lasciare le briciole a Odesnik: 6-2 6-4 6-2. Twitter @claudiogiua Argomenti monday's net us open 

NEW YORK - Apple starebbe lavorando a un iPad grande, con uno schermo da 12,9 pollici. Lo riporta la stampa americana. Secondo Bloomberg, che cita fonti trinceratesi dietro l'anonimato, la produzione dovrebbe partire entro il primo trimestre del prossimo anno ed entro il 2015 del maxi-iPad potrebbe essere sul mercato. Le indiscrezioni arrivano in attesa dell'evento in programma il prossimo 9 settembre, quando Apple dovrebbe presentare il nuovo iPhone . E mentre il colosso di Cupertino fronteggia il calo delle vendite dei suoi tablet da 9,7 e 7,9 pollici, dovuto al fatto che gli utenti cambiano l'iPad meno frequentemente di quanto Apple si aspettasse, oltre che alla concorrenza di Samsung e di altre società. Sempre secondo Bloomberg, Apple sta lavorando da almeno un anno con i suoi fornitori per realizzare device con lo schermo più grande. 
None Leggi i commenti I commenti dei lettori 

None Leggi i commenti I commenti dei lettori 
ROMA – Zenit San Pietroburgo, Porto, Bate Borisov, Apoel Nicosia e Maribor sono le prime cinque squadre a conquistare l'accesso alla fase a gironi della Champions League 2014-2015. Questo il verdetto delle gare di ritorno dei play-off andate in scena nella serata di martedì, con i restanti cinque confronti in programma poi mercoledì sera (compreso quello del Napoli che cerca l’impresa al San Mamès di Bilbao). ZENIT SAN PIETROBURGO AI GIRONI PER IL 4° ANNO DI FILA – Il primo club in ordine di tempo a staccare il pass per la principale competizione europea è lo Zenit San Pietroburgo. Dopo aver vinto 1-0 all'andata sul terreno dello Standard Liegi, la squadra allenata da Villas Boas davanti al proprio pubblico ha battuto i belgi per 3-0 qualificandosi così per il quarto anno consecutivo per la fase a gironi. Il risultato si sblocca alla mezz'ora quando Domenico Criscito trova spazio a sinistra, il suo cross scavalca il portiere Kawashima, che sfiora solo il pallone indirizzandolo verso Rondón, il quale da pochi passi non sbaglia. Sembra fatta per i padroni di casa, ma allo scadere del primo tempo arriva l'espulsione di Fayzulin a ridare speranze allo Standard. Per i belgi Louis impegna Lodygin con un pericoloso rasoterra, la squadra di Guy Luzon vuole far pesare la superiorità numerica, tuttavia le speranza svaniscono quasi definitivamente quando Van Damme commette fallo in area su Smolnikov e Hulk trasforma il rigore del 2-0 al 54'. Anche con un uomo in meno, lo Zenit continua a dominare. Kawajima nega il gol a Shatov ma non può nulla sul tiro preciso di Hulk, che al 58' lo infila in uscita dopo aver saltato tre difensori partendo dalla linea di centrocampo: è la doppietta personale che chiude i conti. PORTO REGOLA IL LILLA, SORPRESA A GLASGOW: MARIBOR ELIMINA IL CELTIC – Anche il Porto, dopo l'affermazione esterna di sette giorni fa a Lilla (0-1), sbriga la pratica sotto gli occhi dei propri tifosi, imponendosi stavolta per 2-0. A regalare ai lusitani un posto tra le 32 formazioni che saranno protagoniste del sorteggio di giovedì sono le segnature di Brahimi (48') e Martinez, che firma il raddoppio e affossa definitivamente i francesi a metà ripresa. La sorpresa del giorno arriva invece da Glasgow, dove il Maribor sgambetta a domicilio il Celtic dopo il pari per 1-1 del primo atto, imponendosi per 1-0 ed eliminando così i biancoverdi: è Tavares alla mezz'ora della seconda frazione a segnare la rete decisiva per gli sloveni. LARGHI SUCCESSI CASALINGHI PER APOEL NICOSIA E BATE BORISOV - Sfruttano a dovere il fattore campo al contrario Apoel Nicosia e Bate Borisov, centrando due nette vittorie casalinghe che valgono la promozione alla fase a gironi dopo gli 1-1 dell'andata. La formazione cipriota travolge 4-0 i danesi dell'Aalborg mettendo al sicuro la promozione già prima dell'intervallo con le marcature di Vinicius e De Vincenti. Con la qualificazione in tasca, l'Apoel domina e cala il tris con il subentrato Aloneftis, con il sinistro di Thelander dal limite a fissare il punteggio. Dal canto suo il Bate Borisov supera 3-0 lo Slovan Bratislava. A mettere la strada in discesa per i bielorussi è il gol di Gordeychuk al 41' pt, poi nel finale di partita, con gli slovacchi rimasti in dieci per l'espulsione di Soumah (seconda ammonizione al 79'), a dare al risultato proporzioni più ampie ci pensano Krivets e Rodionov nel giro di un minuto (84' e 85'). LE ALTRE CINQUE SFIDE PLAYOFF MERCOLEDì 27 – Mercoledì sera si completerà il quadro delle qualificate alla fase a gironi della Champions, queste le gare in programma (tra parentesi il risultato dell'andata): Arsenal-Besiktas (0-0) Bayer Leverkusen-Copenaghen (3-2) Athletic Bilbao-NAPOLI (1-1) Malmoe-Salisburgo (1-2) Ludogorets-Steaua Bucarest (0-1). Argomenti champions league Leggi i commenti I commenti dei lettori 
None Leggi i commenti I commenti dei lettori 
