None Leggi i commenti I commenti dei lettori 
NEUSTIFT - Buona la prima, Giampiero Gasperini è soddisfatto del debutto a Neustift e non tanto per l'8-0 finale sullo Stubai: "Ci sono state indicazioni interessanti, ma è chiaro che adesso occorrerà lavorarci sopra. Ma la cosa più importante è che intorno a noi si è creato un bell'ambiente. Cè l'atmosfera giusta, era proprio quello che mi auguravo ed è stato così". Il nuovo Genoa non può che ripartire dal 3-4-3, ma anche dalla forza di andare in campo già dalla prima amichevole di luglio con quella che, a meno di cataclismi, sarà la formazione tipo con la quale affacciarsi al nuovo campionato, ovviamente con Perin (che comunque ha già raggiunto in ritiro) trai pali. Antonelli già out alla prima uscita stagionale, difficilmente potrà dare un contributo importante. Potrebbero, invece, candidarsi ad un posto Rigoni ed Edenilson, trattative di mercato molto ben avviate, e Greco. Ma l'idea di partenza di Gasperini è già delineata: De Maio, Burdisso e Marchese a formare la linea difensiva e Rosi, Sturaro, Bertolacci e Antonelli quella di centrocampo. Ed è anche chiaro come Gasperini vuole che si muova il tridente d'attacco, dove Matri fa il terminale centrale con Perotti e Kucka ai lati. I due esterni giocano a piedi invertiti, ovvero il mancino Perotti a destra e Kucka, che è destro, a sinistra. Però non sono ruoli fissi, i due si invertono spesso, in modo da non dare punti di riferimento prestabiliti ai marcatori avversari. Kucka è perfettamente ristabilito dall'incidente al ginocchio, al di là dei due gol che ha segnato, lo dimostra non avendo paura nei contrasti e mettendoci sempre la gamba. Matri ha confermato che è il centravanti con le caratteristiche ideali per il gioco di Gasperini. Fa movimento, tiene palla, fa salire i compagni e non è egoista, tanto da dare la sensazione di provare lo stesso piacere nello smarcare un compagno davanti al portiere avversario che nell'andare in gol in prima persona, come quando sull'assist di Antonelli rinuncia ad un gol quasi sicuro per dare la palla a Sturaro che, da quella posizione, davvero non poteva sbagliare. E quando di tacco smarca in area Antonelli, puntuale nella scelta di tempo per l'inserimento, l'azione non si concretizza col gol ma Gasperini è soddisfatto comunque perché è il bis di una giocata fatta ieri in allenamento e sta dunque a significare che si tratta di uno schema studiato Genoa p. t. (3-4-3): Bizzarri  -  De Maio, Burdisso, Marchese  -  Rosi, Sturaro, Bertolacci, Antonelli  -  Perotti, Matri (13' Ribas), Kucka (13' Panico). Genoa s. t.: (3-4-3): Donnarumma  -  Izzo, De Maio (15' Moro Hallassan), Marchese (15' Mandragola) -  Sampirisi, Cofie, Greco, Antonelli (5' Santana)  -  Ragusa, Matri, Kucka. Reti: 23' pt Rosi, 30' pt Sturaro, 34' pt e 9' st Kucka, 44' pt e 3' st Matri, 29' st Panico, 41' st Ribas Argomenti genoa matri gian piero gasperini 
None Leggi i commenti I commenti dei lettori 
di ROBERTO MARCELLETTI FIRENZE - Nella semifinale di World League a Firenze L'Italia crolla 0-3 (11-25, 23-25, 20-25) sotto i colpi di un Brasile in grande forma. Che ora trova in finale (ore 20.30) gli Stati Uniti. Gli americani, nell'altra semifinale, rifilano un 3-0 all'Iran. I tifosi toscani, di certo, si aspettavano un'altra Italia, capace di lottare e giocarsi la partita punto a punto. Invece la serata è da cancellare, da dimenticare in fretta. Finale per il terzo posto contro l'Iran, obiettivo confermare il bronzo dell'anno scorso. Questa medaglia d'oro, nel ricco medagliere dell'era Berruto, tarda ad arrivare. E la finale sfuggita rappresenta un'occasione persa visto la bella vittoria contro gli Stati Uniti nel girone di qualificazione. In compenso nelle ultime manifestazioni mondiali l'Italia arriva per sette volte tra le prime quattro. Ora testa, cuore e gambe sono rivolte al mondiale in Polonia che inizia a fine agosto. La ventinovesima sfida tra le due nazionali nella World League rompe la situazione di parità e lancia i brasiliani a quindici successi contro i quattordici azzurri. In casa azzurra tutto gira storto, praticamente nel primo set la squadra rimane negli spogliatoi e negli altri due gioca male. A parziale attenuante l'assenza dell'infortunato Jiri Kovar. Per il resto difficoltà in ricezione su battute non trascendentali, la serata no al servizio e un muro comparso solo nel finale di secondo set (quattro totali contro gli undici dei sudamericani) sono alcuni dei fattori negativi della semifinale azzurra. L'attacco non gira con il mancato apporto di Zaytsev che non entra in partita e comincia a fare punti dal secondo set in poi fino a raggiungere quota nove punti. Il miglior realizzatore azzurro è Simone Buti con 10 punti (77 per cento in attacco), entrato dalla panchina. Viceversa l'avversario tiene sempre sotto pressione Birarelli e compagni e può contare su un muro granitico e maggiore affidabilità al servizio. Il giovane Lucarelli è perfetto top scorer con 13 punti. In evidenza il solito Wallace con 10 punti e Lucas 11 punti. Ma sono tutti gli attaccanti, chiamati a turno dalla regia del giocatore di Modena Bruno, a fare la differenza. Il Brasile forza subito in battuta e mette in difficoltà l'Italia. La formazione allenata da Bernadinho gioca con la massima concentrazione e concede poco. In attacco sbaglia raramente e varia i colpi in ogni zona della rete. In difesa si vedono cose egregie. Bruno fa girare gli uomini a sua disposizione, infatti chiudono con tre punti a testa Lucarelli, Wallace, Sidao e Lucas. Un gruppo che gira. Per la squadra azzurra il set è compromesso e lo svantaggio diventa importante. Il ct Berruto cambia qualcosa al centro e punta sull'esperienza di Buti, lasciando in panchina la freschezza atletica del giovane Matteo Piano. A dare il senso della debacle lo zero nella casella dei punti per Zaytsev (sostituito da Vettori). Il Brasile è devastante in tutto, per gli azzurri è notte fonda: il risultato è umiliante. Il secondo set è più combattuto, l'Italia, però, non brilla. Il Brasile aspetta la fase centrale per scappare via. Eppure in avvio l'Italia prende coraggio, sbaglia ancora troppo dalla linea dei nove metri (sette totali nel set), ma lotta alla pari. Buti rimane in campo e la regia di Travica prova a variare le soluzioni offensive. Il Brasile non gioca in maniera perfetta e questo aiuta Birarelli e compagni. Berruto cambia il palleggiatore si affida a Baranowicz, con Travica in panchina. I verdeoro crescono tanto e i ragazzi in maglia azzurra fanno vedere le migliori cose nel finale di parziale (fanno i primi tre muri della partita). Non basta al secondo tentativo Lucarelli regala il doppio vantaggio agli ospiti. La musica non cambia anche nel terzo e conclusivo periodo di gioco. L'Italia insegue e cerca di trovare qualche soluzione per arginare la differenza dal Brasile. In campo rimane Baraniowicz in regia e Buti al centro. Finale scontato con i verdeoro a fare festa per la finale raggiunta. Nell'altra semifinale gli Stati Uniti piegano nettamente l'Iran 3-0, apparso stanco e appagato del grande cammino fatto finora. In evidenza il neo acquisto di Verona Taylor Sander (17 punti), punto di riferimento tra gli attaccanti per il regista Christenson. Buono l'apporto dei centrali Lee (11 punti) e Holt (11 punti), efficaci anche al servizio. La squadra d'oltreoceano supera gli asiatici in ogni fondamentale a cominciare dalla battuta (sette a uno sempre per i ragazzi americani) fino al muro (sette contro uno iraniano) e domina la gara senza problemi. Semifinali Stati Uniti-Iran 3-0, Italia-Brasile 0-3. Domenica Finale terzo posto ore 17.30 Italia-Iran, Finale primo posto ore 20.30 Brasile-Stati Uniti. Argomenti volley world league 2014 Leggi i commenti I commenti dei lettori 
