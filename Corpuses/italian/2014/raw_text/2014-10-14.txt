"Non useremo gli agenti della polizia municipale, ma gli ausiliari del traffico per controllare la nuova Ztl San Salvario". I vigili nemmeno nella fase iniziale si metteranno a controllare gli accessi della Ztl notturna che debutterà tra dicembre e gennaio per mettere un freno al traffico legato alla movida. Una limitazione dalle 21 alle 7 nel quadrilatero caldo del quartiere. Il controllo sarà affidato agli ausiliari. Nessuna verifica sul perimetro della nuova Ztl, dove saranno sistemati i cartelli che avviseranno del divieto di accesso notturno. Gli ausiliari interverranno sulle auto in sosta: "Ai residenti daremo un tagliando speciale — spiega l’assessore alla Viabilità Claudio Lubatti — solo chi lo avrà sarà autorizzato a entrare e parcheggiare dalle 21 alle 7. Gli ausiliari avranno il compito di verificare se i mezzi parcheggiati sono in regola e di fare i verbali". Il quadrilatero in questione va da corso Vittorio a corso Marconi e da via Nizza a via Madama Cristina. Il ricorso agli ausiliari è per non impegnare i vigili, già utilizzati per il pattuglione, sui varchi di accesso. Sulla Ztl di San Salvario interviene il presidente della FiepetConfesercenti, Fulvio Griffa: "Basta agli annunci prescindendo dal confronto con le categorie. Dopo via Roma ora la Ztl su San Salvario. Riteniamo che sia meglio la strada del dialogo e della concertazione nel caso di provvedimenti sul traffico che hanno tanto più successo e sono tanto più efficaci quanto più sono il frutto di condivisione fra tutti". Argomenti ztl san salvario ausiliari del traffico 
None Leggi i commenti I commenti dei lettori 

ROMA – La Germania frena ancora, il Portogallo si rialza, crolla la Grecia, Serbia e Albania danno un pessimo spettacolo, costringendo l'arbitro Atkinson a sospendere il match per rissa. La terza serata di qualificazioni mondiali regala emozioni in serie. Reduci dal sorprendente ko in Polonia, i campioni del mondo in carica si fanno incredibilmente bloccare sull'1-1 a Gelsenkirchen dall'Irlanda. Illusi dal gol di Kroos, che al 71' aveva finalmente piegato la resistenza degli ospiti con un gran destro da 25 metri, gli uomini di Loew si sono fatti riprendere al 94' da O'Shea che ha battuto Neuer anticipando Hummels con un bel tocco al volo d'esterno destro su cross dalla sinistra di Hendrick. LA SCOZIA BLOCCA LA POLONIA – L'Irlanda resta così in vetta del gruppo D assieme alla Polonia che ha pareggiato in extremis (2-2) con la Scozia al termine di 90' ricchi di emozioni. Vantaggio dei padroni di casa (12') con un preciso destro dal limite di Maczynski. I britannici non ci stanno e ribaltano la situazione (18' e 57') con un bel piatto destro di Maloney su assist dalla sinistra di Anya e con un tocco in scivolata di Naismith su punizione dalla trequarti di Morrison. La Polonia non ci sta e ristabilisce la parità al 78' con un forte sinistro in diagonale di Milik. Nell'ultima gara del girone, agevole successo della Georgia a Gibilterra: 0-3 targato Gelashvili, Okriashvili e Kankava. SERBIA-ALBANIA, CHE VERGOGNA – A Belgrado succede di tutto durante Serbia-Albania (gruppo I). Dopo un fitto lancio di petardi e fumogeni da parte dei tifosi serbi, che induce l'inglese Atkinson a fermare la gara al 41', sullo 0-0, compare sopra il campo un drone con una bandiera kosovara. Mitrovic la strappa via e ne segue un'accesissima rissa in campo, con i giocatori dell'Albania a scagliarsi contro il serbo, difeso dai compagni, tra cui Kolarov e Nastasic. L'arbitro, nel tentativo di sedare gli animi, decide, così, di sospendere definitivamente il match. Da segnalare che poco prima il "laziale" Cana aveva sfiorato per un nulla il gol del vantaggio per la squadra di De Biasi. RONALDO RIALZA IL PORTOGALLO – In attesa di vedere quali decisioni prenderà la Uefa, nel girone si registra il riscatto del Portogallo che in pieno recupero (95') strappa una vittoria pesantissima a Copenaghen contro la Danimarca. Il fuoriclasse lusitano riscatta un clamoroso errore commesso in avvio di ripresa segnando il gol vittoria con un perentorio stacco di testa su cross dalla destra di Quaresma. La Danimarca recrimina per un palo colpito nel primo tempo da Krohn-Dehli. GRECIA, E' CRISI – Nel gruppo F si fa critica la situazione della Grecia di Ranieri, battuta in casa anche dall'Irlanda del Nord. Gelata dal gol a freddo (9') di Ward sugli sviluppi di un angolo, la squadra ellenica non si è mai rialzata. E dopo aver rischiato di capitolare già prima della fine del tempo (traversa di Lafferty) ha incassato il colpo del ko in avvio di ripresa (51') dallo stesso ex attaccante del Palermo che ha infilato l'intera retroguardia di casa in contropiede. Nello stesso girone da segnalare l’importante successo della Romania in Finlandia (0-2) firmato da una doppietta di Bogdan Stancu (54' e 83'). Sale anche l’Ungheria che vince nelle Far Oer con il minimo sforzo (0-1) grazie a una rete in mischia di Szalai al 21'. LA SVIZZERA SI RILANCIA – Infine la Svizzera di Petkovic riscatta la sconfitta all'esordio con l'Inghilterra vincendo per 0-4 a San Marino. In evidenza l'ex attaccante del Novara Seferovic, autore di una doppietta. A segno anche l'ex "napoletano" Dzemaili e Shaqiri. Come a Wembley, comunque, grande protagonista del match è stato il portiere dei padroni di casa Simoncini che, nel finale, si è tolto anche la soddisfazione di parare un rigore a Rodriguez. Argomenti qualificazioni euro 2016 Leggi i commenti I commenti dei lettori 
None Leggi i commenti I commenti dei lettori 
