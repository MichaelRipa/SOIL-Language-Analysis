ROMA - Dopo mesi e mesi di rinvii, la giunta per le autorizzazioni e per le le immunità del Senato ha preso la sua decisione sul caso Azzollini e il Pd si è spaccato: tutto il gruppo ha votato contro la richiesta di utilizzo delle intercettazioni a carico del senatore di Ncd e il relatore, l'ex pm  Felice Casson, si è sospeso dal gruppo. Ora si dovrà nominare un nuovo relatore. Ma in Aula si va con la proposta di non autorizzazione all'utilizzo delle intercettazioni. La giunta ci ha messo 9 mesi a votare sulla richiesta di autorizzazione all'uso delle intercettazioni di Antonio Azzollini (Ncd), presidente della Commissione bilancio del Senato, trasmessa a Palazzo Madama dalla procura di Trani nell'ambito dell'inchiesta sul porto di Molfetta. Il gruppo Pd, dopo aver chiesto dieci minuti di sospensione dei lavori parlamentari, ha votato no alla richiesta dei pm che invece era sostenuta dal relatore, il collega di partito Felice Casson. Vistasi bocciata la proposta dal suo stesso gruppo, Casson si sarebbe immediatamente sospeso dal gruppo. Il presidente della giunta, Dario Stefano (Sel), dovrà ora nominare un nuovo relatore, per l'Aula, tra quelli che hanno detto 'no' alla proposta del relatore. In Aula, la giunta si presenterà comunque proponendo di respingere la richiesta della procura di Trani. I magistrati pugliesi avevano chiesto di poter utilizzare le intercettazioni e i tabulati telefonici relativi all'utenza del senatore, alfaniano ed ex sindaco di Molfetta, indagato dal gennaio scorso nell'inchiesta su una presunta frode da 150 milioni di euro legata ai lavori del nuovo porto di Molfetta. Azzollini sarebbe indagato anche per reati ambientali in relazione alla mancata bonifica dei fondali del porto. Argomenti giunta per le autorizzazioni senato felice casson Leggi i commenti I commenti dei lettori 
Leggi i commenti I commenti dei lettori 

Il Comune di Milano comincerà senza "alcun dubbio" a trascrivere i matrimoni fra persone dello stesso sesso celebrati all'estero. Lo ha rimarcato il sindaco del capoluogo lombardo, Giuliano Pisapia, ai microfoni del Tg1. "Non ho alcun dubbio - ha risposto Pisapia alla domanda se continuerà la trascrizione o meno - tanto più che il consiglio comunale a larghissima maggioranza ha chiesto al sindaco, che già aveva questa intenzione, la trascrizione dei matrimoni celebrati all'estero". Il tutto mentre Il ministro dell'Interno, Angelino Alfano, invia una circolare ai prefetti affinché invitino formalmente i sindaci a cancellare le trascrizioni delle nozze gay contratte all'estero. "Voglio aggiungere - ha proseguito il sindaco di Milano - che è la stessa legge che prevede espressamente che l'ufficiale di stato civile deve trascrivere il matrimonio celebrato all'estero, salvo che non sia contrario all'ordine pubblico. Ma la Corte costituzionale ha detto recentemente che non c'è contrarietà all'ordine pubblico". "Questi temi sono di competenza del parlamento su proposta del governo o anche su proposta del parlamento stesso - ha concluso Pisapia - Ma stiamo parlando del matrimonio fra omosessuali, non certo della trascrizione di un matrimonio che nel Paese in cui è stato celebrato è del tutto legittimo e regolare". Argomenti nozze gay giuliano pisapia angelino alfano Leggi i commenti I commenti dei lettori 
"Come Regione saremo al fianco di questi ragazzi, li sosterremo". Con queste parole il presidente della Regione Lazio, Nicola Zingaretti, ha riassunto il senso della sua visita al cinema America occupato, nella sua attuale sistemazione, in un ex forno di piazza San Cosimato , accanto allo stabile sgomberato a inizio settembre. Zingaretti, accompagnato dal vicepresidente Massimiliano Smeriglio, ha visitato le stanze del nuovo locale in cui i ragazzi si sono sistemati, adiacente all'ex cinema. "Sono qui in visita - ha spiegato - perché sollecitato da un invito, e per dare una mano a chi se la merita". E ancora: "Se nei prossimi giorni dovesse farsi avanti una cordata pronta a rilevare la struttura dell'ex forno di piazza San Cosimato sappia che noi siamo disponibili, entro il rispetto delle regole, a costruire protocolli che sostengano le loro iniziative culturali", sottolineando come la Regione non può intervenire nell'acquisto diretto dello stabile. Nei giorni scorsi gli ex occupanti avevano inviato una lettera aperta destinata proprio a Zingaretti e al sindaco di Roma, Ignazio Marino . Il quale, al momento, non ha risposto. Nella missiva, ironicamente intitolata "Con rispetto pedalando", i ragazzi sottolineavano l'importanza storica del cinema America, nel cuore di Trastevere, e richiamando l'interesse espresso sulla vicenda persino dal presidente della Repubblica Giorgio Napolitano chiedevano alle autorità locali di "manifestare pubblicamente quali sono le loro intenzioni" in merito. Un invito che Zingaretti ha dunque accolto, recandosi in visita ed esprimendo il suo sostegno all'avventura dei ragazzi. Durante l'incontro, Zingaretti si è informato sui progetti del gruppo. "Chi vuole investire - ha ribadito - sappia che siamo disponibili a dare una mano". Soddisfatti i ragazzi del cinema. "Discuteremo insieme quello che ci ha detto Zingaretti" dice Valerio. "Marino? E' l'unico che non ha ancora risposto" - aggiunge - "non capiamo il motivo di questo atteggiamento". Argomenti regione lazio cinema america trastevere nicola zingaretti valerio carocci 
None Leggi i commenti I commenti dei lettori 
None Leggi i commenti I commenti dei lettori 
