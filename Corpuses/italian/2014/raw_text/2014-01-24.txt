None Leggi i commenti I commenti dei lettori 
None Leggi i commenti I commenti dei lettori 
UNA palazzina di due piani è crollata ieri sera ad Andria, in via Teresita, una traversa di via Ferrucci, nel centro storico a pochi passi dal Municipio. A causare il crollo, secondo una prima ricostruzione fatta dai vigili sulla base di alcune testimonianze, forse un'esplosione dovuta ad una fuga di gas. Sul posto sono subito scattati i soccorsi. Nel crollo sono rimaste ferite due persone che erano al primo piano della palazzina. La famiglia che abitava al secondo piano non era in casa al momento del crollo. [[ge:rep-locali:rep-bari:76885658]] E' stato trasferito al Policlinico di Bari, dove è ricoverato con riserva di prognosi, il più grave dei due feriti nel crollo della palazzina avvenuto ieri sera ad Andria quasi certamente a causa di una fuga di gas. Si tratta di un uomo di 65 anni che ha riportato ustioni sul 15% del corpo. L'altra persona ferita è una donna di 80 anni che è ricoverata nell'ospedale Bonomo di Andria con lesioni lievi. Questa mattina sono ancora in corso i lavori di messa in sicurezza del sito, la strada è stata liberata dalle macerie, ma è ancora chiusa al traffico. Da ieri sera, inoltre, i vigili del fuoco hanno fatto evacuate tre palazzine, due attigua a quella crollata e l'altra sulla parte opposta della strada, in attesa di compiere le verifiche statiche per escludere ulteriori pericoli. Sono inoltre ancora in corso accertamenti per confermare l'ipotesi che il tutto sia stato causato da una fuga di gas. Argomenti andria crollo 
Insospettita per aver trovato nella spazzatura quelle fialette di acido muriatico vuote, si era improvvisata detective e aveva piazzato una microcamera all'interno di una sveglia. E la telecamera aveva ripreso suo marito che, con un contagocce, le versava il veleno in una bottiglietta. La stessa dalla quale, alcuni giorni prima, la donna aveva bevuto un sorso d'acqua che le aveva bruciato la bocca. Era il marzo dell'anno scorso e la donna aveva sporto denuncia alla polizia, che aveva tratto in arresto Eliseo Bongiorno, 67 anni, falegname di Dalmine in pensione, con l'accusa di tentato omicidio aggravato dal legame di parentela. Ora il pm ha chiesto per lui l'archiviazione perché il quantitativo di acido che l'uomo aveva messo nella bottiglietta della moglie era, secondo una perizia, insufficiente a causarle la morte. Lo stesso ex falegname aveva sempre ammesso le proprie responsabilità, giurando però di non aver mai voluto uccidere la donna. "Volevo solo farla stare un po' male, così avrebbe smesso di organizzare i pellegrinaggi da padre Pio e di ascoltare Radio Maria tutto il giorno. Si dedica completamente a quello...", aveva spiegato al giudice. La moglie si era fatta aiutare nelle indagini fai-da-te da un figlio che vive ancora con la coppia, sposata da 39 anni. I primi sospetti della donna erano arrivati a febbraio: dopo aver bevuto, la moglie si era sentita poco bene. Da lì l'idea di collocare la microcamera e riprendere il marito, scoprendolo un avvelenatore. La stessa donna aveva anche fatto analizzare il contenuto della bottiglietta dalla ditta dove lavora, che produce detersivi, e aveva scoperto la sostanza nociva. La donna si è opposta alla richiesta di archiviazione. 
BERLINO – La Bundesliga riparte dopo la lunga sosta invernale sempre nel segno dello strapotere del Bayern Monaco. Nell’anticipo della 18esima giornata del massimo campionato tedesco, primo atto del girone di ritorno, la squadra di Pep Guardiola si è imposta 2-0 sul campo del Borussia Mönchengladbach (terzo in classifica) fin qui fortino inespugnabile, rafforzando così la sua leadership e avvicinandosi al 24° titolo nazionale. La formazione bavarese sale infatti a 47 punti, con 10 lunghezze di vantaggio sul Bayer Leverkusen, impegnato sabato a Friburgo. GOTZE SBLOCCA IN AVVIO, MULLER CHIUDE I GIOCHI DAL DISCHETTO – Nonostante l’assenza per problemi fisici di uomini chiave come Schweinsteiger e Ribery (6 reti e 9 assist per il francese nell’andata), sostituito sul settore sinistro dell’attacco dallo svizzero Xherdan Shaqiri, e con inizialmente in panchina l’olandese Arjen Robben, al rientro dopo un infortunio alla coscia (a destra era schierato Thomas Müller), il Bayern impiega appena sette minuti per sbloccare il match al Borussia Park. A portare in vantaggio la capolista è Mario Götze (5° centro per l’ex Dortmund), preferito dal tecnico spagnolo a Mario Mandzukic come punto di riferimento offensivo. Poi, in avvio di ripresa (8′ st), a mettere al sicuro il risultato è il rigore trasformato da Müller (8° gol stagionale) e concesso per un fallo di mano di Granit Xhaka. BAYERN IMBATTUTO DA 42 PARTITE, GLADBACH RISCHIA DI PERDERE 3° POSTO -  Grazie a questo successo esterno (15esima vittoria in 18 turni) la squadra bavarese, campione del mondo per club in dicembre, allunga a 42 incontri la propri striscia di imbattibilità in campionato, mentre la prima sconfitta casalinga del Mönchengladbach offre al Borussia Dortmund la possibilità di rigudagnare la terza posizione, in caso di affermazione o pareggio sabato contro l’Augsburg. Argomenti calcio tedesco bayern monaco Leggi i commenti I commenti dei lettori 
E' diventata critica in serata la situazione dei mezzi pubblici  in città a causa dello sciopero di 24 ore proclamato dal sindacato autonomo Usb. Mentre in mattinata i disagi sono stati limitati, con adesione, secondo i sindacati, del 30 per cento, nel corso della giornata bus e tram si sono diradati e intorno alle 20,30 è stato sospeso il servizio della metropolitana, creando più di un disagio tra chi utilizza la linea 1.  Secondo i sindacati nel pomeriggio è stata dell'80 per cento l'adesione allo sciopero mentre per l'azienda è stata del 33 per cento tra gli autisti. Numeri che in ogni caso sono superiori alla rappresentanza Usb all'interno di Gtt Nel pomeriggio c'è stato anche un presidio a Porta Nuova, con unaz presenza di autisti piuttosto ridotta. Argomenti gtt scioperi disagi 
None Leggi i commenti I commenti dei lettori 
FORT WORTH - A Marlise Munoz deve essere staccata la spina. Lo ha stabilito il giudice R. H. Wallace, ordinando all'ospedale del Texas dove la donna è ricoverata dal 26 novembre scorso in coma irreversibile, di interrompere il sostegno delle macchine salva-vita. Munoz, incinta e cerebralmente morta, è tenuta in vita dall'ospedale John Peter Hospital di Fort Worth contro la volontà della famiglia della donna. Il Texas è uno degli stati che proibiscono al personale sanitario di interrompere la vita di una donna incinta. Sia la donna che il marito, Erick, sono infermieri e lui dice che si erano promessi a vicenda che non avrebbero consentito che l'altro rimanesse tenuto artificialmente in vita se dichiarato cerebralmente morto. Anche i genitori della giovane donna erano d'accordo con la battaglia legale del marito. Il feto, che ora ha raggiunto le 22 settimane, mostra chiari segni di malformazione. La giustizia americana, dunque,  si è schierata con la famiglia di Marlise Munoz . La storia di Munoz ha spaccato l'America e riaperto un dibattito bioetico. Una vicenda, quella di Munoz, che per alcuni versi ricorda quella italiana recente di Carolina Sepe, che ha partorito dopo quattro mesi di coma vegetativo, vittima di uno sparo alla testa in una lite e che è morta il 4 gennaio all'ospedale Cardarelli di Napoli. Ma anche un caso Terri Schiavo alla rovescia che divide l'opinione pubblica, come la recente polemica su Jahi McMath, una tredicenne dichiarata cerebralmente morta dopo un intervento banale alle tonsille: il suo cuore batte ancora, ma i genitori non si sono rassegnati e l'hanno fatta trasportare in una struttura dove il suo corpo possa continuare a vivere in parallelo alla loro speranza che non vuole morire. Diverso, quasi all'opposto, il caso Munoz. La donna è crollata sul pavimento della cucina lo scorso novembre per un embolo ai polmoni. I genitori e il marito erano pronti a dirle addio nell'unità di rianimazione del John Peter Hospital di Fort Worth, quando hanno appreso che l'ospedale non avrebbe esaudito la loro richiesta di staccare la spina. Per Lynne Machado, la madre di Munoz, "non è questione di essere pro-choice o o pro-life": è in gioco "la volontà di nostra figlia che lo stato del Texas non intende rispettare". L'ospedale ha insistito sul fatto che non fa altro che obbedire alla legge: approvata nel 1989 e emendata dieci anni dopo, proclama che nessuno può negare a una paziente incinta le terapie salvavita. Sono 31 negli Usa gli Stati che limitano il potere di staccare la spina a donne incinte malate terminali a prescindere dai desideri della paziente o della famiglia. Il Texas è tra i 12 con le norme più restrittive che impongono il proseguimento delle terapie a prescindere dallo stato di avanzamento della gravidanza. Argomenti texas stati uniti - usa 
