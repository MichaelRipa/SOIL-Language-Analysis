FIRENZE – “Perdere questa sera sarebbe stata una beffa. Pareggiare cosi’ e’ stata invece una grande dimostrazione di volontà”. Vincenzo Montella ha parole d’elogio per lo spitiro di reazione mostrato dalla sua Fiorentina, che ha recuperato con caparbietà il risultato con il Paok Salonicco , nella partita valida per il quarto turno del girone K di Europa League, ottenendo il passaggio del turno. MONTELLA: “CREATO TANTO MA SBAGLIATO TROPPE VOLTE ULTIMA SCELTA” – “La gara di questa sera e’ lo specchio della nostra stagione – il giudizio dell’allenatore gigliato – Abbiamo fatto una grandissima interpretazione, poi abbiamo dei momenti nella partita di deconcentrazione che paghiamo. Abbiamo fatto tanto ma forse abbiamo sbagliato troppe volte l’ultima scelta. Sarei piu’ preoccupato se la squadra non creasse, se non avesse armonia, se non avesse voglia di vincere. Sul gol del Paok ho richiamato l’attenzione dell’arbitro perche’ forse non si e’ accorto insieme al quarto uomo che la palla fosse uscita. La formazione greca ha dimostrato grande compattezza, carattere, con giocatori di personalita’. Ho letto a fine partita uno stato d’animo non felicissimo della squadra perche’ voleva vincere. E’ bello questo per un allenatore perche’ anch’io volevo vincere”. [[ge:rep-locali:repubblica:99951141]] “GOMEZ SI E’ ALLENATO POCO E NON PUO’ ESSERE LUCIDO SOTTOPORTA” – Quindi il tecnico dei viola concede qualche giudizio sui singoli. “Gomez? Bisogna essere obiettivi ed ottimisti con lui: non ha avuto una continuita’ di allenamenti nell’ultimo anno e mezzo e quindi non puo’ essere lucido sottoporta – spiega Montella – ma sono ottimista perche’ grazie alla squadra ha creato molto. Mi aspetto di piu’ da lui guardando nell’immediato ma non mi fermo al presente e basta, quindi lo giudico complessivamente. Marin e’ entrato bene, ha bisogno di minutaggio. Ha bisogno di conoscere i compagni, ma ci da’ imprevedibilita’ pur non avendo finalizzazione. Adesso avremo due giorni per pensare alla gara difficile, delicata in chiave classifica contro il Napoli, un’avversaria impegnativa, visto che i partenopei hanno giocatori validissimi”. PASQUAL: “VOLEVAMO VINCERE MA VA BENE LO STESSO” – Il capitano Manuel Pasqual e’ l’uomo partita per la Fiorentina. Il suo gol direttamente su calcio di punizione a due minuti dal termine ha permesso alla viola di non uscire sconfitta e soprattutto di staccare in anticipo il biglietto per i sedicesimi di Europa Leagiue. “E’ stato un gol importante per la squadra che questa sera ha giocato una grande partita, che ha preso gol su una ingenuita’, con il Paok che non aveva creato fino a quel momento nessun pericolo – sottolinea il laterale sinistro ai microfoni di Premium Calcio – Peccato perche’ volevamo uscire vittoriosi, ma va bene cosi’. Siamo ai sedicesimi e ora possiamo pensare ad arrivare primi nel girone e giocare un gran campionato da qui alla fine”. “LO SMOKING? DA DUE ANNI QUESTA SQUADRA SE L’E’ TOLTO…” – Un gol che il capitano dei gigliati ha dedicato allo sfortunato Bernardeschi, mostrando la maglia del giovane giocatore viola. “E’ un pensiero della squadra nei confronti di Fede che ha subito questo brutto infortunio. Ci dispiace perche’ e’ un ragazzo che stava facendo bene”, aggiunge Pasqual, prima di replicare alle parole del compagno Pizzarro che in settimana ha parlato di una Fiorentina che deve svestire lo smoking. “Sono due anni che questa squadra si e’ tolta lo smoking facendo qualcosa di importante”. Ora sotto con la sfida di campionato contro il Napoli. “Vogliamo vincere perche’ dobbiamo tornare in corsa per le prime posizioni, per l’Europa League che e’ il nostro obiettivo minimo quest’anno”. Argomenti fiorentina europa league vincenzo montella Leggi i commenti I commenti dei lettori 
NAPOLI – Cancellare la notte di Berna e dare continuità al successo ottenuto sulla Roma: era questo che Rafa Benitez voleva dal suo Napoli, che ha risposto alla grande battendo per 3-0 lo Young Boys . “Per noi, oggi, era importante fare almeno tre gol e non subirne – spiega l’allenatore spagnolo – non volevamo avere problemi, come accaduto l’anno scorso in Champions. Abbiamo lavorato bene, con intensità, fino alla fine e anche Rafael è stato bravo nella giocata nel finale. Ci sono tante cose positive, stiamo crescendo, cambiano i giocatori ma giochiamo bene lo stesso”. “PENSIAMO SEMPRE A UNA GARA ALLA VOLTA” – Crescono le ambizioni degli azzurri, dopo un avvio di stagione balbettante, ma il tecnico madrileno predica cautela e vive alla giornata: “Dove possiamo arrivare? Aspetto la gara di Firenze – dichiara Benitez – da affrontare con la mentalità giusta. La squadra sta crescendo, abbiamo una rosa con tanti giocatori. La nostra idea è quella di pensare a una partita alla volta e vedere dove arriviamo”. [[ge:rep-locali:repubblica:99951079]] “CRESCERE È PIÙ FACILE SE VINCI” – Importante è stata la risposta delle riserve, che hanno confermato una crescita di gruppo, che si estende a tutta la rosa e non si limita ai titolarissimi, un miglioramento globale suffragato anche dai risultati: “Sono felice, la squadra deve sempre crescere ma il risultato conta – ha concluso Benitez – Noi abbiamo fatto tante partite buone, con il Chievo, l’Udinese e anche con l’Atalanta: non abbiamo vinto e resta l’amarezza. La squadra deve crescere ed è sempre più facile farlo ottenendo un risultato positivo”. DE GUZMAN: “SONO FELICE, COMINCIO AD ADATTARMI” – È quasi senza parole l’eroe della serata, Jonathan De Guzman, sorridente ai microfoni al fischio finale: “Sono felice, abbiamo fatto una buona partita – commenta soddisfatto l’olandese, autore di una tripletta – abbiamo avuto tante occasioni. Abbiamo giocato bene contro la Roma e anche gara partita era importante per noi: è stata una buona partita per me, anche per giocare e adattarmi a questo tipo di gioco. Ripeto, sono felice”. Argomenti ssc napoli europa league rafael benitez Leggi i commenti I commenti dei lettori 
None Leggi i commenti I commenti dei lettori 
PERUGIA - Dopo le due cocenti delusioni (Treia e Piacenza) del mercoledì sera, la Champions league di volley fa tornare il sorriso alla pallavolo italiana. Merito di una bella vittoria della Sir Safety Perugia per 3-1 (25-23, 23-25, 25-23, 30-28) contro i vice campioni d'Europa in carica dell'Halkbank Ankara. Un successo che fa sognare la società umbra. Il gruppo allenato da Nikola Grbic si impone contro una delle favorite per la conquista del trofeo 2015 giocando una bella partita, soffrendo, con grande carattere (nelle rimonte) e personalità (nei momenti decisivi). Tra i padroni di casa grande serata per Maruotti (13 punti e 58 per cento in attacco) che crea parecchi problemi al muro avversario, del solito Atanasijevic con 20 punti (tre ace e due muri) e del centrale Simone Buti 11 punti, tre muri e due ace con un prezioso 67 per cento in attacco. Meno preciso, ma con un bottino alla fine di 13 punti, Fromm che chiude sotto il 40 per cento in fase offensiva. Ottimo l'ingresso in campo nel set decisivo del regista Paolucci che prende per mano la squadra quando ormai i turchi sognavano già il tie break. Ankara non riesce ad arrivare al tie break nonostante una prestazione superlativa di Sokolov autore di 22 punti (top scorer della partita) conditi da tre ace e quattro muri. Entra tardi nel match Juantorena che comunque alla fine piazza 16 punti seguito dall'altra stella il polacco Kubiak con 15 punti. Poco coinvolti nel gioco i centrali, l'Halkbank diventa prevedibile e favorisce il muro della Sir Safety. Alcuni big della formazione allenata da Bernardi, poi, sono apparsi in ritardo di condizioni e molto fallosi. I tanti errori in battuta nelle fasi clou completano la serata da dimenticare. Inizio scoppiettante della Sir Safety Perugia che sfrutta al meglio una brutta partenza dello squadrone turco. La formazione umbra trova in Maruotti un punto di riferimento importante. Insieme allo schiacciatore è tutto l'organico di casa a girare a mille. La rimonta di Ankara si infrange sulle certezze del gruppo allenato da Grbic. Nel secondo parziale l'Halkbank cresce in attacco e a muro, dall'altra parte Perugia cala in ricezione e nella fase offensiva. Gli ospiti scappano via, ma Perugia è con la testa sempre nella partita. La formazione umbra recupera e solo nel finale cede a Sokolov e compagni. Ankara porta a casa il set nonostante gli otto errori in battuta. A questo punto sembra una partita in discesa per la squadra diretta da Bernardi. Juantorena e soci aumentano il ritmo, mettono pressione e ottengono il primo importante vantaggio del terzo periodo. Serve la migliore Perugia per risalire e rientrare nel match grazie alla scelta, del regista De Cecco, di puntare sui centrali. Un turno al servizio di Fromm consegna alla Sir Safety un finale punto a punto. A decidere le sorti del set due muri ( De Cecco e Beretta) che portano Perugia di nuovo avanti. Uno spettacolare e folle quarto set regala a Perugia un successo pieno. Avvio disastroso degli umbri che lasciano via libera agli avversari. Poi l'ingresso in campo del palleggiatore Paolucci riapre il parziale e dà morale alla squadra. Una impressionante serie al servizio di Atanasijevic riapre definitivamente la partita. A completare l'opera arriva ci pensa il muro. La parte conclusiva  vede Perugia sprecare cinque palle match e alla sesta occasione un ace di Buti fa impazzire il Palaevangelisti. Argomenti volley volley champions league perugia volley Leggi i commenti I commenti dei lettori 
NAPOLI – Il Napoli dà continuità al successo sulla Roma e torna a far sentire il proprio urlo in Europa, vendicando la sconfitta di due settimane fa, in casa dello Young Boys. Al San Paolo, gli svizzeri cadono per 3-0, sotto i colpi del cannoniere che non ti aspetti: è De Guzman a firmare la tripletta che cancella la nottataccia di Berna e regala agli azzurri un prezioso match-point da sfruttare, tra due settimane, contro lo Sparta Praga (che stende lo Slovan con un netto 4-0). Al di là della prova dell’olandese, che rischia di mettere in discussione la titolarità di Marek Hamsik, il Napoli “B” convince come squadra, sul piano del gioco come su quello della tenuta fisica. Se si può trovare una pecca, nella prestazione odierna, è la stessa sottolineata da Benitez dopo il match con la Roma: gli azzurri segnano troppo poco rispetto all’enorme mole di palle-gol create. DOMINIO PARTENOPEO – Con soli tre effettivi confermati rispetto alla grande prova contro la Roma (Rafael, Koulibaly ed Insigne), Benitez non smentisce il proprio turnover, con De Guzman a fare da mezzapunta centrale alle spalle di Zapata. Gli azzurri appaiono, fin dai primi minuti, in totale controllo: gli inserimenti dei centrocampisti e il gran lavoro delle mezzepunte tengono in costante allarme la difesa di Uli Forte e c’è tanto lavoro per Mvogo, che si fa trovare pronto (soprattutto su Insigne), quando gli azzurri centrano la porta. Il portiere dell’Under 21 svizzera, però, non può nulla contro lo scirocco che spazza il San Paolo: in pieno recupero, il vento trasforma un traversone di De Guzman in un tiro velenoso che sorprende il portiere e regala l’1-0. L’unico momento di paura del primo tempo, per il Napoli, arriva verso metà frazione, quando Britos viene colpito alla testa in un’azione di gioco: l’uruguagio tiene duro finché può, poi esce precauzionalmente lasciando spazio a Ghoulam. [[ge:rep-locali:repubblica:99951079]] DE GUZMAN SORPRENDE TUTTI – Il cambio di marcia degli azzurri, evidente nelle ultime uscite, non viene smentito in questa serata europea: il Napoli, infatti, non molla la presa e continua a schiacciare gli ospiti, senza mai correre pericoli degni di questo nome (se non negli ultimissimi minuti). Ancora Insigne e Zapata sfiorano il raddoppio ma questa non è la loro notte: il colombiano, pungolato dal riscaldamento di Higuain a bordocampo, s’inventa una galoppata sul fronte sinistro, lasciandosi alle spalle due avversari e servendo il liberissimo De Guzman, che insacca per il raddoppio. A PRAGA PER CHIUDERE LA PRATICA – La richiesta di Benitez è chiara: vuole il terzo gol, per passare in vantaggio anche negli scontri diretti con gli elvetici. Il tecnico spagnolo mette in campo Callejon e Higuain ma non servono, De Guzman ha ancora la fame e la cattiveria giusta: Ghoulam crossa un pallone velenoso dalla sinistra, Rochat lo allontana debolmente servendo l’olandese, che controlla e scarica in rete. Sembra tutto perfetto, tutto secondo i piani, ma il Napoli rischia di rovinare tutto cadendo nel vecchio vizio di deconcentrarsi: per fortuna Rafael, nonostante il poco lavoro di questa serata europea, si fa trovare pronto sullo spunto di Nikci e lo mura in uscita bassa. È l’ultimo brivido, gli azzurri restano in vetta con lo Sparta Praga: proprio in casa dei cechi, tra tre settimane, una vittoria potrebbe valere primo posto e pass per i sedicesimi. TENSIONE PRIMA DELLA PARTITA - Da segnalare, prima della partita, alcuni momenti di tensione. Un gruppo di tifosi del Napoli ha infatti cercato di raggiungere i sostenitori dello Young Boys che stavano andando verso lo stadio. Le forze dell'ordine hanno evitato il contatto e sono state lanciate delle bottigliette che non hanno ferito nessuno. NAPOLI-YOUNG BOYS 3-0 (1-0) NAPOLI (4-2-3-1): Rafael, Mesto, Henrique, Koulibaly, Britos (37′ pt Ghoulam), Gargano, Inler, Mertens, De Guzman, Insigne (28′ st Callejon), Zapata (34′ st Higuain). (45 Andujar, 11 Maggio, 33 Albiol, 8 Jorginho). All.: Benitez YOUNG BOYS (4-2-3-1): Mvogo, Hadergjonaj, Vilotic, Von Bergen, Rochat, Sanogo, Bertone, Steffen, Gajic  (15′ st Kubo), Nuzzolo (15′ st Nikci), Hoarau (23′ st Afum). (1 Wolfli, 8 Lecjaks, 23 Sutter, 19 Zarate). All.: Forte ARBITRO : Hansen (Danimarca) RETI : nel pt 47′ De Guzman; nel st 20′ e 38′ De Guzman ANGOLI : 9-3 per il Napoli RECUPERO : 3′ e 3′ SPETTATORI : 15 mila. Argomenti ssc napoli europa league Leggi i commenti I commenti dei lettori 
FIRENZE – Missione compiuta, anche senza l’auspicato poker vincente per continuare la corsa a punteggio pieno. Dopo tre affermazioni, la Fiorentina non va oltre l’1-1 interno con il Paok Salonicco nella quarta giornata di Europa League, ma questo risultato basta comunque ai gigliati per garantirsi nel gruppo K il passaggio anticipato ai sedicesimi di finale. La squadra di Montella ha dominato al “Franchi” gli avversari, sprecando però troppo, in particolare nel primo tempo, specie con il rientrante Mario Gomez, per ora lontano parente del bomber di razza che vestiva la maglia del Bayern Monaco. Avrà modo di analizzare questo aspetto con i suoi l’ex Aeroplanino, che ora può concentrare le sue attenzioni sul campionato e magari utilizzare la competizione continentale per qualche esperimento, in attesa che l’infermeria si vada svuotando. TAFFERUGLI FUORI DALLO STADIO: PIETRO CONTRO UN PULLMAN DI TIFOSI GRECI – Prima della sfida attimi di tensione all’esterno dello stadio per alcuni tafferugli. Secondo le prime ricostruzioni fatte delle forze dell’ordine, sarebbe avvenuto un lancio di fumogeni fra alcuni gruppi di tifosi viola e supporters greci, con la polizia che e’ dovuta intervenire per fermare il tutto ed evitare eventuali contatti diretti proprio fra le opposte tifoserie. Inoltre un pullman di tifosi del Paok, che era scortato dalle forze dell’ordine verso il settore all’esterno del Franchi adibito al parcheggio, e’ stato fatto oggetto di lancio di pietre, con una di queste che ha colpito un vetro. Danni sono stati riportati anche dalla carrozzeria del pullman, anche se non si registrano al momento ne’ feriti, ne’ arresti. La circolazione nelle vie limitrofe allo stadio Franchi e’ andata in tilt per circa una ventina di minuti. FIORENTINA DOMINA MA SPRECA TANTO SOTTO PORTA – I padroni di casa vogliono vincere e ci mettono poco a prendere in mano il pallino. Al 6′ Vargas pesca a centro area Gomez, ma la deviazione del tedesco non trova lo specchio della porta. Tre minuti piu’ tardi il centravanti prova il pallonetto su assist di Lazzari, ma la conclusione e’ debole e Glykos blocca. Prima del quarto d’ora brivido per i tifosi toscani, quando  Athanasiadis libera Pereyra che entra in area ma calcia di sinistro fuori misura. Passato il pericolo, la Fiorentina aumenta io giri del motore. Vargas serve Gomez davanti al portiere ma la conclusione del tedesco e’ ancora fuori bersaglio. Poi è Gomez a smistare per l’accorrente Vargas che calcia in corsa, ma trova Glykos pronto alla ribattuta. Alla mezzora contropiede di Cuadrado che si ferma e serve una palla-gol per Super Mario che, pero’, di testa in tuffo la spedisce addosso al portiere. E sempre Glykos due minuti piu’ tardi si salva d’istinto sulla deviazione di Gonzalo Rodriguez su corner dalla sinistra. Prima dell’intervallo Cuadrado scende a destra e prova l’assist al centro per Gomez davanti al portiere, ma il passaggio e’ sbagliato. [[ge:rep-locali:repubblica:99951141]] PAOK COLPISCE CON IL NEO ENTRATO MARTENS – Al rientro in campo Anastasiadis cambia inserendo Maduro al posto di Pereyra, mossa che tatticamente complica le cose ai viola. Al 10′ Athanasiadis va in gol, ma era in fuorigioco. Sul capovolgimento di fronte, conclusione di Tomovic al quale risponde Glykos. Montella si affida a forze fresche come Marin e Borja Valero ma il match non si sblocca. Anzi al 37′, su uno svarione difensivo dei locali, il neo entrato Martens mette dentro da due passi su cross dall’out destro di Golasa prolungato da Athanasiadis. PASQUAL RIMETTE LE COSE A POSTO, GOL QUALIFICAZIONE DEDICATO A BERNARDESCHI – La reazione viola è tutta cuore, ma Gomez tira addosso al portiere da due passi, fallendo il pareggio. A due giri di lancette dal termine è il capitano Pasqual su punizione dal limite ad evitare una sconfitta beffa, un gol con dedica al giovane Bernardeschi che restera’ fuori cinque mesi per infortunio. E soprattutto un gol che permette di staccare il biglietto per i sedicesimi di Europa League. A volte, nel calcio come nella vita, occorre sapersi accontentare. FIORENTINA – PAOK 1-1 (0-0) FIORENTINA (4-3-3): Tatarusanu 6; Tomovic 6 (41’ st Babacar sv), Basanta 5.5, Gonzalo Rodriguez 5.5, Pasqual 6.5; Kurtic 6, Pizarro 6, Lazzari 5.5 (13’ st Marin 6); Cuadrado 6.5, Gomez 5.5, Vargas 6.5 (25’ st Borja Valero 5.5). (1 Neto, 28 Alonso, 34 Mancini, 5 Badelj). All.: Montella 6. PAOK SALONICCO (4-2-3-1): Glykos 7; Kitsiou 5.5, Vitor 5.5, Katsikas 5.5, Spyropoulos 5.5 (45’ st Tzavellas sv); Tzandaris 6, Tziolis 6; Salpingidis 5.5 (26’ st Martens 6.5), Golasa 6, Athanasiadis 6.5; F. Pereyra 5.5 (1’ st Maduro 6.5). (1 Itandje, 18 Koulouris, 22 Konstantinidis, 24 Pozatzidis). All.: Anastasiadis. ARBITRO: Delferiere (Belgio) 6.5. RETI: nel st 36’ Martens (P), 43’ Pasqual (F). AMMONITI: Kitsiou (P) per gioco falloso. ANGOLI: 4-2 per la Fiorentina. RECUPERO: pt 1’, st 3’ SPETTATORI: 15.316, incasso 197.668 euro (paganti 4705, incasso 77.433; abbonati 10.611, quota 120.235). Argomenti fiorentina europa league Leggi i commenti I commenti dei lettori 
