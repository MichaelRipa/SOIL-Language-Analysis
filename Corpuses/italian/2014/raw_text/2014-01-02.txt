None Leggi i commenti I commenti dei lettori 
Niente stop al concorsone. Il sindaco, Ignazio Marino, rassicura i partecipanti sulla possibilità di un annullamento delle prove, riportata dalla stampa. "Molte delle buste permettevano di vedere il nome del concorrente e  non garantivano l'anonimato. Abbiamo segnalato anomalie alla  magistratura, ora i concorsi andranno avanti", ha rassicurato il primo cittadino. Contro l'eventuale stop si sono pronunciati oggi i sindacati Cgil Fp, Cisl Fp e  Uil Fpl chiedendo "l'immediata riapertura del tavolo di confronto sindacale che  ovviamente deve tenere conto del cambiamento della posizione  dell'amministrazione capitolina". Le sigle hanno attaccato la "contraddittoria posizione che si andrebbe a delineare da  parte dell'amministrazione che approva un piano assunzionale e nel contempo pone  un latente dubbio sulla validità delle graduatorie: da una parte si indicano i vincitori da assumere, dall'altro si  sosterrebbe la necessità d'intervento da parte di chissà quale altro 'soggetto'  ad ulteriore validazione di graduatorie legittimamente pubblicate". Nel mirino anche la scelta di non procedere ad alcuna assunzione, anche laddovè non vi siano ricorsi in atto: "è incomprensibile". "Non siamo più pronti a dialogare inutilmente, non vogliamo più  aspettare e scenderemo presto di nuovo in piazza; sono quattro anni che  aspettiamo, un tempo infinito, prezioso, colmo di sacrifici che non si possono  quantificare". Se i partecipanti al maxiconcorso sono pronti a dimostrare, Marino tende il ramoscello d'ulivo: "Per quanto riguarda il concorso dei vigili  abbiamo nominato una nuova commissione perché quella  nominata dalla giunta Alemanno era stata tutta raggiunta da avvisi di garanzia.  Io non dico che siano colpevoli, ma andare avanti con un concorso quando  l'intera commissione era stata raggiunta da avvisi di garanzia mi sembrava  inopportuno". 
None Leggi i commenti I commenti dei lettori 
None Leggi i commenti I commenti dei lettori 
ATENE – Inizia col piede sbagliato l’avventura di Milano nella top 16 di Eurolega. Ad Atene, davanti a 14.000 spettatori, l’Olimpia cede nettamente al Panathinaikos (73-57) senza mai dare l’impressione di poter entrare in partita. Sempre avanti (20-14, 38-31, 52-40), i greci hanno finito per chiudere in scioltezza, trascinati da Gist, Ukic, Fotsis e Curry, che hanno chiuso tutti in doppia cifra. GUARDA IL VIDEO OLIMPIA INFERIORE IN TUTTO – A Milano, imprecisa dalla lunetta (12/22), inferiore dalla lunga distanza (5/19 contro il 10/21 dei padroni di casa) e soverchiata ai rimbalzi (22 a 39), non sono servite le buone prove di Alessandro Gentile (14 punti) e Keith Langford (11). E’ mancato soprattutto l’apporto di Daniel Hackett che, all’esordio in Europa con la maglia di Milano, ha messo a segno appena 3 punti in 23′. L’Armani proverà ora a riscattarsi il prossimo 9 gennaio in casa contro l’altra grande squadra di Atene, l’Olympiacos. Argomenti basket eurolega basket olimpia milano Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Altre tre persone, che i soccorritori stanno cercando senza sosta, risultano disperse sulle montagne del Lazio, in provincia di Frosinone. I primi due si sono persi nel pomeriggio sul monte Santa Serena a Supino. Si tratta di due giovani. L'allarme è scattato nel pomeriggio e sono state subito avviate le ricerche da parte di carabinieri e vigili del fuoco che stanno perlustrando il territorio. Da quanto si è appreso, in principio i soccorritori erano riusciti a stabilire contatti telefonici con i due che erano andati a fare un a passeggiata nei boschi e poi non hanno più trovato il sentiero di ritorno. In serata, tuttavia, i contatti telefonici si sono interrotti. Il Soccorso Alpino del Lazio, presente sul posto con diversi uomini, ha fatto sapere che il loro telefono cellulare si è scaricato. E non ci sono più notizie da questa mattina di un 44enne che era andato in montagna a Campoli Appennino, sempre nel frusinate, per fare jogging. L'uomo, che era atteso dalla famiglia a casa per l'ora di pranzo, non è più rientrato. Sui monti del comune ciociaro, al confine con l'Abruzzo, è in atto una vasta battuta che vede impegnati anche gli uomini del Soccorso Alpino del Lazio. Ma finora dell'uomo non c'è traccia. Intanto, proprio dopo il ritrovamento dei due bambini e della madre sul Monte Livata, il commissario dell'ente montano del Parco regionale dei Monti Simbruini, Danilo Sordi, ha ricordato oggi che "con la natura non si scherza, la montagna va rispettata. In montagna non si improvvisano passeggiate senza conoscere il territorio, senza avere con sé la mappa del luogo, le giuste attrezzature, il giusto vestiario e soprattutto la giusta consapevolezza dei propri limiti fisici e psichici". 
Le luci si spengono, il sipario si apre e sul palco, insieme al mago, c'è il cilindro, il coniglio,  e una graziosa assistente che sorride avvolta in un costume di paillettes. Silvia Agnello, 19 anni, non ci sta a questo cliché e da grande vuole fare la maga: lei al centro dell'occhio di bue, con le carte in mano, ad incantare il pubblico. E' stata l'aria di casa, da sempre un po' magica, e un papà prestigiatore a spingerla sulla strada dell'illusionismo. Poi ha iniziato a frequentare i corsi al Circolo Amici della Magia per imparare quella destrezza misteriosa che ruba gli occhi agli spettatori. Le discipline magiche sono tante, è difficile scegliere la propria specializzazione, "io preferisco la magia per bambini - racconta  -  perché è una bella sfida stupire chi è già così pieno di fantasia." Silvia spiega con una pazienza adatta ai non addetti ai lavori quante siano le discipline dell'arte magica e quanta caparbietà è necessaria per limare un trucco fino a farlo filare così liscio da sembrare magia. Gli amici - e il fidanzato - maghi, la conoscenza di una tradizione torinese che risale fino al 700 e al celeberrimo mago Bartolomeo Bosco e arriva ai nomi noti della magia contemporanea. Questo è il mondo che Silvia racconta su una panchina dei giardini reali, in una pausa dalle lezioni di scienze infermieristiche. Certo, perché vivere di magia è per il momento solo un sogno. "Forse all'estero è più facile - dice - sono stata in  Inghilterra e in  Irlanda, lì l'artista di strada è più familiare ed è pieno di maghi di strada". E poi le ragazze maghe sono poche, si contano sulle dita di una mano e sono sparse in tutta Italia. Silvia le sta contattando e chissà che ne esca un bel progetto al femminile. E quando gli amici la implorano di svelare un trucco lei è irremovibile "si perderebbe la magia, io non sarei più una maga ma un'attrice e il mio spettacolo solo una questione di tecnica e abilità". 
