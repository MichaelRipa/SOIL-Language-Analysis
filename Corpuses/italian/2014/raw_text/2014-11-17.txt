None Leggi i commenti I commenti dei lettori 
None Leggi i commenti I commenti dei lettori 
Giampiero Ventura ritira a Viareggio il premio per aver portato il Toro in Europa League e fa il punto della situazione sulla situazione granata. “Calma e sangue freddo” è il messaggio del tecnico granata che dice: “Abbiamo tanti giovani, dobbiamo lasciarli lavorare con tranquillità”. Di fronte, però, c’è un mini-ciclo terribile, che inizia con il Sassuolo, che prosegue con il Bruges e che termine domenica 30 novembre con il derby allo Juventus Stadium: “E’ vero, si tratta di un ciclo impegnativo. Ma noi in campionato non siamo distanti dai livelli dello scorso anno. L’unica partita in cui mi sono arrabbiato moltissimo con la mia squadra è stata quella contro l'Helsinki: abbiamo giocato con una mentalità decisamente sbagliata. Ma ripeto, episodio negativo a parte, questo gruppo può fare molto bene”. Ventura poi accenna ai singoli: Amauri ha capito che con il lavoro può diventare più importante di quello che crede: basta lavorare sodo e io sono soddisfatto del suo impegno. Le mancate esultanze di Quagliarella? Spero capiti anche fra una settimana…” Intanto da domani il Toro torna al lavoro per preparare la sfida al Sassuolo che si giocherà alle 12,30 di domenica, un orario che i granata in passato hanno dimostrato di non gradire: “E' vero, abbiamo sempre sofferto il fatto di giocare alle 12.30. Ecco perché stiamo valutando se fare qualche cosa di diverso dal solito, le ultime volte ci sono state prestazioni sottotono come a Genova”. Ecco perché da domani il Torino si preparerà con allenamenti mirati, una cura particolare all’alimentazione, e una attenzione rivolta anche all’ora della sveglia e del “risveglio muscolare”. Insomma, non si vuol tralasciare alcun dettaglio per far bella figura contro gli emiliani e iniziare nel modo migliorare la settimana di fuoco. Argomenti toro ventura viareggio 
SASSARI – Sassari rispetta i pronostici e con un agevole successo (92-64) su Pesaro torna in vetta alla classifica agganciando Venezia e Reggio Emilia. Gara senza storia al PalaSerradimigni. Gli uomini di Sacchetti hanno impiegato 10’ per prendere le misure agli avversari. Poi, una volta andati avanti di 10 lunghezze, si sono sciolti e hanno indirizzato la partita sui binari più congeniali. Il migliore tra i padroni di casa alla fine è stato Sanders, autore di 27 punti. A Pesaro, invece, a nulla sono serviti i 22 punti di Ross. UNA GARA SENZA STORIA – Chiuso il primo quarto sul 24-13, il Banco accelera e arriva fino al 30-13. Poi si prende una pausa e fa arrabbiare Sacchetti, che chiama un time out e chiede massima concentrazione nonostante Pesaro non riesca proprio a impensierire i sardi. A metà gara Sassari conduce 45-31. Al rientro dall’intervallo, Logan e compagni aggiustano anche la mira anche dal perimetro e migliorando le percentuali al tiro scavano un profondo solco (58-39 del 25′). [[ge:rep-locali:repubblica:100834343]] LE SECONDE LINEE AUMENTANO IL DIVARIO – Una bomba del ritrovato Devecchi fissa il 66-49 con cui si apre l’ultima frazione di gioco. Nel quarto finale Sacchetti dà spazio alle seconde linee, da Todic a Sacchetti, da Devecchi a Chessa, e fa riposare il quintetto titolare in vista della sfida decisiva di Eurolega di venerdì contro Novgorod. Ma anche così il Banco non rallenta e chiude con 28 punti di vantaggio. SASSARI-PESARO 92-64 (24-13, 45-31, 66-49) Sassari : Brooks 3, Chessa 8, Devecchi 11, Dyson 3, Lawal 2, Logan 13, Merella, Sacchetti 9, Sanders 27, Sosa 11, Todic 5, Vanuzzo. All.: Sacchetti. Pesaro : Basile, Crow n.e., Judge 9, Musso 10, Myles n.e., Raspino 6, Reddic 14, Ross 22, Tortù, Williams 3. All. Dell’Agnello. Arbitri : Paternicò, Vicino, Aronne. Note – tiri da tre: Sassari 18/47, Pesaro 6/23; tiri liberi: Sassari 12/14, Pesaro 6/11; rimbalzi: Sassari 43, Pesaro 40. Argomenti basket serie a sassari basket pesaro basket Leggi i commenti I commenti dei lettori 
None Leggi i commenti I commenti dei lettori 

Continua il caos nella metropolitana di Milano alle prese con i lavori per ripristinare la normalità dopo i nubifragi e gli allagamenti dei giorni scorsi. Atm ha annunciato che la tratta tra le stazioni di Centrale e Garibaldi della linea 2 resta ancora interrotta in via precauzionale nella giornata di martedì 18 novembre. [[ge:rep-locali:rep-milano:100750231]]"La situazione è molto migliorata - spiega l'azienda dei trasporti - I binari e gli impianti sono asciutti e, grazie anche al bel tempo, e alla ripresa della capacità di assorbimento della rete fognaria, le idrovore non solo combattono la crescita dei livelli, ma riescono a far scendere l'acqua accumulata". Il personale tecnico di Atm sta completando l'esame sulle condizioni degli impianti di segnalamento ed elettrici provvedendo alle necessarie sostituzioni. Al termine dei test sarà possibile decidere quando riaprire la tratta interrotta. [[ge:rep-locali:rep-milano:100807521]]Nel frattempo, la fermata Gioia M2 continuerà ad essere servita da un bus sostitutivo. Per chi deve scendere in Centrale o a Garibaldi e arriva in metropolitana è consigliato l'interscambio con le altre linee: da Centrale è possibile cambiare con la M3 fino a Zara, prendere la M5 e scendere a Garibaldi (e viceversa); oppure, se diretti verso il centro, scendere a Loreto, interscambiare con la M1 fino a Cadorna e riprendere la verde fino a Garibaldi (e viceversa). Il resto dei mezzi circola normalmente. Argomenti metro stazione garibaldi stazione centrale maltempo Leggi i commenti I commenti dei lettori 
VITTORIA - Il sindaco di Vittoria, Giuseppe Nicosia, ha azzerato la giunta comunale e tutti i vertici amministrativi delle municipalizzate per avviare una verifica all'interno della sua maggioranza, ad un anno e mezzo dalla fine del suo mandato. Incalzato dalle opposizioni consiliari e da alcuni esponenti del suo partito su alcuni atti gestionali che avevano suscitato polemiche e prese di posizione, ecco la scelta dell'azzeramento di uomini, deleghe e incarichi per ripartire da zero in questo scorcio di legislatura. La goccia che ha fatto traboccare il vaso è stato l'incarico professionale conferito dal dirigente del settore dei Lavori pubblici a Rosario Dezio, figlio dell'assessore al ramo Angelo, per lavori di riqualificazione del mercato ortofrutticolo e la progettazione delle opere di miglioramento, nonché la rivolta degli espositori della fiera Emaia per aver introdotto il ticket d'ingresso. Le opposizioni avevano chiesto le dimissioni dell'assessore Dezio, mentre, l'assessore alla Trasparenza Piero Gurrieri aveva minacciato di andarsene se non fosse stato revocato l'incarico al figlio dell'assessore. Nicosia ha messo tutti d'accordo ed ha azzerato la giunta. "Ritengo - ha detto il sindaco di Vittoria - che ci sia stato uno scollamento tra la giunta e il gruppo consiliare e che, viste le circostanze, questo sia il momento giusto per ripartire al meglio, e per farlo è necessario l'azzeramento di tutte le cariche". Argomenti vittoria sindaco giunta 
Andrea Zanlari è stato eletto per la quarta volta consecutiva presidente della Camera di Commercio di Parma, che guida dagli ultimi 15 anni. A suo favore si sono espressi 25 consiglieri su 26 presenti. "La sfida che questo nuova fase impone all'ente  -  ha dichiarato   -  è di essere propositiva e lungimirante. Ancora una volta dobbiamo condurre e non subire il processo di rinnovamento della pubblica amministrazione,  guidati da un chiaro obiettivo strategico: rafforzare il ruolo della Camera come presidio permanente sul territorio a sostegno delle Pmi, per far tornare competitivo il sistema Parma". Un impegno mentre la crisi continua a mordere il parmense. In un'intervista a Repubblica il rieletto presidente ha spiegato che i disoccupati vanno verso le 15mila unità. Attenzione anche verso i giovani, "Preoccupa vedere un 20% di ragazzi che non lavorano e non studiano". Ribadito l'impegno dell'ente camerale nella formazione. Laureato in giurisprudenza, consulente d'impresa, Zanlari  è presidente di Indis (Istituto nazionale della distribuzione e servizi) e vicepresidente di Borsa merci telematica italiana. Dal 2010 è alla guida della Stazione sperimentale per l'industria delle conserve alimentari. Sotto la sua presidenza è nata, Alma, la scuola interazione di cucina (di cui ora è consigliere) ed è stata valorizzata la Borsa merci di Parma, divenuta sede delle Commissioni uniche nazionali per le previsioni dei prezzi per le carni suine e oggi base anche di una Commissione di area vasta per la rilevazione dei prezzi del Parmigiano Reggiano. La Camera di commercio è diventata pure socio di riferimento della Borsa merci telematica italiana, il mercato dei prodotti agroalimentari. Importante anche il ruolo dell'ente camerale nel facilitare l'accesso al credito delle piccole e medie imprese del territorio. Negli ultimi cinque anni 20milioni e 400 mila euro sono stati immessi direttamente nel circuito operativo dei Confidi e utilizzati per sostenere le garanzie o abbattere i tassi di interesse. In più, oltre due milioni sono stati resi disponibili per controgarantire i Confidi in operazioni di finanziamento straordinarie quelle per esempio volte a far fronte alle crisi di liquidità aziendale del 2010 e 2011, quella per supportare la ricostruzione delle aziende colpite dalle frane del 2013. Sul fronte dell'internazionalizzazione delle imprese lo sforzo si è concentrato soprattutto nell'aprire nuovi mercati alle aziende di piccole e medie dimensioni, alle quali sono state dati opportunità d'affari in Australia, India, Vietnam, Paesi del Maghreb, Russia. L'AEROPORTO - Zanlari a Repubblica si è espresso sulla situazione in cui versa lo scalo parmigiano, al centro della trattativa con i cinesi di Izp . "Non ho mai pensato che l'aeroporto fosse al capolinea, perché conosco gli accordi con Efsa e gli impegni del Governo italiano verso l'Europa. Mi ha stupito che il Presidente del consiglio abbia firmato accordi con una società che non ha aeroplani, che non volerà mai, è Alibabà, vende prodotti. Manca l'aviation come direbbero gli americani, chi mette gli aerei. So che sono in corso ragionamenti da parte dell'acquirente per capire da dove vengano sti aeroplani". Secondo Zanlari lo scenario sarà più definito non prima della fine dell'anno. Il rieletto presidente dell'ente camerale ha espresso fiducia ai vertici di Sogeap, affrontando anche la questione dell'addio del socio austriaco Meinlbank, al momento detentore della maggioranza delle quote: "Penso miri a uscire, ma credo che farà anche valutazioni di convenienza sulle diverse operazioni in atto. La chiave di volta sarà capire in che posizione intende collocarsi". Argomenti aeroporto di parma 
