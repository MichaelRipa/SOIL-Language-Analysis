CATANIA – Il tecnico del Catani,a Rolando Maran, ai microfoni di Sky Sport ha commentato il match casalingo contro la Juve, vinto di misura dalla squadra bianconera grazie ad una rete di Tevez. "Abbiamo giocato una grande partita fatta di tanto coraggio contro la Juventus che è prima in campionato – ha detto Maran -. Questa prestazione ci deve dare qualcosa sotto il profilo mentale in vista delle prossime 9 gare”. [[ge:rep-locali:repubblica:81725660]] “SALVEZZA DURA PER TUTTI” – “Purtroppo non siamo riusciti a fare punti anche se qualcosa l’avremmo meritata. Io comunque continuo a crederci perché la strada per la salvezza sarà dura per tutti. La quota salvezza si è abbassata notevolmente”, ha concluso il tecnico rossoazzurro. Argomenti serie a catania calcio rolando maran Leggi i commenti I commenti dei lettori 
CATANIA – La Juventus cuce sulla maglia due terzi di scudetto. Tevez decide il match contro il Catania, riprende Immobile nella classifica dei bomber ma soprattutto mantiene i bianconeri a +14 punti di vantaggio sulla Roma. Etnei coraggiosi ma troppo nervosi, soprattutto con Bergessio che fa di tutto per farsi espellere e ci riesce. GARA NERVOSA – Piccola rivoluzione nel 3-5-2 di Antonio Conte che ha a disposizione pochi calciatori. Turno di riposo per Buffon: tra i pali c’è Storari. Difesa a tre con Caceres, Bonucci e Chiellini; Lichtsteiner e Isla sono gli esterni mentre in mezzo al campo ci sono Vidal, Pirlo e Padoin. Attacco affidato a Osvaldo e Tevez. 3-5-2 anche per Maran con Andujar in porta; Bellusci, Gyomber e Rolin in difesa; Izco, Plasil, Lodi, Rinaudo e Monzon a centrocampo e la coppia Bergessio-Barrientos in avanti. La Juve parte in quinta ma non crea vere occasioni da rete. Anche se dopo 1’ viene fischiato un inesistente fallo in attacco a Bonucci con i bianconeri che vanno in gol. Il Catania si difende in modo aggressivo, anche troppo. Dopo una manciata di minuti Gyomber e Bergessio sono già ammoniti e l’attaccante rischia grosso al minuto 26 quando colpisce col gomito Chiellini. Damato fa quello che può ma molti altri interventi da una parte e dall’altra meriterebbero una sanzione disciplinare. [[ge:rep-locali:repubblica:81725660]] ESPULSI I TECNICI, OSVALDO SPRECA – L’episodio di Bergessio su Chiellini porta all’espulsione degli allenatori, Maran e Conte. Entrambi per proteste. Una cosa che si vede raramente su un campo di calcio. Il Catania comunque gioca con coraggio e si fa vedere dalle parti di Storari con un colpo di testa di Rolin sul fondo e un tiro di Bergessio, respinto da Bonucci. Ma la vera e unica occasione del primo tempo ce l’ha la Juventus, al minuto 34: Pirlo illumina con un lancio verticale in area che smarca tutto solo Osvaldo. L’italo-argentino tenta un colpo di tacco al volo ma non trova la porta. Il primo tempo non ha altro da offrire. DECIDE TEVEZ – La ripresa si apre con un’altra ghiotta occasione fallita da Osvaldo: lancio in area di Lichtsteiner e l’attaccante, solo, tocca male tra le braccia di Andujar. Al 7’ il migliore del Catania, Monzon, si libera in area sulla sinistra ma conclude sul fondo. Osvaldo ci riprova al 12’, stavolta con una spettacolare rovesciata: palla di poco sopra la traversa. Se l’ex romanista fallisce, Tevez alla prima occasione non sbaglia al minuto 15’. Lancio lungo di Pirlo, sponda di testa di Osvaldo al limite dell’area che serve l’Apache in area con Rolin in ritardo: destro e rete. BERGESSIO SI FA CACCIARE – Bonucci e Chiellini rimediano in area dopo un pericoloso traversone di Barrientos. Ma a complicare una possibile rimonta rossoazzurra è Bergessio, nervoso per tutto il match e impegnato in un duello personale a suon di gomitate con Chiellini. Al 22’ Damato ne ha abbastanza e caccia l’argentino per doppia ammonizione dopo l’ennesimo fallo sul difensore bianconero. Pirlo, anche oggi tra i migliori, alla mezz’ora cerca la terza punizione vincente in tre partite, ma Andujar gli dice di no. Vidal e Tevez hanno la possibilità di chiudere l’incontro ma sprecano. I siciliani danno tutto provandoci fino all’ultimo secondo, ma la Juventus non rischia più niente e vince. Per il Catania è la sconfitta numero 17 e la salvezza si complica sempre di più. Catania-Juventus 0-1 (0-0) Catania (3-5-2): Andujar 6; Bellusci 6 (21′ st Leto 5,5), Gyomber 5,5, Rolin 5; Izco 6, Plasil 5,5 (37′ st Peruzzi sv), Lodi 5,5, Rinaudo 5,5, Monzon 6,5; Barrientos 6 (39′ st Keko sv), Bergessio 4,5. In panchina: Ficara, Alvarez, Legrottaglie, Capuano, Biraghi, Boateng, Petkovic, Fedato. Allenatore: Maran 6. Juventus (3-5-2) : Storari 6; Caceres 7, Bonucci 6,5, Chiellini 6; Lichtsteiner 6, Vidal 5,5, Pirlo 7, Padoin 6, Isla 6 (21′ st Asamoah 6); Tevez 7 (42′ st Giovinco sv), Osvaldo 5,5 (19′ st Llorente 6). In panchina: Buffon, Rubinho, Romagna, Gerbaudo, Quagliarella. Allenatore: Conte 6,5. Arbitro : Damato di Barletta. Rete : 15′ st Tevez. Espulso al 22′ st Bergessio per doppia ammonizione. Ammoniti : Gyomber, Bergessio, Osvaldo, Rolin. Angoli : 6-6. Recupero : 2′; 4′ Spettatori : 22.000 circa. Leggi i commenti I commenti dei lettori 
ROMA – La sfida dell’Olimpico tra le due grandi deluse del campionato di serie A alla fine finisce con un nulla di fatto. Lazio e Milan pareggiano 1-1 con un gol per tempo e non muovono la propria classifica. I rimpianti sono tutti per i biancocelesti autori di una discreta prestazione e che con una vittoria avrebbero rimesso nuovamente nel mirino l’Europa League. Ai rossoneri il rammarico di essere passati in vantaggio e di essersi fatti recuperare dall’ennesima dormita difensiva, ma questa sera era importante non perdere per evitare la quarta sconfitta consecutiva dopo i ko con Juventus, Udinese e Parma. MILAN DISARMANTE E SENZA IDEE - Clarence Seedorf non può stare certo tranquillo in vista del turno infrasettimanale del Franchi. Questo Milan, contro la Fiorentina di Montella rischia seriamente di prendere una goleada. La difesa fa acqua da tutte le parti (Rami e Mexes continuano ad alternare prestazioni esaltanti e gare anonime), a centrocampo l’assenza di un regista pesa come un macigno su una squadra costretta a far arretrare puntualmente Kakà per impostare il gioco, e in attacco l’inserimento di Pazzini al posto di Balotelli non ha sortito l’effetto sperato soprattutto se chi dovrebbe garantire all’ex doriano palle in area resta abbondantemente sotto la sufficienza, vedi Honda da una parte e Poli dall’altra. Insomma il lavoro del tecnico olandese è tutto in salita, di buono c’è solo il punticino guadagnato che di fatto non serve a nulla. [[ge:rep-locali:repubblica:81726353]] LAZIO QUANTI RIMPIANTI - Qualche rammarico in più ce l’ha sicuramente Reja. La sua Lazio ha giocato una buona partita contro un avversario non all’altezza. L’uomo in più del tecnico goriziano è stato sicuramente Candreva. Il fantasista capitolino ha vinto il confronto a distanza con Kakà grazie a una prova superlativa. Constant e Poli non sono mai stati in grado di contenerlo con l’ex Chievo in completa confusione quando il numero 87 biancoceleste si affaccia dalle sue parte. Non è un caso che il pareggio laziale nasca da un suo traversone. Il pari alla fine va stretto ai padroni di casa che, visti i risultati del pomeriggio, avrebbero avuto l’opportunità di portarsi ad appena 3 punti dal quinto posto dell’Inter. Ora l’Europa League resta lontana cinque lunghezze, ma con ancora nove giornate da giocare le speranze sono sempre vive. E con un Klose (out per un problema alla schiena) in più probabilmente questa sera i tre punti sarebbero arrivati. IL MATCH - Il primo tempo scorre via lentamente tra uno sbadiglio e l’altro. Le due formazioni si preoccupano più di non prendere gol che di farne. Gioca meglio la Lazio che prova a colpire soprattutto sulle fasce dove Candreva fa il buono e il cattivo tempo dalle parti di Constant e Poli, ma il Diavolo lentamente viene fuori e nel finale, dopo aver rischiato di andare sotto (rete giustamente annullata a Novaretti per fuorigioco di Biava che partecipa attivamente all’azione), trova un gol fortunoso con Kakà sul quale, però, risulta decisiva una deviazione di Konko. Nella ripresa la Lazio trova subito il pari con Gonzalez che raccoglie una sponda di Biglia su cross del solito Candreva, anticipa Rami e di testa infila Amelia. La risposta ospite è sterile, Seedorf prova a buttare nella mischia Balotelli e l’attaccante rossonero si fa notare nel finale colpendo in pieno il palo alla destra di Berisha, ma sia prima che dopo i padroni di casa vanno più volte vicino al raddoppio: solo la poca precisione sotto porta dei laziali evita al Milan la quarta sconfitta consecutiva. LAZIO-MILAN 1-1 (0-1) LAZIO (4-3-3): Berisha 6; Konko 5.5, Biava 6, Novaretti 6.5, Radu 6; Gonzalez 6.5 (42′st Mauri sv), Ledesma 6, Biglia 6.5 (34′st Onazi sv); Candreva 7, Perea 5.5 (9′st Lulic 5.5), Keita 6 In panchina: Strakosha, Guerrieri, Cana, Cavanda, Pereirinha, Anderson, Kakuta, Postiga. Allenatore: Reja MILAN (4-2-3-1): Amelia 6; De Sciglio 5.5 (39′st Bonera sv), Mexes 5, Rami 5.5, Constant 5; Essien 5.5, De Jong 6; Honda 5 (9′st Balotelli 6), Poli 5 (31′st Muntari sv), Kaka’ 5.5; Pazzini 5. In panchina: Coppola, Gabriel, Zapata, Zaccardo, Emanuelson, Birsa, Taarabt, Saponara, Robinho. Allenatore: Seedorf ARBITRO: Rocchi di Firenze RETI: 43′pt autogol Konko; 16′st Gonzalez NOTE: serata mite, terreno in buone condizioni. Ammoniti: Perea, Ledesma, Essien, Poli, Lulic. Angoli: 6-3 per il Milan. Recupero: 2′; 5′. Argomenti serie a milan ac ss lazio Leggi i commenti I commenti dei lettori 
Appartata, grande almeno mille metri quadrati, corredata di piscina e non lontana dal mare. George Clooney sta cercando casa in Lunigiana ma la vuole con queste caratteristiche. Così sostiene il gruppo Proto Organization Enterprises diretto dal general manager Giovanni Manella, la società di consulenza che si occupa degli acquisti immobiliari dell’attore in Europa. «Clooney è un appassionato di moto e di recente insieme ad un amico ha fatto un giro della Toscana su una Harley Davidson. Si è innamorato di tutta la regione ma in particolare è rimasto colpito dalla Lunigiana». Clooney avrebbe già visitato due ville che la Proto gli ha proposto ma ancora non si sarebbe deciso. «È tentato da un immobile del valore di 4 milioni e mezzo di euro», dice Manella. «Di solito quando si affeziona ad un progetto è molto determinato». [[ge:rep-locali:rep-firenze:81779602]] Argomenti george clooney 
CATANIA – “Il signor Damato ha voluto dare un monito ai partecipanti in campo, cacciando gli allenatori e stemperando gli animi. Lo abbiamo capito sia io che Rolando”. Così Antonio Conte, tecnico della Juventus, commentando a Sky la doppia espulsione con Maran decretata dall’arbitro durante la sfida con il Catania, vinta dai bianconeri per 1-0. “NULLA E’ CONCLUSO” – “Non era un incontro semplice – spiega il tecnico bianconero – Damato ha arbitrato molto bene una partita calda in campo e fuori, noi siamo stati molto bravi a tenere la testa fredda, sono contento per i ragazzi”. Altri tre punti, con una pennellata di Tevez, che avvicinano ulteriormente la Juve al terzo scudetto di fila: “E’ un altro passo avanti, noi però dobbiamo dare merito alla Roma che sta facendo qualcosa di incredibile, ci tiene sveglia l’attenzione perché nulla è concluso. Con l’Europa League giochiamo ogni tre giorni, dobbiamo sempre tenere il piede sull’acceleratore perché l’antagonista non mollerà sino alla fine”. [[ge:rep-locali:repubblica:81725660]] “OSVALDO? DA POCO CON NOI” – Luci e ombre nella partita di Osvaldo, che si è divorato un paio di occasioni: “Il problema è che Daniel è arrivato a gennaio, non ha iniziato con noi a giugno e così abbiamo dovuto concertare una preparazione per lui. Ha grandissime qualità, è un grande giocatore e allenato coi giusti carichi può diventare importante per la Juve. Oggi poteva fare gol ma sta dando un gran contributo, se lo metto in campo significa che mi dà garanzie, anche se può fare ancora di più”. “JUVE CONSAPEVOLE E UMILE” – Sulla sua Juventus: “La squadra è maturata a livello di consapevolezza ed umiltà, ecco perché stiamo facendo un campionato straordinario con tantissimi punti. E’ inevitabile che gli avversari inizino a trovare le contromisure ma la squadra è cresciuta molto a livello tattico: giocando ogni tre giorni non si può andare sempre a mille all’ora e quest’anno riusciamo a gestire le forze, anche perché vogliamo arrivare sino in fondo anche in Europa League”. TEVEZ: “CON NOI FANNO AL GUERRA” – “E’ stata una vittoria difficile perché contro la Juventus tutte le squadre danno il massimo trasformando la gara in una guerra”. Così il match-winner Tevez ha commentato, ai microfoni di Sky Sport, la vittoria di Catania. Tevez parla poi delle condizioni del suo ginocchio. “Va tutto bene nonostante un po’ di dolore, ma l’importante è che mi permetta di giocare”. Infine, l’ex attaccante del Manchester City analizza il cammino che la sua squadra dovrà percorrere. “Tutte le partite sono finali e noi ne abbiamo ancora circa 6 o 7. Poi penseremo alla Europa League”. Argomenti serie a juventus fc antonio conte carlos tevez Leggi i commenti I commenti dei lettori 
ROMA – Edy Reja alla fine si accontenta anche se il pareggio dell’Olimpico contro il Milan va stretto al tecnico goriziano. “C’è un po’ di rammarico, la prestazione l’abbiamo fatta e meritavamo miglior sorte. Peccato, oggi per l’Europa era una giornata favorevole, penso al pareggio del Parma. Senza contare che siamo in ritardo in classifica”. “Abbiamo avuto buone chance alla fine – ha continuato -, come quella con Onazi ma tutto il secondo tempo è stato ottimo, abbiamo pareggiato con Gonzalez e aggirato il Milan sulle fasce. Ci è mancato Klose, stasera l’unica punta era Perea che è ancora un giovanotto. Ho provato con Keita che ha poco peso, ma ottimi colpi. Resta l’ottima prestazione, è già da un po’ che giochiamo così”. CLIMA OLIMPICO E’ SURREALE - Anche Reja, come Candreva, ha ammesso la difficoltà di giocare all’Olimpico in un clima surreale per la contestazione del tifo biancoceleste contro il patron Lotito: “Non è molto facile giocare qui – ha commentato -, stasera siamo partiti titubanti, forse anche per i grandi campioni che avevamo di fronte, ma anche il Milan era un pò titubante per la settimana difficile che ha avuto. Nel secondo tempo, invece per le opportunità create meritavamo di vincere, il Milan ha fatto gol con un cross deviato e ha preso un palo”. [[ge:rep-locali:repubblica:81726353]] NELLA RIPRESA SIAMO VENUTI FUORI - Sulla posizione in campo del gioiellino Keita il tecnico biancoceleste non ha dubbi: “Secondo me è un attaccante esterno, da lì può accentrarsi e tirare col destro o andare al cross col sinistro, invece in posizione più centrale si perde un po’”. Ma è a destra che la sua squadra ha creato i maggiori grattacapi alla difesa rossonera: “E’ vero, ma ci siamo riusciti solo nel secondo tempo. Nel primo Kakà si accentrava e lasciava spazio a Gonzalez e Candreva, ma noi non ne approfittavamo, arrivavamo sul fondo senza crossare o ci fermavano alla trequarti. Nella ripresa invece e’ venuta fuori la vera Lazio”. Argomenti serie a ss lazio edy reja Leggi i commenti I commenti dei lettori 
ROMA – Il Milan interrompe la striscia negativa di tre sconfitte consecutive in campionato, ma Clarence Seedorf sembra apprezzare. “Siamo stati bravi a reagire e abbiamo dimostrato di essere un gruppo che vuole continuare a combattere. Lo spirito c’è stato, non c’è stato un punteggio pieno, ma la partita è stata equilibrata quindi a me va bene così. Perché Pazzini e non Balotelli dal 1′? Credevo che Pazzini potesse darci qualcosa in più per le sue caratteristiche, come sempre cerchiamo di mettere in campo una squadra in grado fare male, poi con Balotelli pensavo di sorprenderli, ma purtroppo è arrivato il pari. Direi comunque che è stata una partita equilibrata”. PUNTI CONTANTO PIU’ DEL BEL GIOCO - La prestazione non è stata indimenticabile, ma “Galliani ha detto che è contento se giochiamo male e portiamo a casa i tre punti”, sottolinea Seedorf ricordando che in questi due mesi alla guida del Milan “abbiamo fatto delle belle partite che abbiamo perso. Noi cerchiamo di dare il meglio come gioco, ma oggi la concretezza è importante, il calcio-spettacolo è difficile da fare sempre, ma bisogna essere compatti, dare poche occasioni all’avversario e questo è successo”. C’è stato un riavvicinamento con Galliani? “Non c’è mai stata una separazione – assicura l’ex centrocampista -. E’ stata una separazione virtuale in base a quello che è stato scritto e detto, ci siamo sentiti sempre e sappiamo che con la sua esperienza può dare e ha sempre dato tranquillità all’ambiente. Questo è successo e non mi sorprende che c’è stata questa reazione”. [[ge:rep-locali:repubblica:81726353]] PIENA FIDUCIA DAL PRESIDENTE - A chi gli chiede se sia necessario un intervento di Silvio Berlusconi per spazzare via il campo da tutte le voci, Seedorf replica che “io telefonate o parole dalla società e dal presidente non ne ho ricevute mai, nessuna parola almeno nella direzione di quello che è stato scritto. Rimango a quello che mi è stato detto alla firma del contratto. Adesso – conclude – l’esperienza mi sta piacendo, il campo, lo spogliatoio, il lavoro quotidiano. Mi sento crescere ogni giorno. Quando c’è un cambio di allenatore c’è un momento di crisi, negativo, cerchi di recuperare gli animi e il gruppo, da questo punto di vista sono soddisfatto per i risultati ottenuti e cercherò di lavorare fortemente con lo staff, la società e i giocatori che stanno dimostrando grande impegno durante gli allenamenti. Oggi abbiamo fatto un passo positivo che speriamo di poter portare avanti nelle prossime partite”. SODDISFATTO GALLIANI - Si dice soddisfatto, invece, Adriano Galliani. “E’ un punto molto molto importante, perché al di là del pari la squadra ha combattuto e questo è un bel segnale. C’è stato il gol di Kakà e il palo di Balotelli nel finale che poteva darci la vittoria, ma comunque il risultato è giusto, va bene così. Questo pareggio interrompe una striscia di sconfitte, ma soprattutto la squadra ha combattuto con voglia, questo è il segnale che volevo vedere – ha proseguito Galliani -. C’è un solo modo per uscire da questa situazione, ovvero con la coesione tra società, allenatore, giocatori e tifosi. Se riusciamo a ricompattarci credo potremmo venirne fuori e toglierci delle soddisfazioni. Stiamo vicini alla squadra come è giusto, lo faccio da 28 anni, non faccio nulla di diverso, il segnale comunque è stato vedere la squadra lottare”. Argomenti serie a milan ac adriano galliani clarence seedorf Leggi i commenti I commenti dei lettori 
MADRID - Non è lo stesso sport che si gioca in Italia. Non c’è tentativo di persuasione che possa andare a buon fine, Real Madrid e Barcellona praticano qualcosa di diverso, e che il Dio del Clásico possa conservare tutto questo il più a lungo possibile. Vincono i blaugrana al termine di 90 minuti splendidi, da guardare e riguardare, cercando di imparare e di non stropicciarsi troppo gli occhi per le giocate di calciatori sublimi. L’uomo copertina è giocoforza Lionel Messi, tre gol per il presente e per la storia, quelli che lo rendono il miglior marcatore di sempre nelle sfide tra queste due formazioni: la tripletta odierna lo lancia a quota 21 in 29 partite, scavalcata di slancio un’icona come Alfredo Di Stefano. Sarebbe un reato, però, non evidenziare l’impatto impressionante sulla partita di Andres Iniesta, uno che non ha un Pallone d’Oro sulla mensola per questione di dettagli, decisamente non ascrivibili alla sua persona. “El Ilusionista” illumina a piacimento ed è lui il vero segreto di un Barça che riapre di colpo la Liga, volando a -1 dalla formazione di Ancelotti, agguantata nel pomeriggio da un Atletico Madrid che non molla un centimetro: la banda Simeone sbanca Siviglia sponda Betis (0-2) ed è in vetta con i rivali cittadini. [[ge:rep-locali:repubblica:81725987]] CHE PARTENZA – Ritmi infernali già dal calcio d’inizio, con Neymar e Benzema che cercano subito di rendersi pericolosi. Il bersaglio grosso lo centra Iniesta, servito alla perfezione da Lionel Messi: l’inserimento del numero 8 sulla sinistra è concluso da un mancino violentissimo che bacia la traversa e termina in rete, una magia di Don Andrés. Benzema ha subito il pallone per impattare, dopo un’azione personale di Di Maria: l’argentino ex Benfica è il più in forma dei suoi nel primo tempo ma il francese spara in curva da pochi passi. Sono umani e possono sbagliare, lo dimostra Messi al quarto d’ora. L’assist di Fabregas coglie di sorpresa una linea difensiva in crisi, Marcelo tiene in gioco il numero 10 che a tu per tu con Diego Lopez stringe troppo il diagonale mancino. Un errore è ammissibile, due no. Karim Benzema lo sa e non spreca un altro invito di Di Maria: incornata su cross da sinistra, Mascherano non riesce ad opporsi e Victor Valdes può soltanto toccare. Il Real si è tolto il macigno dalle spalle e inizia a volare, mettendo a ferro e fuoco l’out mancino. Modric per Marcelo che innesca ancora Di Maria, altro traversone e altro errore di Mascherano: “el Jefecito” buca l’intervento, Benzema ringrazia, controlla con la coscia e di esterno destro fa schizzare in piedi il popolo madridista. PIQUE’ SALVA, MESSI PAREGGIA – Per il Barcellona è un momento drammatico, il tracollo è dietro l’angolo. Dani Alves continua a vedere Di Maria soltanto da lontano, altro cross dal fondo, Benzema stavolta sfila alle spalle dei due centrali, raccogliendo sul palo lontano: stop e tiro a colpo sicuro, Piqué si materializza sulla linea e per i blaugrana è un’apparizione che ha del mistico. Il salvataggio in extremis nega il 3-1 e permette ai ragazzi di Martino di respirare, serve uno squillo di Messi che arriva, puntuale, al minuto 42. L’argentino serve Neymar, il brasiliano viene mangiato dai difensori del Real a centro area ma sul pallone torna proprio il quattro volte Pallone d’Oro, che fa in modo di calciare col prediletto mancino: è un rigore in movimento, Diego Lopez deve arrendersi. Le partite girano attorno agli episodi, l’elevazione impressionante di Benzema nel recupero della prima frazione meriterebbe miglior sorte, colpo di testa a lato che manda le squadre negli spogliatoi sul 2-2. PIOGGIA DI RIGORI – La ripresa vede un fisiologico calo di ritmo, anche se le occasioni continuano a fioccare. Bale si infiamma, discesa centrale e tocco per Benzema, il francese non riesce a sfruttare l’offside non fischiato e calcia sul corpo di Valdes. Nove primi sul cronometro, Ronaldo salta Dani Alves, c’è il contatto: Undiano Mallenco indica il dischetto, il replay gli dà clamorosamente torto – fallo fuori area – ma CR7 non si fa condizionare più di tanto. Destro rasoterra a incrociare, 3-2, sembra fatta. Accademia Real, tacco di Benzema per Bale, destro respinto dall’estremo blaugrana. La scossa la dà, neanche a dirlo, Iniesta: sinistro al volo di controbalzo, fuori di un paio di ciglia. Il binario definitivo è quello preso poco dopo il quarto d’ora. Messi vede cose che gli altri umani non vedono e il corridoio per Neymar è una di queste, il brasiliano forse parte leggermente oltre, sta di fatto che arriva per primo davanti a Diego Lopez: Ramos lo trattiene leggermente, l’ex Santos ha da sempre una predilezione per la forza di gravità e non fa nulla per rimanere in piedi. In Spagna c’è chi parla di “piscinazo”, gli estremi del penalty sembrano però esserci e il rosso per Ramos è inevitabile: Messi incrocia come Ronaldo, 3-3 e 25′ da giocare in superiorità numerica. L’EPILOGO DICE BARCELLONA – Ancelotti deve inserire un difensore, Varane, e decide di togliere il migliore dei suoi, Benzema: la mossa può far discutere, il Barça prende in mano le redini della partita e non le molla più. Possesso palla continuato, lo spazio in area inevitabilmente diminuisce ma aumenta quello ai 20-25 metri. Dani Alves prova a riscattare una serata da incubo e il suo destro a ridosso della mezz’ora non è vincente per qualche centimetro, Diego Lopez è battuto ma il palo lo salva. Martino, che aveva già lanciato Pedrito per Neymar, si affida ad Alexis Sanchez al posto di un nervoso Fabregas, ammonito nel primo tempo per un testa a testa – in senso letterale – con Pepe. E’ però dai piedi di Iniesta che nasce il gol del 3-4. Don Andrés passa in mezzo a Carvajal e Xabi Alonso, il pallone viene soltanto sfiorato dall’ex Liverpool, sandwich falloso e terzo rigore di serata. Lo sguardo di Messi non tradisce emozione, il suo mancino neanche: spolveratina di circostanza all’incrocio dei pali, la partita è finita, la Liga no. Forse è iniziata stasera. REAL MADRID-BARCELLONA 3-4 (2-2) Real Madrid (4-3-3): Lopez; Carvajal, Pepe, Ramos, Marcelo; Modric (45′ st Morata), Xabi Alonso, Di Maria (40′ st Isco); Bale, Benzema (21′ st Varane), Ronaldo. (Casillas, Coentrao, Nacho, Illarramendi). All.: Ancelotti Barcellona (4-3-3): Valdes; Alves, Mascherano, Piqué, Alba; Xavi, Busquets, Fabregas (33′ st Sanchez); Neymar (24′ st Pedro), Messi, Iniesta. (Pinto, Adriano, Bartra, Roberto, Song). All.: Martino Arbitro : Undiano Mallenco Reti : 7′ pt Iniesta, 20′ e 24′ pt Benzema, 42′ pt Messi, 10′ st rig. Ronaldo, 20′ e 39′ st rig. Messi Ammoniti : Fabregas, Busquets, Pepe, Di Maria, Modric e Xabi Alonso Espulso : Ramos Argomenti liga barcellona fc calcio spagnolo real madrid lionel messi Leggi i commenti I commenti dei lettori 
