None Leggi i commenti I commenti dei lettori 
MANCHESTER – Il girone di ferro da stasera diventa di rame. Con un gol del suo eterno capitano, la Roma strappa un punto d’oro a Manchester e si tiene il City alle spalle nella corsa qualificazione. Un risultato prezioso che, soprattutto in considerazione del doppio confronto, potrebbe valere tantissimo. Un 1-1 che conferma l’ulteriore salto di qualità, mentale oltre che tecnico, compiuto dalla squadra di Garcia che ha tenuto brillantemente testa ai campioni d’Inghilterra, rischiando solo nel finale dopo, però, aver a più riprese mancato anche il gol del possibile 1-2. UNA ROMA MATURA – E’ stata una Roma gagliarda, mordi e fuggi, capace di non dare mai punti di riferimento agli avversari. Ha giocato spesso a elastico, costringendo gli avversari ad allungarsi e a perdere le misure. Una Roma intelligente ma anche brava, nel finale, a rimboccarsi le maniche e a saper soffrire quando le forze sono venute meno e quanto è servito l’orgoglio per riuscire a impedire a un City sempre più rabbioso di strappare la fondamentale vittoria. [[ge:rep-locali:repubblica:97032290]] GARCIA LANCIA SKORUPSKI – Già privo di Castan e De Rossi e con Iturbe non ancora al meglio, Garcia ha perso in extremis anche De Sanctis e allora si è visto obbligato a lanciare tra i pali Skorupski. Poi ha di nuovo cambiato il tridente d’attacco riproponendo dal 1’ Florenzi e Gervinho al posto di Ljajic e Destro. Sul fronte opposto, Pellegrini, costretto a rinunciare ancora a Nasri, ha confermato il 4-4-2 con Navas e Silva a sostegno di Dzeko e Aguero. INGENUITA’ DI MAICON, GOL DI AGUERO – La Roma è partita nel peggiore dei modi possibili: al 3’ Maicon ha ingenuamente trattenuto in area Aguero costringendo l’arbitro a decretare un rigore che lo stesso Kun ha trasformato con freddezza. La formazione giallorossa non si è scomposta e, per poco, non ha immediatamente pareggiato con un destro dello stesso terzino brasiliano che si è andato a infrangere sulla traversa a Hart battuto. [[ge:rep-locali:repubblica:97036139]] TOTTI NELLA STORIA DELLA CHAMPIONS – La Roma ha insistito, mettendo spesso in difficoltà la statica difesa celeste con tagli continui. E alla fine, al 23’, ha indovinato la giocata giusta per pareggiare: Nainggolan ha lanciato in verticale Totti che con un morbido pallonetto d’esterno destro ha trovato il modo più elegante per apporre la firma d’autore al gol più vecchio della storia della Champions (battuto il primato detenuto da Giggs, in gol nel 2011 contro il Benfica a 37 anni e 9 mesi). IL CITY RECLAMA UN ALTRO RIGORE – Il City ha impiegato un quarto d’ora per riprendersi ma appena ha affondato ha fatto tremare di nuovo la Roma che al 37’ ha rischiato su un fallo di mano di Manolas in allungo, su un cross di Navas, giudicato, per sua fortuna, involontario dall’olandese Kuipers. I giallorossi hanno tirato un sospiro di solievo e nel finale di tempo hanno impensierì di nuovo Hart con un destro sul primo palo di Gervinho. PJANIC MANCA L’1-2 – Il City non ha saputo cambiar passo in avvio di ripresa ma la Roma non ne ha approfittato mancando ancora con Totti e per due volte con Pjanic l’occasione per far girare la partita. Capita l’antifona, Pellegrini ha coperto il centrocampo mettendo Lampard al posto di Dzeko e il City, come d’incanto, ha ripreso fiducia. Un destro dell’ex Chelsea, messo in angolo da Skorupski, ha suonato la carica e spaventato i giallorossi che, nel finale, hanno stretto i denti e si sono rinchiusi nella propria trequarti. [[ge:rep-locali:repubblica:97029595]] LA ROMA SOFFRE MA TIENE – Garcia invano ha tentato di ridare solidità (Holebas per Florenzi) e profondità alla squadra (Iturbe per Totti). La Roma, però, si è fatta schiacciare un po’ troppo e per quattro volte ha rischiato sulle conclusioni di Lampard, Silva (2) e Jovetic, entrato nel finale, che fortunatamente, hanno peccato di precisione. E così i giallorossi tornano a casa con un punto pesantissimo. L’importante ora sarà farlo fruttare. MANCHESTER CITY-ROMA 1-1 (1-1) Manchester City (4-4-2): Hart 6; Zabaleta 6.5, Kompany 6, Demichelis 6, Clichy 5.5; Jesus Navas 5 (1′ st Milner 6.5), Fernandinho 6, Yaya Toure’ 7, David Silva 6.5; Dzeko 6 (12′ st Lampard 6.5), Aguero 7 (38′ st Jovetic sv). (a disp: 13 Caballero, 3 Sagna, 6 Fernando, 20 Mangala) All. Pellegrini. Roma (4-3-3): Skorupski 6.5, Maicon 6 (43′ st Torosidis sv), Manolas 7, Yanga-Mbiwa 6.5, Cole 6.5, Nainggolan 6.5, Keita 6.5, Pjanic 6.5, Florenzi 6 (36 st,Holebas sv), Totti 7 (26′ st Iturbe 6), Gervinho 6. (12 Curci, 32 Paredes, 8 Ljajic, 22 Destro). All.: Garcia. Arbitro : Kuipers (Ola) 6. Reti : nel primo tempo al 4′ Aguero (rig), al 23′ Totti. Angoli : 8-2 per il City. Recupero : 0′ e 5′. Ammoniti : Maicon, Zabaleta, Nainggolan per gioco scorretto. Argomenti as roma manchester city champions league francesco totti Leggi i commenti I commenti dei lettori 
NEW YORK - Sale in America la paura per Ebola: il Centro per il controllo e la prevenzione delle malattie (Cdc) di Atlanta, la massima autorità sanitaria negli Usa, ha infatti annunciato il primo caso diagnosticato sul territorio nazionale. Si tratta di un paziente ancora non identificato che era stato ricoverato al Texas Health Presbyterian Hospital di Dallas presentando tutti i sintomi della febbre emorragica. Un paziente adulto che nelle ultime settimane ha viaggiato in alcune zone dell'Africa Occidentale dove si trovano i focolai del virulento virus, come hanno confermato le autorità sanitarie del Texas. E che ha sviluppato i sintomi proprio al ritorno del suo viaggio. "E' venuto negli Stati Uniti per visitare alcuni familiari che vivono in questo Paese", ha spiegato da Thomas Frieden, direttore del Cdc, che senza dirlo sembra però escludere che il paziente sia un cittadino americano. Nelle ultime settimane molti erano stati i casi sospetti (almeno dodici) che avevano messo in allerta diversi ospedali Usa, anche a New York e Miami. Ma finora tutte le persone esaminate erano risultate negative al virus. Ma, secondo alcuni esperti, era solo questione di tempo. Il paziente è tenuto in stretto isolamento. Non è chiaro in quali Paesi abbia viaggiato. Quelli in cui l'emergenza è massima sono la Liberia, la Sierra Leone e la Guinea, dove l'Ebola ha già ucciso oltre 3.000 persone e infettato migliaia di altre. Sicuramente si sa che è passato per la Liberia. Altri focolai, però, sono stati individuati anche in Nigeria e in Congo. All'interno dell'ospedale dove il paziente si trova in isolamento sono state attivate tutte le procedure di massima allerta per impedire il rischio di contagio ad altri pazienti, al personale medico e sanitario, ai volontari e ai visitatori. "Non c'e alcun dubbio che la situazione rimarrà sotto controllo è che Ebola non si diffonderà negli Usa": lo affermano le autorità sanitarie americane, sottolineando come "non ci sia nessun altro caso sospetto in Texas al momento". "Ora la priorità è curare il paziente e identificare tutte le persone che sono state a contatto con lui". Il direttore generale del Centro nazionale sanitario non ha però escluso che altri viaggiatori che si sono trovati a contatto con il paziente ricoverato potrebbero sviluppare i sintomi. "E' per questo che dobbiamo individuare tutte le persone che sono state vicino a lui". Le autorità sanitarie hanno però specificato di non credere che vi sia un rischio per le altre persone che tra il 19 e il 20 settembre hanno viaggiato in aereo dalla Liberia col paziente risultato positivo al virus di Ebola. All'epoca infatti - è stato ribadito - il paziente non aveva ancora sviluppato i sintomi della febbre emorragica. L'uomo era rientrato in Usa il 20 settembre ed ha avuto i primi sintomi sei giorni dopo. Probabilmente sarà trattato con i nuovi farmaci sperimentali che hanno dato risultati positivi in altri casi di americani ammalatisi nei paesi del nord Africa. E' proprio l'America - come ha ribadito negli ultimi giorni anche il presidente Barack Obama - che sta guidando la lotta a Ebola nel mondo, con la Casa Bianca che ha deciso di inviare nelle regioni africane flagellate dal virus migliaia di soldati, oltre che attrezzature sanitarie e ospedali da campo. Il tentativo è quello di contenere Ebola, frenarne il contagio e debellarla lì dove sono i focolai. 
MANCHESTER - "Sono fiero di questa squadra". Rudi Garcia ha gli occhi che brillano alla fine della sfida di Manchester . E spiega subito il motivo: "Ci siamo mostrati all'altezza del nostro girone. Ho visto una Roma di grande personalita'. E' successo quello che avevamo previsto, abbiamo avuto i nostri momenti e forse le migliori occasioni. Poi abbiamo sofferto negli ultimi 10′ come previsto. Perché a centrocampo giocano sempre gli stessi da settimane e anche in difesa. Ma sono molto soddisfatto". [[ge:rep-locali:repubblica:97029595]] POSSIAMO GIOCARE ALLA PARI CON LE MIGLIORI - Il tecnico francese da stasera è ancora più ottimista per il passaggio del turno: "Lasciamo il City 3 punti dietro e questa gara può dare ancora più fiducia", sottolinea. "E poi credo nei ragazzi perché abbiamo dimostrato di possedere un'identità di gioco. Sono stati veramente bravi a mettere in campo cose su cui lavoriamo già da 14 mesi. E' tutto merito loro. Sono giocatori di talento immenso. Stasera ho visto che sono anche capaci di dare tutto in campo e fare corse difensive. Perché per giocare queste partite e giocare il nostro gioco, serve anche stare attenti alla qualità dei nostri avversari". Dalla Champions allo scudetto, occorre subito recuperare le forze in vista della trasferta in casa della Juventus: "Oggi abbiamo giocato contro un club tra i più ricchi del mondo, è una cosa fantastica - conclude Garcia -, i ragazzi lo meritano. Abbiamo visto che lo spirito di squadra c'è, con questa cosa possiamo fare tante cose. Ora dobbiamo recuperare che domenica c'è un'altra piccola gara...". TOTTI: MERITAVAMO DI PIU' - Totti è stato il grande protagonista del match ma è soddisfatto a metà: "Alla fine il pareggio ci va stretto. Le occasioni più nitide le abbiamo avute noi. Siamo andati subito in svantaggio, poi abbiamo avuto una reazione da grande squadra. Non era semplice, eravamo di fronte a una delle squadre più forti d'Europa. Cosa cambia ora? Niente... Abbiamo l'obiettivo di fare il nostro meglio, passare il girone sapendo che non è semplice perché ci sono Bayern e City che sono alla nostra altezza, se non di piu'. Ma giocando così possiamo mettere in difficoltà chiunque". Un pareggio trovato proprio grazie a un suo gol, che a 38 anni e 3 giorni lo proietta in cima alla speciale classifica dei marcatori più longevi della Champions: "Non ci pensavo, penso più alla squadra che a me stesso, è sempre stato il mio forte. Quando poi la squadra ti aiuta a fare gol è tutto più facile". [[ge:rep-locali:repubblica:97032290]] PJANIC: CREDIAMO NELLA QUALIFICAZIONE - Miralem Pjanic, invece, si gode il pareggio: "Ci crediamo e siamo consapevoli che possiamo passare questo turno. Oggi volevamo giocare il nostro calcio e lo abbiamo fatto". Il bosniaco analizza così la partita. "Siamo entrati in campo preparati, la squadra ha meritato questo pareggio e potevamo fare anche di piu', secondo me. Un risultato positivo, siamo andati bene. Compreso il finale in cui abbiamo difeso bene stando tutti dietro la linea della palla. Il City ha sofferto la pressione di dover vincere a tutti i conti". PELLEGRINI: ''BRAVA ROMA" - Fa i complimenti alla Roma Manuel Pellegrini: "Sono deluso perché di solito giochiamo meglio. Ma abbiamo trovato una Roma che gioca molto bene, con buoni giocatori, che ci ha messo in difficoltà" dice il tecnico del Manchester: "Questo pari non cambia niente per noi. Andiamo avanti per la nostra strada". Argomenti as roma champions league francesco totti rudi garcia Leggi i commenti I commenti dei lettori 
None Leggi i commenti I commenti dei lettori 
ROMA – Grazie al penalty realizzato da Muller, il Bayern scappa in testa al gruppo E, consapevole che anche un pareggio potrebbe andar bene contro la Roma. Emozioni e gol al Parco dei Principi, dove il PSG si impone per 3-2 sul Barcellona, al primo ko stagionale; non ne approfitta l’Ajax, nell’altro match del Gruppo F, fermato sul pari dall’Apoel. Vince soffrendo il Chelsea in casa dello Sporting Lisbona, mentre pareggiano in rimonta lo Schalke (1-1 in casa contro il Maribor) e il Porto (2-2 a Leopoli contro lo Shakhtar); sorpresa, infine, a Borisov dove un brutto Athletic Bilbao cade per mano del Bate. CSKA MOSCA-BAYERN MONACO 0-1 Massimo risultato con il minimo sforzo per il Bayern che apre il programma del secondo turno del Gruppo E, lo stesso di Roma e Manchester City, vincendo in quel di Mosca. Il Cska non si lascia prendere a pallate come accaduto all’Olimpico, anzi dà filo da torcere ai bavaresi per un tempo (sfiorando il gol con Musa ed Eremenko). Al 22’ passano i tedeschi: Fernandes stende Goetze in area e Mueller trasforma dal dischetto.  moscovita prova a sorprendere i bavaresi in contropiede. Se prima del riposo i moscoviti reagiscono, colpendo l’incrocio dei pali con Eremenko, la storia è ben diversa nella ripresa: il Bayern addormenta la gara col possesso palla (oltre 700 i passaggi completati, 73% di possesso palla), senza correre più pericoli. [[ge:rep-locali:repubblica:97037083]] PSG-BARCELLONA 3-2 Il big match della serata che apre il 2/o turno della fase a gironi si gioca a Parigi: al Parco dei Principi è parata di stelle in campo e fuori (in tribuna non solo l’infortunato Ibrahimovic, ma anche l’ex parigino David Beckham con Beyoncé e Jay-Z), ma la festa è tutta francese. Il Barcellona, che finora non aveva preso gol tra campionato e Champions, ne incassa tre dal PSG. Dopo soli 10’, i blaugrana capitolano già per mano di David Luiz, bravo a controllare e girare a rete l’assist su punizione di Lucas. Passa un minuto e il Barça pareggia col solito Messi, al termine di una pregevole azione corale rifinita da Iniesta. Il grande equilibrio in campo viene rotto dal “piccoletto” Verratti, che beffa la difesa catalana andando in gol di testa sul corner di Thiago Motta. Non molla l’undici di Luis Enrique, più volte vicino al gol, ma in avvio di ripresa passa ancora il PSG: sul cross basso di Van der Wiel, Cavani non c’arriva ma c’è Matuidi ad insaccare sul palo lungo. Il Barça ha il merito di non uscire mai dalla partita, trovando subito il pareggio con Neymar (bel piattone ad incrociare col destro) e premendo fino all’ultimo. Fuori dall’undici iniziale, Xavi entra al 69’ per provare a dare il suo contributo, stabilendo il nuovo record di presenze in Champions (143 contro le 142 di Raul e le 141 di Casillas e Giggs). Sono Jordi Alba, con un sinistro a colpo sicuro respinto da Marquinhos, e Munir, fermato dal palo, ad andare più vicini al gol del pari che non arriverà: vince il PSG, al Barcellona tocca inseguire. APOEL NICOSIA-AJAX 1-1 Mastica amaro l’Ajax, che sfiora il successo in un match che, sulla carta, era gara d’andata dello spareggio per il terzo posto nel gruppo F. I lancieri vogliono subito pungere l’Apoel, provandoci dopo pochi secondi di gioco con Sigthorsson, servito da Schone. Il danese ci prova in prima persona al 27’, Pardo ribatte corto ed Andersen insacca il pallone dello 0-1. Il vantaggio dura tre minuti, perché l’arbitro concede un penalty ai ciprioti per un dubbio mani di Van Rhijn. Manduca trasforma la massima punizione, regalando il pari ai suoi. L’Ajax premerà a lungo alla ricerca del gol-vittoria, sfiorandolo al 91’ con Serero: clamoroso il suo errore, a porta sguarnita, sull’uscita scriteriata di Pardo. La buona sorte non è con gli olandesi, a Nicosia finisce 1-1. [[ge:rep-locali:repubblica:97037092]] SPORTING LISBONA-CHELSEA 0-1 Il Chelsea di Mourinho espugna uno dei campi più difficili d’Europa, il José Alvalade, con un risultato striminzito che non rispecchia il dominio in campo dei Blues (in giallo questa sera). Lo Sporting è volenteroso e nella ripresa crea più di un problema alla difesa ospite ma, se questo è il risultato, i biancoverdi devono ringraziare il loro portiere Rui Patricio, bravo ad ipnotizzare Diego Costa e Schurrle già nel primo tempo così come fa con Oscar nella ripresa. Decide il match una palla inattiva, sulla quale Nemanja Matic trova la zuccata vincente, al minuto 34. Adrien Silva è il più pericoloso tra i lusitani ma le palle-gol, anche nella seconda metà di gara, sono più di marca inglese: Obi Mikel e Diego Costa vanno vicini al gol della tranquillità, che non arriva, ma arrivano i tre punti. SCHALKE 04-MARIBOR 1-1 Sa di occasione persa questo pari interno dello Schalke contro il Maribor, ma gli sloveni non demeritano all’AufSchalke Arena. Anzi, nonostante l’avvio sprint dei padroni di casa, pericolosi con Huntelaar e Boateng, è la squadra ospite a passare per prima. Fuchs lascia scappare Viler sulla sinistra, cross basso per l’accorrente Bohar che insacca agevolmente. Con Vrsic a guidare gli assalti e l’ex cagliaritano Ibraimi come braccio armato, il Maribor crea più di un pericolo ai tedeschi ma, nella ripresa, la pressione dello Schalke diventa quasi asfissiante. Al 55’ arriva il pareggio, con una bella conclusione di Huntelaar all’angolino basso, e sarà ancora l’ex Milan ad andare vicino al gol-vittoria. Il Maribor tiene botta fino al 90’, portando a casa un pareggio esterno che può valere oro nel prosieguo del cammino. [[ge:rep-locali:repubblica:97037091]] SHAKHTAR-PORTO 2-2 Senza poter giocare tra le mura amiche della Donbass Arena, lo Shakhtar ospita il Porto a Leopoli e sembra poter far proprio l’intero bottino. I Dragoes partono meglio, sfiorando il gol in più occasioni e fallendo anche un calcio di rigore al 34’ (fallo di Kucher su Brahimi che poi si fa ipnotizzare da Pyatov). Se il primo tempo è di marca portoghese, la ripresa sembra sorridere allo Shakhtar: bastano sette minuti, infatti, a Kucher per rubare palla a Torres e servire Teixeira, facile il suo tap-in. Brahimi sfiora il pari ma quando mancano 5’ al novantesimo, Luiz Adriano ribadisce in rete il tiro impreciso di Ilsinho. Sembra tutto deciso ma non è d’accordo il subentrato Jackson Martinez: al minuto 88 batte Pyatov dagli undici metri (mano di Srna), poi anticipa tutti sul cross basso di Tello, in pieno recupero, strozzando in gola l’urlo dei tifosi neroarancio. Un punto guadagnato per il Porto, due punti persi per lo Shahktar. BATE BORISOV-ATHLETIC BILBAO 2-1 Il Bate Borisov sfata il tabù spagnolo (otto sconfitte in altrettanti precedenti), battendo l’Athletic Bilbao ed alimentando i rimpianti del Napoli, cacciato dall’Europa che conta per mano dei baschi. La squadra di Valverde non dà segni di vita fino al finale del primo tempo, quando ha già subito due gol: al 19’ Polyakov insacca sulla spizzata di Signevich, assistman anche in occasione del raddoppio, quando il tiro di Karnitsky batte Iraizoz con la decisiva deviazione di Iraola. Prima del riposo, Aduriz batte un colpo, difendendo bene palla sul servizio di Muniain e girandola a rete in diagonale. Più Athletic che Bate nella ripresa, ma i bielorussi potrebbero chiudere i conti con Signevich, che fallisce a tu per tu con Iraizoz. Nel finale sono i baschi a sfiorare il pari, ma Susaeta e Aduriz non trovano lo spunto vincente, incassando un ko che rischia di pesare molto sul cammino europeo dei biancorossi. Argomenti champions league marco verratti Leggi i commenti I commenti dei lettori 
