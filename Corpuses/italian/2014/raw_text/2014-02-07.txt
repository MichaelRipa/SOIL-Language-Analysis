Alla terza edizione il Torino Jazz Festival cambia formula. La kermesse fortemente voluta dall'assessore alla Cultura Maurizio Braccialarghe perde il marchio "tutto gratis" che l'aveva finora caratterizzata e la sede degli spettacoli pomeridiani di piazzale Valdo Fusi. Gli show delle 18 saranno ospitati in varie sale da concerto (Conservatorio e Teatro Vittoria tra i papabili) con un biglietto d'ingresso: ancora da decidere il prezzo ma viene assicurato "di portata popolare". Quelli serali, sempre sul palco di piazza Castello, saranno invece ancora totalmente gratuiti. Altra conferma: la sezione off del festival, Fringe, curata come un figlio da Furio Di Castri, che si districherà in 70 concerti e con 250 artisti (dal pianista novergese Jon Blake al sassofonista italo argentino Javier Girotto), tra i locali e le vie della movida cittadina. Il filo conduttore della sezione saranno i 50 anni trascorsi dalla pubblicazione di "A love supreme" di John Coltrane, vero capolavoro della musica tout court. Per il resto il Torino Jazz Festival (che alcuni a Palazzo Civico non amano granché, visti i tempi grami delle casse comunali e a dispetto delle cifre sbandierate dall'assessore: 130 mila presenze lo scorso anno), si conferma come mega evento lungo questa volta un giorno in più (dal 25 aprile al 1° maggio) che avendo come baricentro la musica non disdegna di esplorare sentieri ad essi collegati (il cinema, la letteratura). Quel che è sicuro è che il cartellone, per la seconda volta firmato dal direttore artistico Stefano Zenni, appare ricco di interesse non solo per gli appassionati. Partendo dall'assunto che il jazz è per sua stessa natura musica di contaminazione, sul palco di piazza Castello artisti di vari estrazione, dal chitarrista Al Di Meola con un progetto dedicato ai Beatles, alla cantante americana Diane Schuur, al napoletano Enzo Avitabile con i Bottari di Portici, al sassofonista camerunense Manu Dibango, al sofisticato cantautore brasiliano Caetano Veloso. Il festival partirà il 25 aprile: sarà l'occasione per una giornata all'insegna del "Jazz della Liberazione" con concerto in piazza di Daniele Sepe. Il gran finale, il Primo maggio, prevede anche questa volta una festa non stop dalle 16 in poi, che vedrà alternarsi sul palco Taranta nera con Baba Sissoko, il gruppo di Antonello Salis, il quintetto di Paolo Fresu (che festeggerà i 30 anni di attività), il trombettista franco-libanese Ibrahim Maalouf e il bassista fusion canadese Alain Caron. Tra i tanti eventi del festival, anche i festeggiamenti per i 70 anni del sassofonista e clarinettista Gianluigi Trovesi che si esibirà in duo con l'amico fisarmonicista Gianni Coscia al Teatro Carignano in una serata che vedrà sul palco anche l'appassionato Umberto Eco. Tra i concerti del pomeriggio, di maggior stampo jazzistico, da segnalare alcuni duetti di prestigio: quello tra Uri Caine e Dave Douglas e quello tra il pianista Kenny Barron e il contrabbasista Dave Holland. Tra i numerosi focus del festival uno sarà dedicato al Sudafrica, nel ventesimo anniversario della liberazione di Nelson Mandela: lo celebrerà, il 30 aprile, il batterista Louis Moholo con i Blue Notes. Argomenti torino jazz festival caetano veloso umberto eco uri caine paolo fresu manu dibango 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
La pietra d'inciampo dedicata a don Pietro Pappagallo, sacerdote che si impegnò nella protezione e assistenza dei perseguitati dal regime nazi-fascista, arrestato e fucilato alle Fosse Ardeatine il 24 marzo 1944, è nuovamente "sparita". A darne notizia è l'ufficio stampa di Memorie d'inciampo a Roma spiegando che gli studenti della scuola media Mazzini che il Giorno della Memoria erano stati portati dai loro docenti a omaggiarla, non l'hanno trovata. "Già l'anno scorso, a causa di lavori stradali, era stata immagazzinata e successivamente riposizionata - sottolinea Memorie d'inciampo - Quest'anno, la stessa pietra è stata meno fortunata. A seguito di altri lavori stradali, nonostante il primo municipio abbia interpellato tutte le ditte interessate, se ne sono perse le tracce". "La pietra per il sacerdote che ha ispirato Rossellini in 'Roma città apertà e commissionata da don Francesco Pesce, parroco della chiesa Santa Maria ai Monti, era stata posizionata nel 2012 in via Urbana 2, di fronte all'abitazione da cui nel gennaio del '44 era stato prelevato il sacerdote denunciato da una spia", ricorda. Il presidente del I municipio, Sabrina Alfonsi, ha assicurato Adachiara Zevi, curatrice del progetto 'Memorie d'inciampò, che il Municipio si farà carico delle spese per la realizzazione di una nuova pietra e l'artista, Gunter Demnig ha promesso che farà in possibile per realizzarla in tempo per il 24 marzo, settantesimo anniversario della strage delle Fosse Ardeatine. I municipi di Roma Capitale infatti, dove in questi anni l'artista tedesco ha posizionato più di duecento pietre, sono responsabili della loro tutela, manutenzione e conservazione. I soci dell'Associazione Arte in Memoria ritengono "quest'episodio, che segue altri episodi di danneggiamento e profanazione, estremamente grave e invitano i responsabile dei municipi a vigilare e salvaguardare il bene prezioso delle Pietre d'Inciampo in memoria di tutti i deportati". Argomenti pietra d'inciampo 
MILANO – Come un anno fa. Solo che stavolta la sconfitta di Milano, battuta in volata da Sassari (82-80) e subito fuori dalla Coppa Italia, fa un rumore ancora più forte. Perché se la scorsa stagione il ko nei quarti con Varese passò come una conseguenza naturale della stagione che stava vivendo l'Olimpia, stavolta nessuno si aspettava un rovescio simile. E invece quella che ormai sembra una vera e propria maledizione si è materializzata al termine di una sfida che Milano (una sola sconfitta in casa in 17 partite tra campionato ed Eurolega prima di stasera) ha creduto di poter vincere senza problemi quando nel primo tempo si è trovata a +16, un vantaggio che pian piano si è assottigliato fino a quando la Dinamo ha messo la freccia arrivando più lucida nel finale punto a punto che ha promosso in semifinale (contro Reggio Emilia) la squadra di Sacchetti, che ora si candida a favorita alla vittoria finale. Milano – che si presentava con una striscia di sette vittorie consecutive in campionato e il primato in classifica - butta via un'altra occasione e rimanda l'appuntamento con la conquista di un trofeo. Il digiuno, lungo ormai 18 anni, continua. Sassari si ritrova nella serata più difficile, inizia malissimo, quasi svogliata, litiga con il ferro (1/14 da tre nel primo tempo ma 8/17 nella ripresa) ma ha il merito di restare sempre in partita. Quando nell’ultimo quarto la gara si accende, è Drake Diener (24 punti) a farla da padrone, con canestri impossibili e triple da distanze siderali che mandano in frantumi il sogno di Milano. LA CRONACA - Con Gordon in panchina per onor di firma, Sacchetti inizia con Devecchi e Tessitori in quintetto. Lawal si prende subito la scena, 6 punti in meno di 4', due schiacciate e una stoppata, dal 4 pari l’Olimpia piazza un 9-0 chiuso da una tripla di Langford e vola subito a +9 (13-4). Sacchetti va col minuto di sospensione ma Gentile dall'angolo allunga il parziale e allarga la forbice. Entrano Drake Diener e Vanuzzo, poi Kangur e Marques Green. Lawal continua a dominare sotto canestro ed arriva presto in doppia cifra (10), Gentile fa +13 dalla lunetta (22-9), ecco Moss, Drake Diener sbaglia un rigore a porta vuota e Langford colpisce da tre quasi sulla sirena dei primi 10' per il +13 di un’Armani (24-11) che nonostante le 6 perse gira la prima curva con 9/14 al tiro (Sassari è 5/16). Si riparte ed è ancora Milano. Tripla di Kangur, canestro di Jerrels e +16 Olimpia (29-13). Sembra una passeggiata. Sassari si affida senza fortuna al tiro da tre (1/9), Sacchetti ne cambia tre in un colpo solo (dentro Caleb Green, Travis Diener e Thomas) e il risultato è un 4-0 che ridà fiato alla Dinamo. Banchi chiama time out, l’instant replay annulla un trepunti sulla sirena dei 24’’ di Drake Diener, dal possibile -9 si passa al +14 firmato da Gentile. Canestro in entrata di Travis e tre liberi di Caleb Green, Sassari risale a -9 (31-22 a -3'40''), Drake sbaglia la tripla del -6 (0/5) e Moss dall’altro lato scrive ancora +12. Banchi usa tutta o quasi la rosa a sua disposizione, Sassari prova il pressing senza successo e continua a sparacchiare da tre (1/14), l'Armani però non ammazza la partita (6/20 nei secondi 10’) e così alla Dinamo basta tirare appena un po’ meglio per rientrare (38-30) e andare al riposo con un -8 che ha quasi del miracoloso. Si sblocca Drake Diener, suo il primo canestro della ripresa che vale il -6 Dinamo. Lawal continua a fare la voce grossa nell’area colorata, trepunti di Kangur e appoggio di Thomas. Milano a +9, primo canestro della serata di Hackett, quarto fallo di Tessitori che si prende la reprimenda di Sacchetti, entra Vanuzzo. Kangur è ispirato, tripla e nuovo +11 (49-38), si va veloce, Lawal schiaccia sul cioccolattino di Gentile, dall’altra parte cesto di Thomas. Banchi chiama time out, ancora Thomas per il -7 Dinamo (52-45). Scherza col fuoro l’Armani, Lawal segna sul rimbalzo offensivo, Kangur ne mette un’altra da tre ma anche Sassari ha scaldato la mano: trepunti di Marques Green e siluro di Vanuzzo che tiene apertissima la partita. Sacchetti fa 2/2 dalla lunetta e Sassari è ancora lì (62-56), due liberi di Moss, recupero dell'ex Siena convertito da Langford, Drake di tabella da lontanissimo: 66-59 Milano al 30'. Si riparte e Caleb Green segna in contropiede il -5 (66-61), Wallace sbaglia un mezzo rigore da sotto, Caleb tenta la fortuna da tre ma il ferro gli dice no, poteva essere il -2. Banchi decide di parlarci sopra, il momento è delicato. Jerrels sbaglia, idem Sacchetti, altro errore di Jerrels che torna in panca, al comando c'è Hackett. Ferro di Langford da tre, Drake Diener da lontanissimo, -2 Sassari. Entra anche Gentile. Ma è un’altra partita. Ancora Drake, tripla e sorpasso Sassari (66-67), Caleb dalla lunetta e Dinamo a +3. E' il festival delle triple. Langford da due, Marques non ci sta (68-72). Torna Lawal, fallo in attacco di Moss, Sassari non riesce a tirare. Si entra negli ultimi 4'. Persa da un lato, persa dall’altra, Moss in sottomano per il -2, sbaglia Sassari, Langford fa 0/2 dalla lunetta, giro e tiro di Drake Diener e Sassari a +4 (70-74). Lawal stoppa Thomas e poi segna il -2 Milano, Drake Diener da otto metri, Dinamo a +5. Sbaglia Hackett, sbaglia Caleb Green. Moss da tre, Thomas da sotto, Sassari avanti di 4. Ultimo minuto. Langford da tre, -1 Milano a 36’’ dalla fine (78-79), Drake fa 2/2 ai liberi e Sassari torna a +3 (78-81) con 27'' da giocare. Marques Green manda in lunetta Langford, 2/2 e nuovo -1 Milano. Fallo su Thomas, 1/2 e Milano spera ancora. Sbaglia Hackett, sbaglia Langford, un solo secondo. Rimessa Milano. Hackett la passa a Diener. Sassari vince, l’incubo di Milano continua. EA7 Milano-Banco di Sardegna Sassari 80-82 (24-11, 38-30; 66-59) Milano : Gentile 13 (4/8, 1/4), Gigli ne, Cerella ne, Melli (0/1 da tre), Hackett 5 (0/4, 1/3), Kangur 12 (4/7 da tre), Langford 16 (3/9, 2/6), Samuels (0/1), Wallace 2 (1/3), Lawal 20 (9/11), Moss 10 (1/1, 2/6), Jerrels 2 (1/3). All. Banchi Sassari : M. Green 9 (0/1, 3/5), C. Green 15 (3/4, 1/5), Devecchi 2 (1/2, 0/1), Chessa ne, Gordon ne, T. Diener 6 (2/3, 0/2), Sacchetti 6 (2/3, 0/3) D. Diener 24 (4/6, 4/10), Vanuzzo 3 (0/1, 1/2), Tessitori 8 (4/6), Thomas 9 (4/11, 0/3). All. Sacchetti Arbitri : Lamonica, Lanzarini, Martolini Note – Tiri liberi: Milano 12/18, Sassari 15/17. Rimbalzi: Milano 48 (Lawal e Langford 8), Sassari 33 (Sacchetti e C. Green 6. Assist: Milano 19 (Moss e Gentile 5), Sassari 16 (M. Green 4) Argomenti basket basket coppa italia 2014 olimpia milano sassari basket Leggi i commenti I commenti dei lettori 
LANCIANO – Assapora per quasi un tempo la seconda poltrona il Cesena, raggiunto però a meno di un quarto d’ora dal termine dal Lanino padrone di casa. Finisce dunque 1-1 l’anticipo della terza giornata di ritorno del campionato di serie B (24esima complessiva). Un pareggio che porta gli uomini di Bisoli a 38 punti, condividendo la terza posizione con l’Avellino, mentre i rossoneri sono appena un punto sotto, a quota 37, al quinto posto. BELINGHERI PORTA AVANTI I ROMAGNOLI – I bianconeri, usciti rinforzati dal mercato di gennaio e reduci da due affermazioni, passano meritatamente in vantaggio nel primo tempo, al 33′ pt: discesa di Defrel sulla destra, cross in area per Belingheri che, a porta vuota, non ha problemi a insaccare appoggiando di piatto. SEPE NEGA IL 2-0 A SUCCI, COMI PAREGGIA IN ROVESCIATA – Nell’intervallo Baroni inserisce Ragatzu e la mossa sortisce gli effetti sperati, con i padroni di casa a cingere d’assedio gli avversari, spesso in affanno. Alla mezz’ora, però, è proprio il Cesena ad andare vicinissimo al colpo del ko con Succi, al quale Sepe in uscita bassa nega il raddoppio. E come capita spesso nel calcio, la legge ‘gol mangiato, gol subito’ colpisce ancora. Trenta secondi più tardi arriva infatti il gol del pareggio degli abruzzesi, siglato con una spettacolare rovesciata dal figlio d’arte Gianmario Comi, girando in rete alle spalle di Coser un cross di Casarini. VIRTUS LANCIANO – CESENA 1-1 (0-1) VIRTUS LANCIANO (4-3-3): Sepe 6.5; De Col 5.5, Troest 6, Amenta 6, Mammarella 6; Casarini 6.5, Minotti 6 (33′ st Paghera 6), Buchel 6; Piccolo 6.5, Comi 7, Di Cecco 5.5 (1′ st Ragatzu 6.5). (Branescu, Aquilanti, Vastola, Falcinelli, Thiam, Gatto, Ferrario). All.: Baroni 6. CESENA (4-3-1-2): Coser 6; Consolini 6, Capelli 6, Volta 6, Renzetti 6; Gagliardini 6.5, De Feudis 6, Belingheri 6.5; D’Alessandro 6; Succi 6.5 (37′ st Rodriguez sv), Defrel 6.5 (16′ st Marilungo 6) (Agliardi, Alhassan, Camporese, Krajnc, Yabre, Bangoura). All.: Bisoli 6. ARBITRO: Mariani di Aprilia 6. RETI: 33′ pt Belingheri (C), 31′ st Comi (L). AMMONITI: Consolini (C), Defrel (C), De Feudis (C), Amenta (L), Minotti (L), Mammarella (L). SPETTATORI: 3000 circa di cui un centinaio da Cesena. NOTE: serata non particolarmente fredda, terreno di gioco in discrete condizioni. Leggi i commenti I commenti dei lettori 
[[ge:rep-locali:rep-palermo:77996273]] Dopo il crollo dell'edificio nel centro storico di Palermo, il sindaco Leoluca Orlando, nel corso della Giunta comunale, ha sollecitato l'assessore al Territorio Agata Bazzi disporre le ordinanze di messa in sicurezza degli edifici pericolanti del Centro Storico di Palermo, disponendo le opere a carico dei proprietari e provvedendo, in danno agli stessi, agli interventi necessari in caso di mancata ottemperanza alle ordinanze emesse. "E' necessario -ha dichiarato il sindaco Orlando - che i proprietari degli immobili si rendano finalmente conto che non è tollerabile lo stato di abbandono di proprietà private, che pongono a rischio l'incolumità della cittadinanza". IL COMMENTO / Chi governa la città senza regole "Il crollo dell'edificio di piazza Garraffello, alla Vucciria, ha messo in luce le condizioni di precarieta' di tutti gli edifici privati prospicienti sulla piazza. Per questa ragione, fin da stamattina, il Comune di Palermo ha convocato i tecnici privati, che cureranno il completamento dei lavori di messa in sicurezza degli edifici a rischio. L'intervento di ripristino durera' al massimo una settimana. Nel frattempo, in via del tutto provvisoria e temporanea, e' stato necessario costruire un muro di recinzione per chiudere la via Argenteria e sono state collocate alcune transenne che impediscono l'accesso alla piazza Garraffello dalle altre strade". ha reso noto il Comune. [[ge:rep-locali:rep-palermo:77968176]] "Si tratta di un provvedimento di emergenza destinato ad essere rimosso in pochi giorni - spiega in una nota l'assessore comunale al Territorio, Agata Bazzi - Gia' da lunedi' sara' possibile ripristinare un camminamento lungo la facciata di Palazzo Rammacca, i cui lavori di messa in sicurezza sono quasi ultimati. Per quanto riguarda gli altri tre lati, invece, le imprese (pubbliche e private) inizieranno i lavori lunedi' mattina: per il prossimo fine settimana il muro sara' demolito e sara' di nuovo possibile utilizzare la piazza senza rischi. Mi auguro - ha concluso l'assessore - che i 'fruitori' diurni e soprattutto notturni della Vucciria abbiano comportamenti dettati da prudenza e buon senso e che non entrino nelle aree transennate mettendo a rischio la loro incolumita' personale e quella della collettivita'". Argomenti vucciria crollo piazza garraffello 
None Leggi i commenti I commenti dei lettori 

