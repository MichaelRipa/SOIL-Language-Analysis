Auto bloccate in code chilometriche. Ambulanze incastrate tra pullman e motorini. Vetture abbandonate in mezzo alla strada, bambini in lacrime e turisti spaventati da tanto caos. Momenti di panico, in serata, sul lungotevere in direzione di Castel Sant'Angelo, dove migliaia di romani e stranieri si sono riversati per assistere alla tradizionale "Girandola di Castel Sant'Angelo". Una manifestazione di fuochi pirotecnici che ogni anno illumina il cielo di Roma per festeggiare i santi patroni della capitale, San Pietro e San Paolo. [[ge:rep-locali:rep-roma:90317219]] Un evento preventivato, ma quest'anno non organizzato nel migliore dei modi. Tanto che, anche a causa dell'assenza dei presidi dei vigili urbani e delle pattuglie della polizia municipale, pochi minuti dopo le 21 il lungotevere si è trasformato in un grande ingorgo. "Ma c'è stato un incidente? Cosa succede?" domandano motociclisti e automobilisti imbottigliati in un tetris di vetture, scooter e persino pullman turistici. Un caos che ha suscitato momenti di panico e tensione. Al punto che alcuni automobilisti hanno abbandonato le macchine in mezzo alla strada e si sono diretti a piedi verso Castel Sant'Angelo. E persino le ambulanze che tentavano di farsi largo a sirene spiegate sono rimaste imbottigliate. [[ge:rep-locali:rep-roma:90316533]] Alcuni pedoni, invece, hanno cercato di farsi largo tra l'incastro di lamiere e, con bambini in braccio e neonati in passeggino, per la rabbia hanno iniziato a inveire contro gli automobilisti. "La situazione stava degenerando- raccontano alcuni residenti della zona- le macchine non avevano spazi liberi per fare manovra e sbloccare l'ingorgo, ma la cosa assurda è che in strada non c'erano vigili". E le uniche pattuglie presenti sono state prese di mira dai passanti. "Una donna ha iniziato a colpire con i pugni una macchina della municipale" racconta un automobilista. Per oltre un'ora il lungotevere è dunque rimasto paralizzato e quella che doveva essere una serata di festa, tra fuochi di artificio e tradizioni popolari, si è trasformata in una notte di caos. Argomenti roma municipio i castel sant'angelo traffico fuochi d'artificio 
Nuova aggressione, questa sera, per l'ex parlamentare Vladimir Luxuria protagonista negli ultimi tempi di una battaglia contro lo spaccio di droga al Pigneto , quartiere dove risiede ormai venti anni. "Erano le 19 circa quando stavo rientrando a casa - ha raccontato - quando un gruppo di persone straniere mi ha circondata, a loro poi si sono aggiunte anche altre persone. Mi hanno insultata sbattendomi addosso bustine di droga. Poi mi hanno minacciata di morte se avessi continuato a disturbarli nei loro affari. Una donna poi, credo una loro conoscente, si è messa in mezzo riuscendo ad evitare che l'aggressione diventasse fisica e sono riuscita ad entrare nel portone di casa. Anche un ragazzo che lavora nel vicino locale si è mosso in mia difesa". Sul posto è poi giunta la polizia, ma nel frattempo il gruppo di aggressori era scappato. "Ho paura", afferma ancora scossa Luxuria che racconta anche di un quartiere ormai cambiato: "Il Pigneto era un piccolo borgo felice, ma ora non è più così. È demoralizzante". Cambiare casa? "Io amo la mia abitazione e non vorrei farlo - aggiunge - spero di non esservi obbligata e di sentirmi invece protetta dallo Stato. Comunque dovrò modificare la mia vita. Mi sono esposta, sanno dove abito e quindi dovrò stare più attenta. Il Pigneto era un angolo di paradiso, ma ora è vittima di una vera e propria occupazione del territorio da parte degli spacciatori con risse continue. Lo Stato deve fare qualcosa". Immediata la solidarietà delle associazioni. "Questa aggressione sembra dovuta per l'impegno di Vladimir a favore della sicurezza e della legalità nel suo quartiere, cosa che le deve rendere merito e non violenza". sottolinea Fabrizio Marrazzo, portavoce di Gay Center. Argomenti pigneto pusher aggressione roma municipio v vladimir luxuria 
ROMA - Gli antidepressivi di seconda generazione, il cui famoso capostipite è il Prozac, 'raffreddano' l'amore degli uomini, rendendoli più distaccati affettivamente dalle loro partner. A dimostrarlo è uno studio della psichiatra Donatella Marazziti, del Dipartimento medicina clinica e sperimentale dell'Università di Pisa, e Hagop S.Akiskal dell'International mood center di San Diego, negli Stati Uniti, pubblicato sulla rivista Journal of affective disorder. Questo particolare 'effetto Prozac', sottolinea Marazziti, non si rileva, però, sulle donne. Lo studio, spiega, "era volto a indagare le eventuali modifiche di alcune caratteristiche dei rapporti d'amore durante il trattamento a lungo termine della depressione con farmaci antidepressivi di prima generazione, i cosiddetti triciclici, e con quelli di seconda generazione, definiti inibitori selettivi della ricaptazione della serotonina SSRI. L'indagine si è svolta per mezzo di un test-questionario appositamente progettato, il 'Sesso, Attachment, Love'-SALT", su un campione di 192 pazienti di cui 123 donne e 69 uomini". Ebbene, i risultati, afferma la psichiatra, "hanno mostrato che i nuovi antidepressivi hanno un impatto significativo sui sentimenti di amore soprattutto negli uomini, ostacolando l'attaccamento del maschio verso la partner". Un dato non riscontrato tra le donne, però, sulle quali si è invece rilevato un diverso effetto collaterale legato agli antidepressivi 'tradizionali': "Quelle che assumevano antidepressivi di prima generazione - precisa Marazziti - hanno lamentato effetti collaterali sessuali negativi rispetto agli uomini". Ciò che "si vede chiaramente - chiarisce - è che gli SSR determinano un appiattimento affettivo, analizzato ora per la prima volta in modo sistematico, e che tale effetto dipende dal sesso. Analizzando questo parametro emozionale, abbiamo osservato l'insorgenza nei maschi di una sorta di 'apatia' verso le partner, maggiore se i farmaci sono assunti da più tempo". La ragione di ciò non è però ancora chiara: "Pensiamo - sottolinea la psichiatra - che ci sia un legame con il meccanismo di azione del farmaco, che fa aumentare l'ormone della serotonina che regola l'umore. Sono però aspetti da approfondire con ulteriori studi". Tuttavia, sulla base di questi risultati, avverte, "l'invito è a considerare il fatto che i nuovi antidepressivi, pur essendo farmaci efficaci, non sono 'perfetti' ed hanno anche effetti collaterali importanti". L'altro aspetto riguarda poi la diversità degli effetti su uomini e donne: "Ciò evidenzia la necessità - commenta - di sviluppare l'approccio della psicofarmacologia di genere, dal momento che sono ancora pochi gli studi per nuovi farmaci fatti in modo mirato a seconda del sesso". Una nota positiva, però, c'è: "Se il rapporto di coppia è stabile e di lunga durata, l'effetto 'distacco' osservato negli uomini è minore". Insomma, l'amore 'vero', conclude l'esperta, ha un "effetto protettivo", anche rispetto ai farmaci. Argomenti depressione 
PORTO ALEGRE – "La partita dell'82? Il passato non ci fa paura". Joachim Low non è scaramantico. E il ricordo del clamoroso ko teutonico con l'Algeria nella gara d'esordio ai Mondiali di Spagna non lo spaventa: "Questa gara non ha nulla a che vedere con la sfida dell'82. Lasciate perdere. Solo Klose e Weidenfeller erano nati all'epoca dei fatti fra gli uomini della mia squadra. E questo la dice lunga...". In quel Mondiale la Germania Ovest passò il turno proprio a spese dell'Algeria al termine di un 'biscotto' con l'Austria (1-0 per i tedeschi, risultato che consentì ad entrambe di approdare alla seconda fase, ndr ). Low non teme neppure rivincite: "Anche questa è una cosa tirata fuori ad arte per cercare di motivare la squadra algerina. Per noi non è un problema. Il problema sarà l'Algeria che ha tanti combattenti e tanti buoni giocatori. Ci darà fastidio". GOTZE AL POSTO DI PODOLSKI  - Il ct tedesco ha ancora qualche dubbio circa la formazione da mandare in campo. "Non ho ancora le idee chiare sulla squadra. Solo dopo l'ultimo allenamento avrò dati precisi: parlerò con il mio staff tecnico e questa notte scioglierò gli ultimi dubbi", ha puntualizzato Low. L'unica novità rispetto alla gara con gli Stati Uniti potrebbe, comunque, essere rappresentata dalla presenza di Gotze al posto di Podolski sulla linea dei trequartisti alle spalle di Muller. LAHM: ABBIAMO CURATO ANCHE I DETTAGLI  - Il capitano Philipp Lahm sa che non sarà una gara facile: ''Abbiamo studiato bene i nostri avversari, sono determinati e disposti a vendere cara la pelle in campo. Abbiamo curato tutti i dettagli perché sappiamo che potrebbero fare la differenza. Come le punizioni o anche i rigori... Se vorremo vincere dovremo essere aggressivi e concentrati". Argomenti nazionale germania mondiali di calcio 2014 joaquim loew 
