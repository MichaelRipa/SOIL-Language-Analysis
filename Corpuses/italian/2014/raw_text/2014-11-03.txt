Il tema dell'alluvione e degli interventi di emergenza dominano la campagna elettorale per le prossime regionali. Al cinema Edison si è svolto un incontro con i cittadini promosso dai candidati dem Massimo Iotti e Carla Mantelli, in corsa per l'assemblea regionale. Il consigliere comunale: "Non ci si può accontentare degli impegni, ma vedere confermati tutti i finanziamenti. Dobbiamo lavorare insieme, lo stato di emergenza dà buone opportunità di avere somme per affrontare i danni materiali. Immediatamente servono 100 milioni di euro. Sul Baganza vanno predisposte azioni immediate, allestendo difese arginali e interventi sulle sponde. Occorre agire subito". Mantelli ha sottolineato la necessità di muoversi in Regione per razionalizzare la gestione dell'emergenza e del pre-allarme: "Si deve fare uno sforzo maggiore per coordinare i vari enti che gestiscono i fiumi, potenziare il servizio tecnico di bacino. I Patti di fiume possono essere una buona strada per avere finanziamenti nell'ambito della sicurezza idraulica. Va migliorata la capacità di reazione degli enti locali e dei cittadini". L'ex consigliera comunale ha ricordato il suo impegno contro l'espansione urbana voluta dalle Giunte di centro-destra. Entrambi i candidati hanno ribadito la determinazione a ottenere la realizzazione della cassa di espansione sul torrente Baganza. L'incontro ha visto la ricostruzione dei drammatici eventi del 13 ottobre da parte del geologo Stefano Castagnetti, che sulla base dei rilevamenti registrati dagli idrometri ha definito "eccezionale" la piena del Baganza che ha toccato un livello da record. L'esperto ha sottolineato lo sforzo compiuto dai volontari della Protezione civile e dai soccorritori nell'evitare che ci fossero vittime, ma anche richiamato alla dura realtà. "Siamo andati a viverci dentro i fiumi" ha affermato, parlando dell'urbanizzazione delle sponde del Baganza. "Occorre ridurre i rischi, per la cassa di espansione serviranno degli anni. Bisogna intervenire sugli argini, lavorare sulla pianificazione urbanistica, sulla preparazione dei cittadini. Le allerte arrivano in tempo reale, non viaggiano su un solo mezzo, ma servono le procedure. Qualcosa si è inceppato o è andato più lento di quel che richiedesse la situazione. A Langhirano per esempio già alle undici e mezza erano stati chiusi i ponti ed evacuate le scuole. La politica deve puntare di più sulla prevenzione". Pierpaolo Scarpino, consigliere Pd in Comune ha ricordato la sua esperienza come funzionario della Croce Rossa il giorno dell'esondazione del Baganza. "Attraversavamo la strada che era un fiume in piena, con le auto che venivano verso l'autoambulanza. Alle Piccole Figlie abbiamo constato la dimensione della tragedia. Chi twittava che le cose andavano migliorando non aveva idea di quello che stava accadendo". Il consigliere ha attaccato Telecom: "Il gestore va chiamato in causa, parliamo di un colosso, titolare del sistema pubblico di connettività,  che ha mandato in tilt il sistema d'emergenza". Ha chiuso il giro d'interventi il capogruppo dem Nicola Dall'Olio, già protagonista di un durissimo scontro con il primo cittadino: "Di fronte a questa rapidità degli eventi è evidente che bisogna lavorare in tempo di pace, dove si costruiscono gli strumenti e le procedure. Ci sono stati dei ritardi nella varie catene, ma c'è un buco sostanziale, con il piano di Protezione civile comunale fermo al 2006. Bisognava prevedere dei piani di emergenza per le zone a rischio di esondazione. Lunedì nessuno ha preso delle decisioni, ci sono state persone che tra le quattro e le quattro venti si sono assunte la responsabilità di chiudere il Ponte nuovo. Ma non c'era nessuna direttiva. Per la cassa di espansione serviranno anni, dobbiamo lavorare da subito sull'emergenza, con interventi come lo sgombero degli argini dai baraccamenti abusivi". All'incontro sono intervenuti anche i cittadini di Sala Baganza, colpiti altrettanto duramente dall'alluvione del  2011, costata la vita ad Agostino Galeotti. Il presidente del Comitato 11 giugno Nicola Luberto: "Siamo alluvionati di serie B, non abbiamo avuto neppure la dichiarazione di stato di calamità. I cittadini non hanno visto ancora nulla". Un appello a tenere alta l'attenzione è arrivato dal presidente di Montanara insieme Paolo Greci: "Dobbiamo stare uniti, non vogliamo che il nostro quartiere sia abbandonato, passata l'urgenza abbiamo paura di rimanere soli, dobbiamo lavorare tutti insieme, chiediamo atti concreti". Argomenti alluvione parma primarie pd elezioni regionali emilia-romagna 2014 massimo iotti carla mantelli 
ROMA – Di terzo posto non vuole ancora sentirne parlare. Stefano Pioli resta concentrato sull'obiettivo dichiarato a inizio stagione, il ritorno in Europa, anche dopo essersi stabilito sul podio, assieme alla Sampdoria. "La classifica la commenterò più avanti, più o meno durante la sosta natalizia, non credo che un campionato possa decidersi a novembre, poche società sono stati chiari come noi: il nostro obiettivo è tornare in Europa, i grandi obiettivi si raggiungono a piccoli passi. La mentalità è semplice: una gara alla volta, alla fine faremo i conti.  I ragazzi hanno capito che solo il lavoro può farci andare avanti, abbiamo grandi mezzi e tanto da fare per crescere ancora". GUARDA I GOL DI LAZIO-CAGLIARI UN GRANDE PRIMO TEMPO  - I 45 minuti iniziali sono piaciuti parecchio a Pioli. "In settimana avevamo preparato diverse situazioni e si sono viste tutte in campo nel primo tempo, è stata una frazione di altissima qualità, quasi perfetta. Appena abbiamo calato del 5% attenzione e determinazione siamo andati in difficoltà. Avevamo quasi del tutto ostacolato e disinnescato un avversario delicato, nel secondo tempo ci sta un po' di sofferenza. Stiamo correndo tanto e forte da diverso tempo, domenica avremo una gara altrettanto importante e difficile contro un avversario, l'Empoli, che finora ha raccolto meno di quanto merita. Conoscendo i movimenti degli attaccanti di Zeman eravamo molto attenti agli esterni, volevamo anche spingere almeno con un terzino ma il giro palla non è stato così veloce. Il Cagliari nel secondo tempo ci è venuto a prendere mentre a Verona ci aspettavano, lì il possesso palla era stato più semplice, anche se oggi dovevamo fare meglio. Abbiamo avuto buone occasioni anche nella ripresa e non le abbiamo sfruttate". [[ge:rep-locali:repubblica:99690787]] Il tecnico della Lazio si addentra poi nella gestione dei cambi e del dualismo Klose-Djordjevic, tornato d'attualità dopo la doppietta del tedesco. "Ho tolto prima Lulic e poi Mauri perché temevo il fatto che Senad fosse già ammonito, ci servivano energie fresche, l'unico pericolo era rimanere anche noi in 10 e ho deciso di cambiare Lulic. Nel calcio le gerarchie sono momentanee, tutto passa dalle prestazioni e dagli allenamenti. Miro per noi è un valore aggiunto, in campo e fuori. Djordjevic sta facendo bene, è vero che ora abbiamo certi equilibri, proveremo anche in futuro a usare le due punti ma valuto di partita in partita, da domani si riparte da zero". Argomenti ss lazio serie a stefano pioli Leggi i commenti I commenti dei lettori 
None Leggi i commenti I commenti dei lettori 
ROMA – Tanta Lazio, tanto Zeman. Nel bene e nel male, in entrambi i casi. I ragazzi di Stefano Pioli giocano un tempo perfetto, il primo, e uno da squadra che si piace troppo, il secondo. Discorso comodamente ribaltabile in casa Cagliari: primi 45 minuti a guardare gli altri, ripresa all'insegna del disperato tentativo di riprendere il risultato. Vincono i capitolini, che agguantano la Sampdoria al terzo posto e leggendo la classifica non possono che mordersi i gomiti per la dominata  -  e persa  -  partita in casa del Genoa. E' la notte che sancisce il definitivo ritorno di Miro Klose, già match winner contro il Torino e oggi autore di un'ora di gioco da incorniciare. Nonostante questo, è stata partita vera fino al triplice fischio. GUARDA I GOL DI LAZIO-CAGLIARI CHE AVVIO BIANCOCELESTE  - La partenza della Lazio è di quelle che piacciono a Pioli. Squadra alta, pressing esasperato, centrocampo cagliaritano in tilt. Klose potrebbe finire sul tabellino dei marcatori già al 5′, Candreva non lo assiste e va per il tiro, Cragno smanaccia e il tedesco manca per un soffio la soluzione vincente in spaccata. Per il gol è questione di minuti. Angolo da destra, Biglia conclude dal limite, flipper in area rossoblù e il più lesto di tutti è Mauri, tornato titolare dopo il forfait del Bentegodi. La posizione del capitano laziale è sempre ibrida, con Lulic lo scambio è continuo, il bosniaco va su tutti i palloni. Parolo al destro da fuori area, tiro centrale. Minuto 25, Mauri per Klose che alza la testa e vede Candreva sulla destra. L'esterno crossa di prima intenzione, difesa presa d'infilata, sul palo lontano spunta Lulic che fa da sponda per l'inserimento di Klose, Cragno può solo sfiorare il pallone del 2-0. L'uragano biancoceleste non si attenua, Conti viene divorato dal pressing, Lulic serve nuovamente Klose, il cui destro viene benedetto dalla deviazione di Ceppitelli per il 3-0. Non c'è sosta, Mauri in spaccata raccoglie un cross di Candreva ma è soltanto esterno della rete. [[ge:rep-locali:repubblica:99690787]] UN'ALTRA RIPRESA  - E il Cagliari? Fino all'intervallo, non ce n'è traccia. Che Pioli abbia schierato il quarto terzino destro stagionale, Pereirinha, lo si scopre praticamente solo per le proiezioni offensive. Quando si torna in campo dagli spogliatoi, però, è un'altra musica. Ibarbo prova subito a colpire con il destro, Marchetti ci mette i pugni. La Lazio si specchia e viene punita subito, con una dose non indifferente di sfortuna. Cross di Pisano, Parolo e de Vrij sembrano in controllo, il centrocampista ex Parma stoppa di petto in area di rigore e apparecchia la tavola per Cossu. Destro smanacciato da Marchetti, pallone diretto lontano dalla porta ma non dal petto di Braafheid, autogol. Sardi tutti in avanti, Klose li prende d'infilata e Candreva può scappare, servendo Lulic a centro area. Il bosniaco si divora il 4-1 che avrebbe frenato le velleità ospiti e Ibarbo sul ribaltamento di fronte è a tu per tu con Marchetti: bellissimo il filtrante di Ekdal, meno la conclusione del colombiano, che centra il portiere. Crisetig è il più veloce sulla respinta, sinistro alto. E' il momento migliore per il Cagliari, Murru si fa vedere sulla corsia e serve il solito Ibarbo, gran chiusura di Braafheid. IBARBO FUORI, EDERSON SCACCIA I FANTASMI  - Il quarto d'ora di terrore, per la Lazio, è finito. La squadra di Pioli riprende pian piano le redini del match, Candreva ignora de Vrij a centro area e da posizione defilatissima opta per una conclusione che termina in fallo laterale. Si continua così fino all'episodio che cambia nuovamente gli equilibri. Duello fisico Lulic-Ibarbo sulla fascia, il bosniaco ricorre al fallo tattico per evitare il contropiede, il colombiano non gradisce e abbozza prima un tentativo di gomitata col braccio sinistro e poi una manata con il destro. I due colpi mancano il bersaglio ma per Di Bello l'intenzione basta e avanza: fallo di reazione, rosso diretto e Cagliari in 10. Lazio padrona? Non più. Gli ospiti trovano forze insospettabili, Zeman fa alzare dalla panchina Joao Pedro e il nuovo entrato prima chiede un rigore inesistente per contatto con Braafheid, poi realizza il 3-2. Palla inattiva, è uno schema: cross per Benedetti, sponda per il 10 rossoblù che Djordjevic  -  entrato, non bene, al posto di Klose  -  non marca a dovere. Destro al volo, Marchetti beffato fra le gambe, restano 6 minuti più recupero di fuoco. La Lazio non tiene più un pallone, Pioli inserisce Ederson per Mauri e il brasiliano, al rientro dopo un lunghissimo infortunio, fissa il 4-2: Onazi per Candreva, cross rasoterra, impossibile sbagliare per il brasiliano. La Lazio è terza, il Cagliari torna ad assaporare il gusto amaro della sconfitta dopo quasi un mese. LAZIO-CAGLIARI 4-2 (3-0) Lazio (4-3-3) : Marchetti 6; Pereirinha 6.5, de Vrij 6, Ciani 6, Braafheid 6.5; Parolo 5.5, Biglia 6.5, Lulic 6.5 (34′ st Onazi sv); Candreva 6.5, Klose 7.5 (17′ st Djordjevic 5.5), Mauri 6.5 (43′ st Ederson 6). (Berisha, Strakosha, Cana, Konko, Novaretti, Anderson, Cataldi, Gonzalez). All.: Pioli Cagliari (4-3-3): Cragno 6; Pisano 5.5 (13′ st Balzano 6), Ceppitelli 5 (13′ st Benedetti 6.5), Rossettini 5.5, Murru 5.5; Crisetig 5.5 (34′ st Joao Pedro 6.5), Conti 5, Ekdal 6; Ibarbo 6, Sau 5, Cossu 5.5. (Colombi, Capuano, Donsah, Dessena, Capello, Farias, Longo). All.: Zeman Arbitro : Di Bello Reti : 7′ pt Mauri, 25′ e 26′ pt Klose, 3′ st aut. Braafheid, 39′ st Joao Pedro, 47′ st Ederson Ammoniti : Ceppitelli, Conti, Crisetig, de Vrij, Lulic Espulso : Ibarbo Recupero : 0 e 3′ Argomenti ss lazio cagliari calcio serie a Leggi i commenti I commenti dei lettori 
Non c'è dunque solo il duello Juve-Roma, due squadre che tra alti e bassi sembrano comunque sempre le più attrezzate, le più forti. Anche se, a differenza di tutte le altre, devono e dovranno fare i conti con la fatica fisica e psicologica che comporta la Champions League. Ma dietro Juve e Roma, c'è un altro campionato dalle potenzialità inesplorate, con squadre che sono lì, pronte ad approfittare di eventuali passi falsi. E' un campionato in cui si gioca bene, propositivo, è un campionato che fa della ricerca del gioco la sua peculiarità. Cos'è che ha entusiasmato i tifosi del Napoli? Certo, la vittoria contro la Roma, ma soprattutto come è arrivata la vittoria, con un calcio spumeggiante, divertente, arrembante, un calcio offensivo per esaltare le doti di Higuain e Callejon, ma anche di Insigne, di un centrocampo sempre pronto a cercare la profondità. Ma dietro a Juve e Roma al momento ci sono altre due squadre che giocano bene, che piacciono ai tifosi, per il modo di stare in campo. La Sampdoria di Mihajlovic è una squadra che si propone, che non sta mai lì a speculare sul risultato, con De Silvestri che fa cento volte la fascia, Gabbiadini, Okaka ed Eder che vanno sempre ad affondare . Una squadra di carattere, ma soprattutto una squadra che piace. Così come piace la Lazio di Pioli, che anche contro il Cagliari ha dimostrato di essere nata e costruita per cercare sempre di governare la partita. E' così che si spiega un primo tempo quasi perfetto, con i tre gol al Cagliari e soprattutto una dimostrazione di compattezza, di una squadra elastica, capace di giocare alta e di andare a dar fastidio ai difensori avversari, invertendo il concetto che si può cominciare bene un'azione partendo dalla pressione che possono procurarti gli attaccanti. Una Lazio che Pioli sistema con la sua linea di difesa quasi a metà campo, una Lazio che in due partite che ha perso si è comunque sempre proposta: con il Milan e con il Genoa. Così quando in maniera un po' innaturale la Lazio  contro il Cagliari si è fatta più prudente, sono cominciati paradossalmente i problemi, contro un avversario che aveva mollato qualsiasi freno. Ma proprio nel momento più delicato, è arrivato il segnale di Pioli, che chiedeva di giocare, chiedeva di cercare il quarto gol e non di difendere il vantaggio. E così è ripartita questa Lazio che piace alla gente. Sì, dietro Juve e Roma c'è una concorrenza che non molla e, soprattutto, diverte i tifosi. Un bel segnale per il campionato. Argomenti tackle 
None Leggi i commenti I commenti dei lettori 
AVELLINO – Dopo 22 vittorie consecutive in regular season, Milano scivola (73-69) ad Avellino e lancia Sassari da sola in vetta alla classifica. Ai lombardi non è bastata una grande ripresa per riuscire a riprendere la Sidigas, che ha scavato nei primi 20' un solco incolmabile con una difesa asfissiante (15-0 in avvio e 21 punti di vantaggio all'intervallo). La squadra di Viticci si è imposta grazie a una grande prova collettiva, chiusa con ben 5 uomini in doppia cifra. L'Olimpia, orfana di Moss, bloccato in hotel da un attacco influenzale dell'ultimo minuto, è sembrata svuotata di energie in avvio e, alla fine, ha pagato cara la pessima percentuale (15%) al tiro dalla lunga distanza. [[ge:rep-locali:repubblica:99709774]] MILANO, INUTILE TENTATIVO DI RIMONTA  - La squadra di Banchi ha invano cambiato passo nella ripresa. Gentile (il migliore dei suoi alla fine con 21 punti), l'ha finalmente presa per mano trascinandola fino al -3. La rimonta si è, però, fermata sul tentativo di Melli di rubar palla sull'ultima rimessa. Gli arbitri hanno fischiato un fallo antisportivo e Banks dalla lunetta ha messo fine all'imbattibilità dei campioni d'Italia. Sidigas Avellino-EA7 Emporio Armani Milano 73-69 (24-12, 47-26, 57-43). Avellino : Anosike 13, Gaines 16, Cadougan, Gioia ne, Hanga 7, Banks 11, Cavaliero 10, Cortese, Trasolini, Severini ne, Lechtaler 4, Harper 12. All.: Vitucci. Milano : Ragland 12, Brooks 16, Gentile 21, Gigli ne, Cerella ne, Melli 4, Meacham 2, Kleiza ne, Vercesi ne, James 5, Samuels 9. All.: Banchi Arbitri : Lamonica, Weidmann, Aronne. Note -  Tiri da tre punti: Avellino 5/16, Milano 3/20; tiri liberi: Avellino 16/23, Milano 18/25. Rimbalzi: Avellino 37, Milano 41. Nessuno uscito per 5 falli. Spettatori 2.500 per un incasso di 33.000 euro. Argomenti provincia avellino olimpia milano Leggi i commenti I commenti dei lettori 
ROMA – "Abbiamo regalato il primo tempo, siamo abituati ad andare a letto alle 9". Zdenek Zeman prova a spiegare con l'ironia il pessimo primo tempo del suo Cagliari, dominato dalla Lazio fino all'intervallo prima di una ripresa da grandissima squadra. "Nel secondo tempo è suonata la sveglia, abbiamo cercato il pareggio, ci siamo andati vicini, poi purtroppo dopo l'espulsione non siamo riusciti a riprendere il risultato, in 10 non è mai facile recuperare e alla fine non siamo riusciti a tornare a casa con un punto". GUARDA I GOL DI LAZIO-CAGLIARI LE FATICHE TATTICHE  - Il Cagliari ha sofferto in maniera incredibile il pressing laziale. "Eravamo troppo passivi, giocavamo con i difensori centrali e da lì non si esce in questo modo, purtroppo abbiamo ripetuto la prestazione con la Roma. La distanza tra centrocampisti e punte era enorme, non ci riusciva l'impostazione. Eravamo fermi a metà campo, così è difficile fare la fase offensiva. Nel secondo tempo ci siamo spinti più avanti". Il tecnico boemo può sorridere per l'ottimo ingresso in campo di Benedetti e Joao Pedro. "Abbiamo tanti giovani, credo siano 17 gli under 23 in rosa. Spero che possano fare strada, o con il Cagliari o in altre squadre, anche se spero possano fare bene con noi. L'espulsione? Ibarbo si è liberato di Lulic in ogni modo, forse un po' troppo...". [[ge:rep-locali:repubblica:99690787]] Argomenti cagliari calcio serie a zdenek zeman Leggi i commenti I commenti dei lettori 
