None Leggi i commenti I commenti dei lettori 
QUALCUNO lo ha già ribattezzato "lo stalker del metrò". In realtà non è corretto. Il soggetto in questione, frequentatore assiduo della linea 1 di Gtt, non dà fastidio e non importuna nessuno. Anzi, nessuna. Semmai si diverte a scattare foto a raffica solo alle passeggere che ogni giorno vanno su e giù da Fermi a Lingotto, soprattutto giovani donne, molte delle quali ragazze e in alcuni casi adolescenti. Il tutto a loro insaputa. Scatti, realizzati probabilmente con il telefonino, che non tiene per sé, ma pubblica ogni giorno su una pagina internet, intitolata "Metropolitana di Torino  -  Surmodernity In The Subway". Una collezione di primi piani: chi assonnata, chi intenta a scrivere un messaggino, chi guarda nel vuoto pensando ai fatti suoi e non immaginando di essere vista in differita da migliaia di persone. Scorrendo la pagina ci saranno centinaia di volti, tutti belli. Rimbalzando sui social, qualcuna si è già riconosciuta: "Ma quella sono io, com'è possibile?". E pare che dopo l'immediato stupore sia montata la rabbia: "Ma come si permette di farmi una foto senza permesso? E poi di pubblicarla...". Dietro a questo blog di scatti rosa "rapiti" c'è anche una firma, Little William, pseudonimo dichiarato. E sulla pagina online, intercettata dal sito www. tagli. me, il Piccolo Guglielmo spiega il perché: "Metropolitana di Torino. Surmodernità nel sottosuolo è una serie di foto di strada aggiornata quotidianamente che raffigura ritratti in un non-luogo: la metro di Torino e i suoi passeggeri. Ragazze, nella loro surmodernità, colte nella privata e candida prospettiva dal fotografo Little William". Insomma, si vende come un artista urbano. Oppure c'è dell'altro e i fini sono diversi? Di sicuro la privacy delle ragazze è violata. Il Little William, che è già stato interpellato sul perché "rubi" i primi piani, risponde: "Non esiste una neutralità dell'atto fotografico. La si metta come si vuole, è un prendere, un portare via qualcosa. L'anima nel migliore dei casi... e a me interessa quella delle ragazze, quando sono in un luogo pubblico e non sanno di essere fotografate. Ciao". Più chiaro di così. Alla polizia postale il compito di capire il perché di questo schedario fotografico. Argomenti metropolitana torino 
None Leggi i commenti I commenti dei lettori 
None Leggi i commenti I commenti dei lettori 
Addio al Milano Auto Show? Secondo indiscrezioni il famoso salone dell’auto meneghino nato in contrapposizione al Motor Show di Bologna avrebbe le ore contate. L’evento si sarebbe dovuto tenere dall'11 al 21 dicembre presso il Polo fieristico Rho/Pero, praticamente nelle stesse date di quello bolognese, ma alla fine visto lo scarso interesse delle case automobilistiche si sarebbe deciso di spostare la data, probabilmente a giugno. Si attendono da giorni chiarimenti ufficiali sulla vicenda, ma gran parte delle case automobilistiche sono ormai certe dell'annullamento. Fino ad oggi infatti solo il Gruppo Audi e la Fiat avevano dato l’ok alla partecipazione al Milano Auto Show. Un po’ poco per una rassegna che invece avrebbe dovuto fare il “pienone” di partecipazioni. E che nelle intenzioni degli organizzatori avrebbe dovuto fare addirittura concorrenza a colossi del calibro di Ginevra, Francoforte e Parigi. Eppure solo pochi giorni fa al Salone di Parigi lo stesso Marchionne aveva confermato il suo appoggio al salone Milanese. D’altra parte la stessa Repubblica lo scorso 3 ottobre aveva titolato “Milano, a rischio il salone dell’auto” dando voce allo scontento delle case automobilistiche. Ma, probabilmente, siamo solo al primo tempo di una partita più complessa perché chi conosce bene Alfredo Cazzola - organizzatore per anni del Motor Show di Bologna, poi venduto ai francesi della GL EVents che l’organizzano tutt’ora – sa bene che tenterà altre strade, magari per scombussolare ancora le carte nel mondo dei saloni dell’auto... Argomenti milano auto show salone auto 
BOLOGNA - Alle 23,40 l'ufficialità non c'era ancora, ma il Bologna passerà dalle mani di Albano Guaraldi a quelle di Joe Tacopina. Sventolerà su Casteldebole la bandiera americana. La svolta è clamorosa, l'epilogo ancora di più dopo che lo scorso 25 settembre una nota sul sito del club aveva annunciato che a coprire la falla sarebbe stato Massimo Zanetti. Invece ieri notte Guaraldi ha messo ai voti e i soci hanno preferito l'offerta americana, arrivata nella notte fra martedì e mercoledì. Guaraldi si è astenuto. I soci, o almeno la maggioranza, non erano persuasi dall'offerta di Zanetti. "Gli azionisti hanno deciso di proseguire la trattativa con gli americani", ha commentato l'ufficio stampa del Bologna alle 23,45. Zanetti ha perso, su questo non c'è dubbio. Per la seconda volta. A far pendere la bilancia dalla parte di Tacopina è stata l'offerta di 4.1 milioni ai soci. Soldi che serviranno probabilmente per estinguere il duplice mutuo che grava sul famoso hotel di Carloforte in Sardegna, che il presidente Porcedda lasciò nel 2010 a parziale copertura dei debiti. La proposta americana è stata firmata da Joe Tacopina. "Faremo 6 milioni di aumento di capitale immediato", hanno scritto gli americani nella lettera impegnandosi a garantire anche gli altri 6-7. La data del closing, cioè la chiusura dell'affare, è prevista entro il 15 ottobre. L'era Guaraldi è finita, si apre ora un'altra pagina per il Bologna che ha appena compiuto 105 anni. [[ge:rep-locali:rep-bologna:97683763]] Il presidente, che si è astenuto dalla votazione, ha ugualmente ringraziato Zanetti "per il supporto e la vicinanza al club". A mezzanotte lo stesso Zanetti non sapeva ancora del voltafaccia. Se fra dicembre e gennaio la sua presidenza durò appena 29 giorni, l'esperienza da presidente in pectore è stata ancora più breve. Le prime parole di Tacopina. A poche ore dalla clamorosa svolta che ha rimesso in pista gli americani, Joe Tacopina scrive da New York, annunciando che entro il 15 ottobre procederà alla chiusura dell'affare: "In quella data – scrive l'avvocato americano – vi forniremo ulteriori aggiornamenti riguardante la transazione". Tacopina è atteso in città lunedì, ma intanto ha ringraziato gli attori della trattativa, autorità comprese: "Vogliamo esprimere la nostra enorme gratitudine ai rappresentanti del Comune, tra cui il sindaco Merola e l’Assessore allo Sport Rizzo Nervo e i tifosi che ci hanno dimostrato grande sostegno durante l’intera trattativa. Continueremo a lavorare con il Consiglio di Amministrazione e i rappresentanti del club per chiudere ufficialmente questa operazione". Infine, come ormai d'abitudine nei suoi ultimi comunicati, chiama in causa il popolo rossoblù: "Siamo onorati di diventare i prossimi proprietari di questo storico club. I tifosi sono stati incredibili. Forza Bologna!". Firmato Joe Tacopina. Argomenti joe tacopina 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
