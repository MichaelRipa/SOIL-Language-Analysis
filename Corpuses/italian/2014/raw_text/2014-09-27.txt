None Leggi i commenti I commenti dei lettori 
CASSINO - Sono scattate in tutta Italia le  ricerche di una ragazza di 16 anni di Cassino, in provincia di  Frosinone, di cui non si hanno notizie da stamattina. L'allarme è stato  lanciato dai familiari. La ragazza risiede in un comune in  provincia di Caserta ma frequenta un istituto tecnico commerciale a  Cassino. La giovane oggi non è andata a scuola e non ha fatto ritorno a  casa. Le ricerche sono scattate dopo l'allarme lanciato dai familiari,  che non l'hanno vista rientrare. La polizia di Cassino ha avviato le  indagini  diramando le ricerche in tutta Italia. Argomenti caserta cassino 
E' tutto pronto per la sfida di domenica prossima. Certo, prima bisognerà fare i conti con la Champions e affrontare a testa alta la doppia trasferta con Manchester e Atletico. Ma Roma e Juve sono già lanciate verso il confronto diretto di Torino. Due squadre che sembrano non conoscere ostacoli, vincono tutte le partite e vanno avanti a suon di gol. Altri tre per la Juve, altri due per la Roma. Ed è chiaro che la copertina è tutta per Tevez, che continua a segnare con una frequenza straordinaria e per Destro, che ha firmato una rete da farci la sigla di una trasmissione. Stop di petto, direttamente sul rinvio del portiere, e tiro da oltre quaranta metri. Uno spettacolo nello spettacolo di questo slalom parallelo che Juve e Roma stanno, come detto, affrontando a suon di reti. Ma se Juve e Roma continuano a far gol, a vincere, mandando al tappeto Atalanta e Verona, c'è da dire che nel confronto diretto sarà anche entusiasmante mettere di fronte due difese che viaggiano con il vento in poppa. Bisognerà vedere Buffon e compagni contro Totti, Gervinho, Destro e tutti gli altri. Bisognerà vedere De Sanctis contro questo Tevez fenomenale, contro Morata, contro Llorente. Ma non c'è dubbio che se le partite si vincono segnando - è una banalità - è altrettanto vero che le partite si vincono anche difendendo il vantaggio. E Juve e Roma colpiscono per il numero dei gol subìti - neppure uno addirittura da Buffon! - e fa ancora più impressione la fatica che le avversarie fanno per arrivare soltanto e semplicemente, a dar fastidio. Due bunker, due difese straordinarie, per due squadre che però giocano sempre, sono propositive. E preferiscono difendersi a metà campo, non al limite dell'area di rigore. Due squadre dunque molto europee. Per il ritmo che impongono, per la capacità di essere sempre dentro la partita, per la voglia di essere protagoniste. Non resta che aspettare domenica. Per vedere di fronte la 'nuova' Juve di Allegri e la 'vecchia' Roma di Garcia. Due che costringono gli altri ad accontentarsi delle briciole. Che spettacolo, la settimana prossima. Argomenti tackle 
BERGAMO – Stefano Colantuono, allenatore dell'Atalanta, è dispiaciuto dopo la sconfitta della sua squadra per 3-0 contro la Juventus, ma elogia i suoi, autori di una buona partita. "DUE EPISODI DA KO"  - "Dopo il rigore abbiamo subito immediatamente il 2 a 0. Dopo questi due episodi il morale era a terra e avrebbe abbattuto anche un toro", ha detto Colantuono ai microfoni di Sky. GUARDA LA SINTESI DI ATALANTA-JUVENTUS "PERSO CONTRO I PIU' FORTI"  - "Peccato perché non abbiamo fatto una brutta gara, anzi nonostante il risultato non lo dica, ce la siamo giocata. Abbiamo attaccato, sbagliato il rigore e rischiato di fare il 2 a 1 contro la squadra più forte del campionato e questo non è da tutti. Siamo contenti dell'atteggiamento della squadra. Avevamo preparato benissimo la partita e avevamo iniziato bene fino al gol, dove è stato bravo Tevez". [[ge:rep-locali:repubblica:96820584]] "ESPULSIONE? CE L'AVEVO CON DRAME'"  - Il motivo della sua espulsione? "Ho imprecato contro Dramè, probabilmente il quarto uomo ha frainteso e mi ha mandato via", ha concluso l'allenatore nerazzurro. Argomenti atalanta serie a stefano colantuono Leggi i commenti I commenti dei lettori 
BERGAMO – La Juventus risponde alla Roma espugnando l'Atleti Azzurri d'Italia con un rotondo 3-0 ai danni dell'Atalanta. Partita non facile nonostante il largo risultato finale. I bergamaschi hanno impegnato fisicamente e tatticamente i bianconeri, ma poi ci ha pensato Tevez con un gol per tempo a rimettere le cose a posto. Decisivo nella ripresa il rigore che Buffon ha parato a Denis sull'1-0 per gli ospiti: nell'azione successiva infatti è arrivato il 2-0 dell'Apache. Ciliegina sulla torta il primo gol in campionato di Morata. GUARDA LA SINTESI DI ATALANTA-JUVENTUS PARTE MEGLIO L'ATALANTA  - 3-5-2 classico per Allegri che schiera gli uomini migliori dimenticando il turnover: Llorente e Tevez in attacco, Vidal, Marchisio e Pogba in mezzo al campo, Lichtsteiner ed Evra esterni, Ogbonna, Bonucci e Chiellini davanti a Buffon. Colantuono risponde con il 4-4-1-1: Cigarini è in panchina per lasciare spazio a Baselli accanto a Carmona a centrocampo. In difesa rientra Biava, mentre gioca dal 1′ il Papu Gomez sull'esterno sinistro. Attacco affidato a Boakye e Denis. I padroni di casa partono forti, pressano a tuttocampo e osano in attacco. Già dopo 3' Baselli ci prova dal limite: sul fondo. La Juve fa fatica e Marchisio è marcato a uomo da Boakye quando i bianconeri manovrano. Tevez prova a trovare la porta al quarto d'ora, ma una mischia di uomini gli respinge il tiro e poi Pogba commette fallo di mano. Dall'altra parte al 25' Estigarribia riceve palla in area da Denis e conclude: sul fondo di un paio di metri. [[ge:rep-locali:repubblica:96820584]] LA ZAMPATA DELL'APACHE  - L'Atalanta finisce qui. Nel senso che dopo una mezz'ora di pressing e di ritmi altissimi, la Juventus reagisce, prende il sopravvento e comincia a fare sul serio. Sportiello in realtà non rischia mai molto e neutralizza due facili conclusioni di Tevez. Ma al 35' Llorente smarca in area sulla destra Lichtsteiner, Sportiello esce e lo svizzero crossa a mezza altezza in area. Zappacosta è in ritardo, spunta Tevez che insacca a porta vuota. Il gol calma definitivamente gli animi nerazzurri e il primo tempo va in archivio con un tiro dal limite di Gomez, fuori misura. BUFFON PARA, TEVEZ SEGNA  - Colantuono dopo una manciata di minuti nella ripresa cambia Estigarribia con Molina. E' una sostituzione che potrebbe essere decisiva perché l'ex Modena al 13' va giù in area ospite a contatto con Chiellini. Forse l'atalantino simula, forse no: non è chiaro. Ma Orsato non ha dubbi e assegna il calcio di rigore. Sul dischetto va Denis che prova a piazzarla alla sinistra di Buffon, rasoterra. Il numero 1 bianconero ci arriva e para. La Juve riparte subito e segna il 2-0 al 14', lo stesso minuto del rigore parato: Tevez controlla al limite una palla servita da Evra e calcia col destro. Sportiello è in ritardo ed è gol. LA PRIMA DI MORATA  - La partita sembra segnata col doppio vantaggio bianconero. Entrano in campo anche Cigarini per Baselli e Morata per Llorente. Poco dopo entra Pereyra per Vidal che non la prende benissimo. Intanto Colantuono esagera con le proteste e Orsato lo espelle. L'ultimo cambio nerazzurro è Bianchi per Gomez, ma l'ex bolognese non inciderà mai. Bravo invece Molina al 33' quando in area controlla, supera Evra e conclude. Manca solo la mira. Non sbaglia invece Morata al minuto 39: Tevez serve Pereyra che dalla destra crossa e Morata di testa insacca. Primo gol in campionato per l'ex Real Madrid. I tre punti vanno a Torino e la Juventus si presenta nel migliore dei modi all'impegno di Champions League contro l'Atletico Madrid. In attesa della grande sfida alla Roma, in programma tra una settimana. Atalanta-Juventus 0-3 (0-1). Atalanta (4-4-2): Sportiello 5,5, Zappacosta 5,5, Biava 5,5, Benalouane 6,5, Dramè 6; Estigarribia 5,5 (3′ st Molina 6,5), Baselli 5,5 (19′ st Cigarini 6), Carmona 6, Gomez 5 (30′ st Bianchi sv); Denis 5, Boakye 6. (1 Avramov, 2 Stendardo, 3 Del Grosso, 5 Scaloni, 7 D'Alessandro, 8 Migliaccio, 11 Moralez, 33 Cherubin, 77 Raimondi). All.: Colantuono 6. Juventus (3-5-2): Buffon 7,5, Ogbonna 6,5, Bonucci 6, Chiellini 5,5; Lichtsteiner 6,5, Vidal 6 (25′ st Pereyra 6,5), Marchisio 6, Pogba 6,5, Evra 6; Llorente 6 (21′ st Morata 6,5), Tevez 7,5 (35′ st Coman sv). (30 Storari, 34 Rubinho, 7 Pepe, 12 Giovinco, 20 Padoin, 22 Asamoah, 38 Mattiello). All.: Allegri 7. Arbitro : Orsato di Schio. Reti : nel pt al 35′ Tevez, nel st al 14′ Tevez, al 38′ Morata. Recupero : 2′ e 4′. Angoli : 2-2. Espulso : Colantuono per proteste al 24′ st. Ammoniti : Benalouane, Marchisio, Chiellini, Molina, Evra per comportamento scorretto. Spettatori : paganti 11.396, incasso 312.051 euro. Argomenti atalanta serie a juventus fc Leggi i commenti I commenti dei lettori 
BERGAMO – Massimiliano Allegri, tecnico della Juventus, è soddisfatto dell'inizio di campionato dei suoi giocatori e non lo nasconde ai microfoni di Sky Sport dopo il 3-0 contro l'Atalanta. "BELLA VITTORIA"  - "E' stata una bella vittoria, avevamo l'obbligo di vincere dopo la vittoria della Roma su di un campo difficile come quello di Bergamo  -  dice Allegri -. Stasera non era semplice perché l'Atalanta in casa fa sempre grandi gare. Abbiamo avuto un inizio difficoltoso, ma dopo aver preso le misure siamo usciti fuori, grazie anche a Buffon che ha parato il rigore". GUARDA LA SINTESI DI ATALANTA-JUVENTUS "BUFFON UN CAMPIONE"  - Buffon imbattuto, nei momenti importanti c'è sempre. "La differenza tra Buffon e gli altri è che lui riceve un tiro a partita ed è decisivo  -  spiega Allegri -. E' la differenza tra i campioni e i portieri normali". "TEVEZ DECISIVO CARATTERIALMENTE"  - Tevez come Ibrahimovic? "Tevez sta dimostrando tutto il suo valore. Sta bene, si sacrifica e fa giocare bene tutta la squadra. Oltre ad essere forte tecnicamente è decisivo dal punto di vista caratteriale. Con Ibra ha in comune il fatto che vuole sempre vincere". "VIDAL? DEVE STARE SERENO"  - Vidal non sembrava contento del cambio. "Vidal negli ultimi sei mesi si è allenato e ha giocato poco. Non è in ottime condizione, ma deve stare sereno perché ci può far fare il salto di qualità ed essere decisivo come lo è stato contro il Cesena", conclude l'allenatore bianconero. [[ge:rep-locali:repubblica:96820584]] TEVEZ: "DUELLO JUVE-ROMA? PRESTO PER DIRLO" -   Carlitos Tevez ha commentato ai microfoni di Sky Sport i due minuti più importanti di Atalanta-Juve: "Quando ha parato il rigore ho detto a Gigi che è un grande, una cosa che del resto sa tutto il mondo. Noi grazie alla sua parata ci siamo svegliati e nell'azione successiva abbiamo segnato". Ora la Juve è attesa a un match importantissimo contro l'Atletico Madrid in Champions. "Aspettiamo la Champions, una partita che la gente attende tanto. Speriamo che vada bene". In campionato sarà un discorso solo tra Roma e Juve? "E' presto per dirlo, mancano ancora tante partite. Manca troppo anche allo scontro diretto contro la Roma della prossima settimana". MORATA: "UNA FORTUNA AVERE VICINO LLORENTE" - Alvaro Morata ha segnato a Bergamo la sua prima rete italiana: "Ringrazio tutti i miei compagni per l'aiuto che mi stanno dando. Non è facile arrivare un campionato diverso ed entrare subito in sintonia con la squadraLlorente come compagno? Fortuna migliore non mi poteva capitare perchè è un grande giocatore e una persona eccezionale che mi aiuta anche nel capire i movimenti". Argomenti serie a juventus fc massimiliano allegri carlos tevez Leggi i commenti I commenti dei lettori 
