MILANO - Il Milan torna a vincere dopo tre turni, e per Pippo Inzaghi c'è di nuovo il sorriso: "Una bella risposta da parte di tutti, ma io ero tranquillo e sereno. E' stata una partita difficile, perchè in Serie A non ci sono partite facili", spiega il tecnico rossonero, che analizza il modulo molto offensivo, con Bonaventura schierato a centrocampo. "Abbiamo 2 sistemi di gioco, far giocare Bonaventura mi permetteva di cambiare in corsa. Ha fatto bene da mezzala, poi quando è passato nel suo ruolo ha creato tanto".  Il neo, qualche rischio di troppo in difesa. "E' vero, a momenti prendiamo gol da una nostra azione di calcio d'angolo, sarebbe stata una beffa. Forse siamo troppo generosi, ma va bene. Dobbiamo continuare così, chi viene a vederci si diverte e godiamoci il miglior attacco in campionato e la prima partita senza gol. Una buona prestazione da parte di tutti". GUARDA I GOL DI MILAN-CHIEVO Una menzione particolare per Honda: "Ci sono i testimoni, lo avevo detto in America che poteva fare quel ruolo. E' un professionista serio, viene sempre due ore prima in allenamento. Dopo il gol mi ha detto che ce la faceva 90'. I suoi 4 gol sono importanti per lui, ma ci dà anche modo di sviluppare gioco. Sono contento per lui, perchè si sta meritando gli applausi dei tifosi. Bonaventura? Da mezzala ha interpretato molto bene il ruolo, anche se quando è tornato nel suo ruolo naturale ha fatto anche meglio". [[ge:rep-locali:repubblica:97350846]] E proprio per Giacomo Bonaventura, che alla vittoria con il Milan aggiunge anche la convocazione in Nazionale, è stata la serata perfetta: "Sono contento, felicissimo. Perché tutti i sacrifici e la voglia che ci metto, è una bella convocazione". Sulla partita: "Io cerco di dare il mio contributo spero di diventare un giocatore importante, perché questa è una squadra incredibile e fortissima. Abbiamo tutte le potenzialità, spero di fare il mio al massimo". Uno sguardo anche al terzo posto, che dopo il successo di stasera torna alla portata dei rossoneri: "Dobbiamo migliorare ancora in tante cose, possiamo fare ancora tanto, oggi abbiam fatto bene, ma questa è una squadra con tanti giocatori nuovi. Io non conosco ancora tanto i meccanismi dei miei compagni. C'è parecchio da fare ancora". Piena disponibilita' ad Inzaghi, qualsiasi sia il modulo: "4-3-3 o 4-2-3-1? Io negli ultimi anni ho sempre giocato nel 4-2-3-1 largo a sinistra, ma anche mezzala e' un ruolo che mi piace". Argomenti milan ac serie a pippo inzaghi Leggi i commenti I commenti dei lettori 
BARI - L'Italia schiaccia il Giappone 3-0 (25-23, 25-20, 25-19), si qualifica alla fase finale del mondiale di volley femminile ed entra tra le prime sei del pianeta. Da mercoledì a Milano, forum di Assago, ci sarà la terza fase del torneo iridato, quella che porterà all'assegnazione delle medaglie e alla conquista del titolo di campione del mondo. Prima, però, c'è da chiudere bene il girone a Bari. Domenica alle ore 20 le due capolista Italia (sette vittorie su otto partite disputate) e Cina si affrontano per decidere il primo posto (l'altra qualificata è la Repubblica Dominicana). Un primo posto che vale tanto: si evita di incontrare la prima dell'altro raggruppamento. Perché le sei squadre qualificate dalla seconda fase verranno suddivise in due pool da tre e le vincitrici dei gruppi saranno inserite una in un girone e una nell'altro, mentre le seconde e le terze verranno assegnate ad ogni singola pool con un sorteggio. I due mini gironi da tre saranno l'ultima fase prima delle attese semifinali e finali. Le terze saranno classificate pari merito al quinto posto, le prime due si scontreranno nelle semifinali incrociate. Giornata importante per il mondiale "italiano" che già conosce cinque delle sei protagoniste della fase finale. Oltre a Cina, Italia e Repubblica Dominicana che sono sicure di finire ai primi posti della pool E, staccano il biglietto anche Stati Uniti e Brasile. L'ultimo nome uscirà dalla scontro di domenica alle ore 17 tra Serbia e Russia. Contro il Giappone (eliminato con un turno di anticipo) ancora una prestazione di alto livello per Piccinini e compagne. Il ct Bonitta sfrutta il sestetto che in avvio di gara dà maggiori garanzie con Lo Bianco e Centoni (straordinaria con 18 punti top scorer del match) in diagonale, Del Core (9 punti) e Costagrande (8 punti) a schiacciare e ricevere e le due solite centrali Arrighetti e Chirichella. Ma la perfetta gestione delle risorse umane fa la differenza. Come successo un mese fa circa alla Polonia, neo campione in carica, nel mondiale maschile giocato in casa: una miscela di entusiasmo popolare e forza di un gruppo unito. Infatti quando Bonitta gira lo sguardo verso la panchina tira fuori sempre il meglio. Tra Signorile, bene in regia, Diouf, braccio pesante che si abbatte sulle nipponiche, al centro Folie appena entra trova un primo tempo, Caterina Bosetti preziosa a cominciare dalla battuta e Francesca Piccinini capace di alzare il livello di gioco quando serve. Segnali di una formazione che chiede strada alle avversarie di Milano con la consapevolezza di giocare una buona pallavolo. Il Giappone, non una squadra qualsiasi ma bronzo al mondiale 2010 e bronzo olimpico alle olimpiadi di Londra 2012, ridotta a subire lo strapotere del gruppo Italia senza trovare soluzioni tattiche valide. Migliore marcatrice tra le nipponiche Nagaoke con 13 punti, seguita da Takada e Yamaguchi con otto punti. La partita in pratica dura un set e mezzo, poi è dominio azzurro. L'Italia parte con il freno a mano tirato soprattutto al servizio e con il gioco al centro che non decolla. Nonostante il gruppo allenato da Bonitta riesca a rimanere attaccato alle avversarie con altre scelte offensive (Costagrande, Centoni, Del Core). Il Giappone dà fastidio, confonde con il suo schema "ibrido" con una sola centrale in campo e il ct Manabe fa ruotare molto le atlete a disposizione. Nella fase finale, come spesso accade, cambia la diagonale dell'Italia con l'ingresso di Signorile e Diouf. La battaglia punto a punto finisce nel carniere delle azzurre grazie a una super Del Core e alla battuta di Valentina Diouf. Quest'ultima regala con un ace il punto decisivo e il viaggio a Milano. Nel secondo set l'Italia gioca bene e festeggia la matematica certezza con una serie di belle cose. La formazione azzurra porta a casa un parziale dominato mettendo in mostra una squadra compatta, forte e con buone percentuali. Il Giappone prova solo in avvio a creare problemi, ma di fronte c'è un'Italia con le idee chiare. Lo Bianco e compagne crescono al servizio e in difesa, mentre l'attacco conferma  le buone cose viste. Nel terzo set rimane in campo il capitano Piccinini, entrata nel finale del parziale precedente. Nadia Centoni scaglia palloni pesanti dall'altra parte della rete e diventa un punto di riferimento importante. La partita diventa un bel monologo azzurro che lancia l'Italia al primo posto del girone insieme alla Cina. Dopo aver raggiunto il primo obiettivo, Marco Bonitta è raggiante: "E' una bella soddisfazione, grazie alle ragazze che sono state davvero brave. Nonostante una partenza contratta sono venute fuori con grande personalità. Prima delle gare di Milano potremo lavorare un paio di giorni per riprendere fiato e migliorare in alcune situazioni tattiche. Ma quello che finora ci dà il vantaggio è la nostra adrenalina. Con la carica agonistica facciamo la differenza soprattutto in attacco. E poi ci sta trascinando un pubblico straordinario". Italia-Giappone 3-0 (25-23 25-20 25-19) Italia: Lo Bianco 1, Del Core 9, Chirichella 3, Centoni 18, Costagrande 8, Arrighetti 7. De Gennaro (L). Bosetti C., Signorile, Diouf 5, Piccinini 3, Folie 1. All. Bonitta. Giappone : Kimura 4, Nakamichi, Nagaoka 13, Takada 7, Yamaguchi , Sakoda 5, Sato (L). Ohno, Ishii 1, Miyashita 1, Ebata, Shinnabe 2. All. Manabe. Arbitri : Pobornikov (Bul) e Yener (Tur). Note - Spettatori: 6000. Durata set: 29, 27, 27. Italia: bs 14, a 6, mv 2, er 6. Giappone: bs 9, a 1, mv 6, er 11. Il calendario delle azzurre Italia-Azerbaijan 3-1. Italia-Belgio 3-0. Italia-Giappone 3-0. Domenica Italia-Cina (ore 20, diretta RaiSport 1). Classifica seconda fase Pool E (Bari/Trieste)  -  Cina, Italia 16 punti, Repubblica Dominicana 12, Giappone 8, Germania 6, Croazia, Azerbaijan 5, Belgio 4. Argomenti italvolley donne volley donne volley mondiali donne 2014 Leggi i commenti I commenti dei lettori 
MILANO – Il Milan torna a vincere dopo quasi un mese. Gli uomini di Inzaghi, infatti, battono il Chievo 2-0 con le reti nella ripresa di Muntari e Honda e avvicinano il terzo posto difeso dall'Udinese che domani ospiterà il Cesena. Per gli uomini di Corini continua la maledizione San Siro: i clivensi non hanno mai vinto in trasferta contro il Milan racimolando al massimo due pareggi nei precedenti 11 incontri. GUARDA I GOL DI MILAN-CHIEVO ALEX-RAMI DA RIVEDERE - Il 2-0 fa tornare il sorriso sulla bocca di Inzaghi e maschera in parte alcune sbavature che oggi, per imprecisione degli avversari, non sono costate la vittoria. Per la prima volta in campo si è vista dal primo minuto la coppia centrale Alex-Rami e non è che ci sia piaciuta particolarmente. I tifosi chiedevano l'utilizzo in contemporanea dei due centrali sin dalla prima giornata e finalmente sono stati accontentati (Zapata era squalificato e Mexes, ormai, è destinato a guardare i compagni dalla panchina), ma il risultato è stato quasi disastroso. Più volte i due si sono pestati i piedi andando a fare gli stessi movimenti, con l'ex Psg più attento dell'ex Valencia. Esperimento da rivedere e collaudare meglio. E' calato col passare dei minuti, invece, Fernando Torres. La sua discesa fisica è coincisa con l'ascesa di Menez e Honda. Muntari ha vinto il ballottaggio con Poli, ma gol a parte, è apparso insufficiente. Ora la sosta permetterà a Inzaghi di sistemare certi dettagli e amalgamare di più i nuovi arrivati con la vecchia guardia. [[ge:rep-locali:repubblica:97350846]] CHIEVO PERFETTO UN TEMPO - Perfetto, per almeno 45′ di gioco, il Chievo di Corini. Nella ripresa, forse sorpresa dal cambio di modulo dei rossoneri, la formazione clivense è andata subito in affanno incassando inevitabilmente la rete di Muntari che ha aperto tutti quegli spazi che nel primo tempo avevano immobilizzato il Milan. L'errore clamoroso di Lazarevic sull'1-0 con un contropiede più unico che raro (3 contro 1) ha fatto il resto. Se i clivensi avessero pareggiato in quel momento, ovvero quando il Milan sembrava avere in mano le redini del match, la gara probabilmente avrebbe preso un'altra piega e Corini ora non si ritroverebbe in bilico dopo appena sei giornate. Il suo Chievo naviga in acque agitate e la sconfitta di oggi non ha certo aiutato a calmarle. Ora bisognerà vedere se la sosta sarà in grado di attenuare l'ira dei tifosi e riportare il sereno il casa veronese. IL MATCH - Non è un primo tempo facile per la squadra di Inzaghi che, come da copione, fa la partita contro un Chievo attendista e ben messo in campo. Pochissimi gli spazi negli ultimi 30 metri per i rossoneri che faticano a sfondare il muro di maglie gialloblu innalzato da Corini davanti alla propria area di rigore. Così le conclusioni più pericolose sono quelle che arrivano da fuori, ma la mira di Menez e Torres (con deviazione di Bonaventura) non è delle migliori. I clivensi si vedono nel finale con un tiro centrale da 30 metri di Radovanovic. Nella ripresa Inzaghi rispolvera il 4-2-3-1 abbandonato dopo la sfida di Cesena e i risultati arrivano immediatamente. Al 9′ Bardi deve volare su un diagonale velenoso di Menez, ma un minuto più tardi non può nulla sul sinistro di controbalzo di Muntari dal limite che fa esplodere San Siro. I rossoneri hanno il controllo della gara, ma due clamorosi errori, prima di Muntari, poi di Rami, rischiano di far naufragare il Diavolo. Solo altrettanti errori degli uomini di Corini evitano a Inzaghi l'ennesima beffa. Alla mezz'ora a togliere tutti dagli impicci ci pensa Honda con una punizione magistrale dal limite che manda il Milan sul 2-0 e rasserena gli animi rossoneri che tornano a giocare palla a terra e a creare occasioni da gol. Ancora Bardi e l'imprecisione dei vari Menez e Bonaventura evitano al Chievo un passivo maggiore. Milan-Chievo 2-0 (0-0) Milan (4-3-3): Abbiati 6; Abate 6.5, Rami 6, Alex 6.5, De Sciglio 6; Muntari 6 (44′ st Essien sv), De Jong 6.5, Bonaventura 6.5; Honda 7 (36′ st Poli sv), Torres 5.5 (29′ st El Shaarawy 6), Menez 6.5. (1 Agazzi, 66 Gori, 5 Mexes, 11 Pazzini, 14 Albertazzi, 19 Niang, 25 Bonera, 27 Armero, 81 Zaccardo). All.: F. Inzaghi Chievo Verona (4-3-1-2). Bardi 6; Biraghi 6, Zukanovic 5.5, Dainelli 5.5, Frey 5.5; Hetemaj 5.5, Cofie 6 (37′ st Bellomo sv), Radovanovic 5.5; Birsa 5 (21′ st Lazarevic 5) , Paloschi 5, Maxi Lopez 5.5 (27′ st Meggiorini 5.5). (1 Bizzarri, 90 Seculin, 6 Kupisz, 12 Cesar, 20 Sardo, 26 Edimar, 31 Pellissier, 84 Mangani). All.: Corini Arbitro : Paolo Mazzoleni 6 Reti : nel st 10′ Muntari, 33′ Honda NOTE Angoli: 9-2 per il Milan Recupero: 0′ e 4′ Ammoniti: Birsa, Biraghi, De Jong, Cofie, Zukanovic, Meggiorini ed El Shaarawy, tutti per gioco scorretto. Argomenti milan ac chievo serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Si è svolta sabato la consultazione degli iscritti del Pd di Parma per la selezione dei candidati nella lista del partito alle elezioni regionali del 23 novembre a sostegno del candidato presidente Stefano Bonaccini. Hanno partecipato alla consultazione 1945 iscritti. Hanno ottenuto voti:  Massimo Iotti: 820; Alessandro Cardinali: 735; Barbara Lori: 581; Lucia Mirti: 436; Carla Mantelli: 362; Filippo Carraro: 232; Liana Lambertini: 229; Gabriella Corsaro: 94. Una nota ricorda che sulla base  di quanto deliberato dalla direzione provinciale lo scorso 22 settembre , Massimo Iotti e Barbara Lori affiancheranno automaticamente Gabriele Ferrari, consigliere uscente, in lista. Gli ulteriori due candidati saranno inseriti dalla direzione provinciale stessa tenendo in considerazione la graduatoria delle preferenze, l'obbligo di legge di assicurare la parità di genere e la volontà di garantire rappresentanza al territorio provinciale. I dati delle preferenze e dei votanti si intendono acquisiti in via provvisoria fino alla verifica puntuale dei verbali da parte della segreteria provinciale. "Accogliamo con grande soddisfazione - commenta Matteo Caselli reggente della segreteria dopo l'autosospensione di Cardinali -  l'esito della consultazione che ha visto un'importante partecipazione degli iscritti del Pd di Parma che, evidentemente, hanno apprezzato la possibilità di esprimersi direttamente nella scelta dei candidati al Consiglio regionale. Oggi è stata anche l'occasione per molti di rinnovare l'adesione al partito e per confrontarsi sulle linee guida programmatiche elaborate dalla segreteria provinciale. Lunedì 6 ottobre è convocata la direzione provinciale per l'approvazione definitiva della lista da sottoporre al voto della direzione regionale". Iotti nei giorni aveva incassato l'appoggio dell'ex sindaco di Langhirano Stefano Bovis mentre il senatore Giorgio Pagliari si era pubblicamente speso per Cardinali e Mirti che in una breve nota commenta: "Mi complimento con Massimo Iotti e Barbara Lori. E' stato un confronto sereno e leale, ora attendiamo la decisione della segreteria di lunedì per la scelta degli altri candidati. Sono soddisfatta del mio risultato personale e ringrazio quanti mi hanno permesso di raggiungere questo esito in termini così significativi e mi hanno dato la loro fiducia". Il Pd in Consiglio regionale punta numericamente a confermare i due eletti (a questo punto Ferrari - confermato - e Lori al post di Roberto Garbi) ma una buona prova del partito potrebbe aprire le porte per un terzo consigliere con Iotti a questo punto favorito. Argomenti primarie pd elezioni regionali 2014 parma iotti cardinali caselli 
None Leggi i commenti I commenti dei lettori 
