

CROTONE - Operazione sorpasso riuscita. Il Crotone, nell’anticipo che apre la 5/a giornata di ritorno del campionato di Serie B, stende allo Scida il Brescia e supera in classifica le Rondinelle, ferme a quota 37 punti contro i 39 dei calabresi. Drago punta su Bidaoui sulla corsia sinistra d’attacco e il marocchino nato in Belgio parte subito forte, sfiorando il gol con un bel destro. I padroni di casa trovano la rete decisiva su calcio di rigore: conclusione di Diop, per l’arbitro Cervellera il mani di Di Cesare è sufficiente per assegnare il penalty trasformato da Antonio Mazzotta, al primo centro in Serie B in carriera. [[ge:rep-locali:repubblica:79332679]] CARACCIOLO, SOLO TRAVERSA – Il Brescia non è in partita e riesce a rendersi pericoloso nella prima frazione soltanto con qualche cross, comunque controllato dall’attenta coppia centrale Suagher-Ligi. In avvio di ripresa ci prova Caracciolo – nessun problema per Gomis – e Bergodi si gioca la carta Ruben Olivera. Bidaoui si spegne col passare dei minuti, Drago inserisce Dezi ma sono ancora gli ospiti a cercare il gol, stavolta con un destro di Corvia che termina a lato. Il finale di gara è incandescente: Caracciolo, al 90′, incorna di testa ed è la traversa a salvare Gomis. Il Brescia prova l’assalto, altra chance per l’Airone, girata aerea alta. Finisce 1-0, con tanto di espulsione di Paci in pieno recupero: il Crotone centra il sorpasso e respira aria di playoff. CROTONE-BRESCIA 1-0 (1-0) Crotone (4-3-3): Gomis; Del Prete, Suagher, Ligi, Mazzotta; Matute, Crisetig, Cataldi (32′ st De Giorgio sv); Bernardeschi, Diop (38′ st Ishak sv), Bidaoui (19′ st Dezi). (Concetti, Galardo, Crmonesi, Giannone, Meola, Pettinari). All.: Drago 7 Brescia (3-5-2): Cragno; Paci, Coletti, Di Cesare; Mandorlini, Benali (13′ st Ruben), Budel (22′ st Valotti), Grossi, Scaglia; Corvia (25′ st Kukoc), Caracciolo. (Arcari, Finazzi, Gargiulo, Freddi, Lancini, Camigliano). All.: Bergodi 5.5 Arbitro : Cervellera di Taranto Rete : 21′ pt rig. Mazzotta Ammoniti : Di Cesare, Benali, Paci, Ruben, Kukoc, Diop, Ligi. Espulso : 49′ st Paci per comportamento non regolamentare Recupero : 0 e 4′. Argomenti serie b crotone calcio brescia calcio Leggi i commenti I commenti dei lettori 
