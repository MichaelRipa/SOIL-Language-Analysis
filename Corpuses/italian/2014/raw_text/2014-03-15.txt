None Leggi i commenti I commenti dei lettori 
VERONA - Tutta un'altra Inter. I nerazzurri si sono messi alle spalle un gennaio da incubo e tornano ad assaporare aria di quarto posto, anche se in attesa della sfida della Fiorentina con il Chievo: lo 0-2 del Bentegodi tiene a distanza un Hellas disastroso fra le mura amiche  -  ultima vittoria il 22 dicembre, poi due pari e quattro ko -, vale il quattordicesimo punto nelle ultime sei uscite e conferma i progressi della formazione di Mazzarri, sia in chiave offensiva  -  due gol, due traverse e diverse occasioni importanti  -  che in chiave difensiva, con la terza gara consecutiva senza subire reti. I timbri di Palacio (solito eccelso lavoro di squadra da parte dell'argentino) e di un Jonathan riapparso ai livelli di inizio stagione piegano un Verona molto nervoso, abbastanza confuso e decisamente non aiutato dalle scelte tattiche del suo allenatore, che sin qui era stato praticamente perfetto ma che, almeno per una volta, ha perso il duello con il rivale. [[ge:rep-locali:repubblica:81105507]] INTER, CHE PARTENZA  - Mazzarri dà fiducia a Ranocchia al centro della difesa, Mandorlini non cambia modulo ma in un colpo solo mette in difficoltà due dei suoi uomini migliori: Romulo parte esterno d'attacco sulla destra, il suo spostamento dirotta Iturbe sulla sinistra. L'ala di proprietà del Porto non può accentrarsi per sfogare il prediletto mancino, il brasiliano ex Fiorentina non ha metri di campo da attaccare e ne perde in imprevedibilità. E' dunque l'Inter a partire forte, con un Mauro Icardi scatenato in avvio. Due colpi di testa del centravanti, il primo su cross di Guarin è quello più pericoloso: traversa a Rafael battuto. Sul secondo traversone è eccellente il taglio ad anticipare Moras, meno l'incornata, che termina a lato. A ridosso del quarto d'ora la pressione nerazzurra si concretizza. Jonathan sulla destra mette a sedere Albertazzi e crossa, Palacio nel cuore dell'area piccola si ritrova in posizione per correggere il cross a porta sguarnita e il suo piattone è vincente. [[ge:rep-locali:repubblica:81107282]] HELLAS NERVOSO  - I padroni di casa non riescono a proporsi, Iturbe è tagliato fuori dal gioco mentre prova a scuotere i suoi Marquinho: stop e botta secca dal limite dell'area, sfera a lato. Il nervosismo dei ragazzi di Mandorlini emerge violentemente al 27′. Toni riceve palla spalle alla porta nei pressi del vertice destro dell'area piccola e fa il solito gran lavoro di preparazione, portandosi il pallone sul mancino prima di crollare a terra: Banti lascia giustamente proseguire ed esplodono le proteste scaligere, al replay la scelta del fischietto livornese è sacrosanta. L'Inter si rilassa nella seconda metà di prima frazione ma riparte a mille in avvio di ripresa, andando vicinissima al gol con un Hernanes dormiente per tutto il primo tempo. Punizione da posizione defilata, nei pressi del lato corto destro dell'area: mancino potente e a giro, seconda traversa di serata. Il brasiliano entra in ritmo e serve Icardi in area, l'argentino scarica bene per Guarin ma il destro da fuori del colombiano è fuori misura. [[ge:rep-locali:repubblica:81105507]] JONATHAN LA CHIUDE  - La formazione di Mazzarri capisce che è il momento giusto per archiviare la pratica, ci pensa Jonathan, fra i migliori in campo. Il terzino riceve da Hernanes, Albertazzi è nuovamente sorpreso, l'ex Santos e Cruzeiro si incaponisce e ignora i compagni a centro area: destro non irresistibile, la risposta di Rafael non si fa apprezzare più di tanto, il 2 nerazzurro è tenace, vince il rimpallo con Maietta e da pochi passi ribadisce in rete. Anche stavolta l'Inter si siede, Moras la grazia: Iturbe per Marquinho, sul cross del brasiliano il greco mette incredibilmente sopra la traversa di testa. Proprio quando Iturbe sembrava entrato in partita anche sull'out opposto a quello solito, Mandorlini inserisce Martinho per Cacciatore, arretrando Romulo in difesa e spostando l'ala sulla destra. Il Verona si sbilancia e rischia in tre occasioni di subire il tris: Hernanes ci prova da fuori  -  destro alto  -  e a conclusione di una splendida azione sull'asse Palacio-Kovacic, il "Profeta" scivola sul più bello e il pallone sfila via, complice una deviazione di Moras. L'ingresso del baby croato è positivo e il numero 10 cerca di mettersi in proprio, sinistro centrale dopo un bel dribbling. Gli innesti di Cacia e Cirigliano per uno scampolo di match non possono certo cambiare le cose, anche se nel finale Handanovic ritocca verso l'alto il voto in pagella con una doppia gran parata su un sinistro di Iturbe e sul tentativo di tap-in di Romulo. La porta resta inviolata, è davvero un'altra Inter. HELLAS VERONA-INTER 0-2 (0-1) Verona (4-3-3): Rafael 5.5; Cacciatore 5.5 (31′ st Martinho sv), Moras 5.5, Maietta 5.5, Albertazzi 4.5; Sala 6, Donati 5 (41′ st Cirigliano sv), Marquinho 6.5 (41′ st Cacia sv); Romulo 5, Toni 5.5, Iturbe 5.5. (Nicolas, Donsah, Gonzalez, Marques, Pillud, Donadel, Jankovic, Rabusic). All.: Mandorlini Inter (3-5-2): Handanovic 6.5; Campagnaro 6, Ranocchia 7, Rolando 6.5; Jonathan 7, Guarin 6 (29′ st Kovacic 6), Cambiasso 6.5, Hernanes 6 (46′ st Kuzmanovic sv), D'Ambrosio 6 (25′ st Zanetti 6); Icardi 6.5, Palacio 6.5. (Carrizo, Castellazzi, Andreolli, Samuel, Botta, Kuzmanovic, Taider, Milito). All.: Mazzarri Arbitro : Banti Reti : 14′ pt Palacio, 18′ st Jonathan Ammoniti : Donati per proteste, Cambiasso e Albertazzi per gioco falloso Recupero : 0 e 3′ Argomenti hellas verona inter serie a Leggi i commenti I commenti dei lettori 
VERONA - "Non so se la nostra può essere definita una crisi, siamo a 40 punti: se questa è crisi, ben venga. Abbiamo giocato, abbiamo perso. Rimaniamo convinti del nostro gioco, credevamo di poter fare risultato contro una grande squadra, ritengo che avere questa mentalità sia già un successo". Andrea Mandorlini non dispera: la sconfitta interna con l'Inter non preoccupa più di tanto l'allenatore di un Hellas Verona che in casa non sa più vincere. "Le altre squadre ultimamente vengono preparate al Bentegodi, i risultati ottenuti nella prima parte hanno messo in guardia gli avversari. Siamo sempre sul pezzo dall'inizio, un momento di scarsa lucidità ci può stare, specialmente davanti". [[ge:rep-locali:repubblica:81105507]] IMPRECISI AI 20 METRI  - Il mister del Verona spiega la scelta di spostare Iturbe a sinistra, con Romulo ala destra. "Nel primo tempo abbiamo cercato di fare male all'Inter con Romulo e Sala, potevamo essere più incisivi e abbiamo creato 4-5 occasioni importanti. Volevamo fare lì la gara, ci è mancato l'ultimo passaggio. Iturbe può giocare su entrambe le corsie". Secondo Mandorlini, sono gli episodi a incidere sui risultati negativi dell'ultimo periodo. "Penso al gol sbagliato da Moras: Vangelis è bravo di testa, ha tempo dell'inserimento, non so come abbia fatto a sbagliare. Ultimamente gli episodi non ci girano molto, la squadra gioca bene, crea ma non è concreta come ci capitava qualche tempo fa. Forse c'è un po' di pressione, ci siamo allungati parecchio nella seconda metà di ripresa per la voglia di accorciare le distanze. La sconfitta ci sta ma l'atteggiamento e il modo di giocare erano quelli giusti". La chiusura è su Sala, lanciato dal primo minuto a centrocampo: "Sala è cresciuto tantissimo e oggi mi è piaciuto, ha qualità e gamba. Ci stiamo preparando anche per il futuro, abbiamo molti ragazzi giovani". Argomenti hellas verona serie a andrea mandorlini Leggi i commenti I commenti dei lettori 
INDIAN WELLS – Roger Federer sta tornando protagonista dopo un 2013 avaro di soddisfazioni, tra guai fisici e cambi di racchetta. Il 32enne fuoriclasse elvetico è il primo finalista del "Bnp Paripas Open", primo Atp Masters 1000 della stagione che si gioca sui campi in cemento di Indian Wells, nel deserto californiano (montepremi 5.240.015 dollari). FEDERER DOMINA DOLGOPOLOV E VOLA IN FINALE - Il tennista di Basilea, attualmente numero 8 del ranking mondiale e settima testa di serie del tabellone, ha dominato in semifinale l'ucraino Alexandr Dolgopolov, n. 28 del seeding (in precedenza autore dell'eliminazione di Rafa Nadal, leader della classifica mondiale), imponendosi con il punteggio di 6-3 6-1. Federer ha disputato un match molto convincente (72% di prime palle al servizio, con 7 ace), strappando all'ottavo game (5-3) la battuta al suo avversario, visibilmente teso per la sua prima semifinale in un Masters 1000. Lo svizzero, che ha come coach lo svedese Stefan Edberg, chiudeva il set con un ace e sullo slancio iniziava la seconda frazione subito con un break, presentandosi a rete tre volte e chiudendo il gioco con una superba risposta incrociata. Federer, il cui ultimo successo in questa fascia di tornei è datato agosto 2012, ha continuato ad accelerare 'brekkandò altre due volte Dolgopolov (25 errori non provocati) per staccare il biglietto per la finale in poco più di un'ora. [[ge:rep-locali:repubblica:81106633]] LO SVIZZERO TORNERA' TRA I PRIMI 5 DEL MONDO  - Grazie a questo risultato, Federer tornerà nella top 5 mondiale da dove manca dal settembre scorso. Se dovessi aggiudicarsi il suo 79° titolo in carriera, il quinto in California (ha trionfato nelle edizioni 2004, 2005, 2006 e 2012), si piazzerebbe al quarto posto del ranking Atp. IN FINALE CONTRO DJOKOVIC - In finale Federer troverà Novak Djokovic. Il serbo si è qualificato battendo lo statunitense John Isner 7-5, 6-7 (2/7), 6-1. Si tratterà del 33esimo duello tra Federer e Djokovic, con lo svizzero avanti 17 vittorie a 15. Argomenti tennis indian wells roger federer Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
VERONA - "Troppe volte in passato ci eravamo adagiati sul vantaggio, non volevo un altro calo di tensione e oggi i ragazzi sono stati molto bravi". Walter Mazzarri coccola un'Inter rinata, quarta per una notte e capace di sbancare quasi senza faticare il campo dell'Hellas Verona: il tecnico nerazzurro non vuole parlare di obiettivi di classifica. "Ogni partita va fatta come oggi, in casa e fuori. Dobbiamo sviluppare il nostro calcio contro ogni squadra, alla fine tireremo le somme. Il salto di qualità deve essere fatto a livello mentale, questa squadra lo scorso anno aveva finito in maniera pessima, ho cercato di dare gioco e una mentalità propositiva su ogni campo. Dobbiamo recuperare palla il prima possibile e fare male sempre, cercando la vittoria. Nelle ultime gare la squadra ha fatto questo e sono arrivati i risultati". [[ge:rep-locali:repubblica:81124191]] IL CONTRATTO E I SINGOLI  - L'allenatore interista torna sul tema contratto, che ha tenuto banco nelle ore della vigilia. "Per il 2015 ho il contratto, se qualcuno ha strumentalizzato le mie parole devo specificare: ho spiegato che c'era tempo per allungare e mettersi d'accordo ma è vero che in questo momento è l'ultimo dei miei pensieri, ci mancano 10 partite e dobbiamo lavorare fino alla fine, solo così la programmazione dei prossimi anni potrà essere ancora più positiva". Parole al miele per i due uomini che hanno cambiato l'Inter dopo un gennaio da incubo: Icardi ed Hernanes. "La prestazione di Mauro dal punto di vista della volontà e del sacrificio è stata buona, deve migliorare in alcuni movimenti e imparare a far salire la squadra, per quello che fa in fase di finalizzazione c'è poco da dire: sui cross è sempre bravissimo, arriva facilmente alla conclusione. Hernanes l'abbiamo voluto perché mi sembrava un obiettivo importante per le mie idee, lo conoscevo bene, lo avevo richiesto anche al Napoli. Può fare ancora meglio, non è al top ma dà tranquillità e sa gestire la palla, non avevamo giocatori con queste caratteristiche". [[ge:rep-locali:repubblica:81105507]] JONATHAN: "SE PRANDELLI MI CHIAMA SONO PRONTO" - Jonathan, uno dei protagonisti della serata, sogna in azzurro: "La nazionale italiana? E' difficile in questo momento. L'ultima convocazione sarà per il mondiale e non mi ha mai chiamato prima. Poi c'è anche la burocrazia di mezzo, non c'è solo il passaporto, però se mi dovesse chiamare, io vado", spiega l'esterno nerazzurro, che si gode il temporaneo quarto posto: "Siamo felici e domani faremo il tifo contro la Fiorentina. Secondo me, ci sono altre partite in cui ho giocato bene però sono contento perchè la squadra merita questa vittoria. Stiamo lavorando bene". Mazzarri chiede sempre di lavorare: "Lui ha sempre detto che era un momento di sfortuna e che sarebbe passato, è passato, adesso dobbiamo continuare a lavorare bene come stiamo facendo, guardare alla prossima partita, non guardare la classifica, in modo che l'Inter possa arrivare il più lontano possibile". AUSILIO: "PRESTO IL RINNOVO CON GUARIN" - "Ci stiamo lavorando. Siamo felici per il rinnovo di Palacio, non ci sono mai stati problemi. Siamo convinti che troveremo un accordo anche con Guarin: ancora un po' di pazienza, ci vuole il tempo richiesto in questi casi", ha dichiarato il direttore sportivo dell'Inter, Piero Ausilio, prima della partita. Interesse anche per Iturbe: "Piace a tanti, non solo a Mazzarri. Sono convinto che abbia tutto per fare bene anche in un grande club e ho la sensazione, però, che le squadre estere possano avere la meglio. Per noi penso sia difficile, conoscendo i numeri che girano: non voglio illudere nessuno". Argomenti inter serie a walter mazzarri Leggi i commenti I commenti dei lettori 
None Leggi i commenti I commenti dei lettori 
