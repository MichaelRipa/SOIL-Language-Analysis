WASHINGTON - "La morte di Michael Brown è straziante. Io e Michelle porgiamo le nostre più sentite condoglianze alla famiglia e alla comunità in questo momento difficile". Il presidente degli Stati Uniti Barack Obama è intervenuto sulla tragica morte del ragazzo di colore di 18 anni ucciso da un poliziotto alla periferia di St. Louis in un episodio al centro di ombre e di proteste . Obama ha esortato tutti, "nel Missouri e nel Paese, a ricordare Michael con la riflessione e la comprensione. Dobbiamo confortarci in un modo che guarisca, non che ferisca". L'intervento del presidente arriva dopo la seconda notte di scontri nel sobborgo di Ferguson. Centinaia di persone si sono radunate per protestare e hanno lanciato pietre contro gli agenti in assetto antisommossa, che hanno risposto sparando gas lacrimogeni e proiettili non letali. Almeno cinque le persone arrestate. Intanto, prosegue l'indagine dell'Fbi sulla morte del giovane, ucciso da diversi colpi d'arma da fuoco esplosi da un agente. A scatenare la rabbia degli abitanti di Ferguson, sobborgo a maggioranza afroamericana, il racconto dei testimoni secondo cui al momento dell'uccisione Brown sarebbe stato disarmato e con le braccia alzate. La polizia ha invece parlato di una colluttazione tra il ragazzo e gli agenti. Argomenti missouri violenza razzismo stati uniti - usa barack obama michael brown 

ROMA - Serie di piccole scosse nel materano, ma almeno una - la più forte, di 3,7° della scala Richter - è stata distintamente avvertita dalla popolazione. Il sisma è stato registrato alle ore 22.15, con epicentro tra Craco e Ferrandina e ipocentro a 15,8 chilometri di profondità. Diverse persone hanno telefonato ai Vigili del Fuoco per avere conferma della scossa, ma non risultano danni a cose e persone. Molti i messaggi su Twitter, che però non segnalano nulla se non un po' di paura. Nella stessa zona, il distretto sismico della Piana di Metaponto, nel corso della giornata sono state registrate altre sette  scosse di magnitudo superiore a 2.0. Tutte le scosse avevano profondità tra i 10 e i 16 chilometri e ricadono nello stesso quadrante. Argomenti terremoti matera basilicata 
None Leggi i commenti I commenti dei lettori 
None Leggi i commenti I commenti dei lettori 
WASHINGTON - Per la prima volta la Medaglia Fields, il premio che viene considerato il Nobel della matematica, è stato assegnato a una donna.  Il Congresso internazionale dei matematici (Icm), che assegna il premio ogni quattro anni a quattro diversi matematici ha annunciato oggi di aver scelto per l'onorificenza Maryam Mirzakhani, 37 anni, americana d'origine iraniana e professore all'università di Stanford, in California. Gli altri tre premiati sono Artur Avila, francese di origine brasiliana direttore al Centro nazionale di ricerca scientifica di Parigi, Manjul Bhargava, professore a Princeton, e Martin Hairer, austriaco, docente a Warwick, nel Regno Unito. Nata a Teheran nel 1977, dottorato ad Harvard nel 2004, Mirzakhani è stata premiata per i suoi lavori sulla geometria delle forme inconsuete e ha scoperto nuovi modi di calcolare il volume degli oggetti con superfici iperboliche, come la sella dei cavalli. "Dotata di una perfetta conoscenza - si legge nel comunicato dell'Icm - di tecniche matematiche molto differenti e di numerose culture matematiche, lei racchiude una rara combinazione di capacità tecniche, audacia e profonda curiosità". Non è il primo premio importante per Mirzakhani, che aveva già vinto il premio Brumental nel 2009 e il premio Satter nel 2013, ma questo è sicuramente il più importante coronamento che un matematico può attendersi. Argomenti matematica medaglia fields geometria maryam mirzakhani 
None Leggi i commenti I commenti dei lettori 
CARDIFF – Nessuna sorpresa nella finale di Supercoppa Europea: il Real si dimostra di un altro pianeta rispetto al Siviglia e la nuova stagione inizia subito con la conquista di un trofeo per la squadra di Carlo Ancelotti. Nella sfida tutta spagnola disputata a Cardiff, i campioni d’Europa si impongono 2-0 sui vincitori dell’ultima edizione dell’Europa League. Determinante si rivela il solito Cristiano Ronaldo, autore della doppietta che decide l’incontro: tra le tante stelle dei ‘galacticos’ il portoghese conferma di essere quella più luminosa. KROOS E JAMES RODRIGUEZ SUBITO IN CAMPO – Con Xabi Alonso squalificato e Di Maria sul mercato, Carlo Ancelotti manda in campo i due neo acquisti Kroos e James Rodriguez. Il Real parte subito forte e il canovaccio della partita appare chiaro fin dalle prime battute di gioco:  le merengues fanno la gara, schiacciando nella propria metà campo il Siviglia che prova a difendersi con ordine per poi ripartire in contropiede. Ronaldo è ispirato e duetta molto bene con Bale. Il gallese ha la prima grande occasione della partita, quando al 18′ in area la sua conclusione viene respinta da Suarez. Al 28′ Beto nega il vantaggio ai Blancos, rendendosi protagonista di un ottimo intervento sul tiro di Ronaldo, ma è solo il preludio al gol. Due minuti più tardi l’asso portoghese, pescato perfettamente in area da Bale, non sbaglia e con precisione chirurgica piazza la palla in rete. Il Siviglia prova a reagire e sfiora il pari al 34′ con Carrico: Casillas è attento e reattivo nel chiudere lo specchio della porta. Le squadre vanno all’intervallo con il Real Madrid in vantaggio. DOMINIO REAL ANCHE NELLA RIPRESA – In avvio di ripresa il Siviglia prova ad alzare un po’ il baricentro, ma alla prima occasione buona il Real punisce la squadra di Emery (tecnico nel mirino del Milan, prima che la panchina rossonera venisse affidata a Inzaghi) con il gol che di fatto chiude i conti. Protagonista assoluto ancora Cristiano Ronaldo che, ben servito da Benzema, al 49′ piega le mani di Beto con un bolide ad incrociare di sinistro che si insacca all’angolino. La superiorità tecnica del Real risulta evidente e il Siviglia, nonostante tanta buona volontà, non ha la forza per riaprire l’incontro. Al contrario, il portiere portoghese Beto evita ai suoi un passivo ancora più pesante opponendosi alla grande prima a Benzema e poi a James Rodriguez. Il risultato non cambia e il Real può festeggiare. Ancelotti, dopo la Coppa del Re e la Champions League, conquista il terzo trofeo sulla panchina delle merengues e inizia nel migliore dei modi una stagione nella quale il suo Real si presenta come la squadra da battere. Argomenti supercoppa europea siviglia fc real madrid carlo ancelotti cristiano ronaldo Leggi i commenti I commenti dei lettori 
