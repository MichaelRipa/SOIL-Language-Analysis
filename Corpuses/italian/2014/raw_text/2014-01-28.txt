None Leggi i commenti I commenti dei lettori 
CALTANISSETTA - Avevano dipinto cento passi, dal marciapiede di fronte sino alla porta della loro scuola. Passi di tutti i colori, per dire no alla mafia e al malaffare. Una festa rovinata da un fitto lancio di uova marce, piovute dall'alto, lanciate dai palazzi vicini dinanzi all'ingresso dell'elementare "San Giusto", la prima a sorgere nel cuore del centro storico cittadino nel 1919. Gesti fulminei da parte di sconosciuti che sono riusciti a farla franca, riuscendo a turbare gli animi di quei bambini chiamati a vedere il film che racconta la storia di Peppino Impastato e a incontrare il fratello Giovanni, nell'aula magna del vicino istituto superiore "Rapisardi". Perché quelle uova? Cosa significano? Interrogativi che hanno rovinato la giornata di lunedì anche al dirigente scolastico Mario Cassetti: "Un gesto d'ignoranza. Spero si tratti di una semplice bravata da parte di qualcuno che non ha compreso affatto il senso di questi cento passi". Il grave episodio è stato al centro di una lezione in classe. Martina frequenta la III elementare. Alla sua maestra, dopo aver visto il film, ha detto: "E' proprio vero che la mafia uccide come il silenzio?" Antonella Palumbo, dalla cattedra, ha risposto che "sin da bambini si deve capire quanto sia importante testimoniare e distinguere la cosa sbagliata da quella giusta, anche con la denuncia". Dure le parole di Giovanni Impastato: "Oggi purtroppo c'è in giro tanta rassegnazione, peggiore dell'indifferenza. Le persone rassegnate mi fanno paura". Argomenti cento passi provincia caltanissetta impastato uova 
None Leggi i commenti I commenti dei lettori 
SCHLADMING – Ti aspetti Matt o Hirscher, spunta a sorpresa Henrick Kristoffersen. Il giovane 19enne norvegese sorprende tutti nello slalom di Schladming: vince in rimonta la prima gara in carriera e beffa gli idoli di casa. Mario Matt, che pure aveva chiuso al comando la prima manche, ha inforcato nella seconda, Marcel Hirscher, che era dietro a Kristoffersen di soli 7 centesimi, non è riuscito a colmare il distacco, chiudendo al 2° posto con 18 centesimi di ritardo, appena uno in meno del tedesco Felix Neureuther, giunto terzo. MOELGG 7°, MIGLIORE DEGLI AZZURRI – Il migliore degli azzurri è stato Manfred Moelgg, che si è piazzato al 7° posto in 1.48.99, non riuscendo a recuperare neppure una posizione nella seconda manche. Patrick Thaler, che era 11°, ha inforcato, mentre Giuliano Razzoli è risalito di due posizione chiudendo 13° in 1.50.12. Più indietro Christian Deville (18°) e Riccardo Tonetti (26°). Male, invece, Stefano Gross, uscito già nella prima discesa dopo appena 5 porte. THALER 5° NELLA GENERALE – La classifica di specialita’ parla chiaro: guida Hirscher con 420 punti, ma al secondo posto pari merito ci sono Neureuther e Kristoffersen con 370 punti. Thaler e’ sempre il primo degli azzurri ed e’ al quinto posto con 269 punti. La coppa del mondo farà ora tappa, nel prossimo fine settimana a St Moritz dove sono in programma una discesa, sabato, e un gigante, domenica, in sostituzione delle gare cancellate a Garmisch-Partenkirchen per mancanza di neve. Argomenti sci cdm sci Leggi i commenti I commenti dei lettori 
MERCOLEDI' 29 Cielo :   molto nuvoloso o coperto con inizio delle precipitazioni nelle prime ore del mattino su Centro e Ponente con neve sopra i 200-300 metri di quota; nel corso della giornata precipitazioni diffuse, nevose a tutte le quote sui versanti padani centro-occidentali, miste a pioggia su Savona e Genova (dove non si escludono accumuli nei quartieri collinari) e sopra i 500-600 metri altrove. Venti :  forte Scirocco sul Golfo di Genova, Tramontana scura prepotente a iniziare dal Savonese con estensione al Genovesato entro il pomeriggio. Mare : molto mosso, localmente agitato al largo del Golfo di Genova. Temperature : in calo, sensibile nei valori massimi. [[ge:rep-locali:rep-genova:76995059]] GIOVEDI' 30 Cielo :   coperto con, dopo una breve pausa nella notte, precipitazioni nevose a tutte le quote sui versanti padani centro-occidentali, miste a pioggia al mattino su Genova e Savona e con successiva trasformazione in pioggia; nel pomeriggio quota neve in rialzo fino a 200-300 metri, 700-900 tra Tigullio e Spezzino, 800 sull'Imperiese. Vento : Tramontana scura violenta tra Savona e Genova, da Est moderato altrove. Mare : molto mosso. Temperature : stazionarie su valori bassi. VENERDI' 31 Cielo :  molto nuvoloso con piogge anche copiose lungo la costa; limite della neve sui 1000-1200 metri a Levante e sull'Imperiese, 700 metri tra Genova e Savona. Vento : fra Nord e Nord Est 5-15 nodi, localmente 20. Mare : mosso o stirato, localmente molto mosso al largo. Temperature : in aumento. ------------------ Bollettino dell'Associazione ligure di Meteorologia (www.centrometeoligure.it) Argomenti neve genova neve liguria pioggia genova pioggia liguria meteo genova meteo liguria associazione ligure di meteorologia 
LONDRA – L’Arsenal non va oltre il 2-2 in casa del Southampton, in uno degli anticipi della 23/a giornata di Premier League inglese, e rischia ora di essere superato in vetta alla classifica dal Manchester City, atteso dal Tottenham, e agganciato dal Chelsea, che riceve il West Ham. Sorpresi al 21’ da Fonte, i Gunners erano riusciti a rimettere ul giusto binario la partita in avvio di ripresa grazie alle reti di Giroud e Cazorla nel giro di appena 4’ (48’ e 52’). Ma hanno commesso l’errore di rilassarsi e dopo soli altri 2’ sono stati trafitti da Lallana. L’Arsenal ha provato ad andarsi a riprendere i 3 punti ma nel finale si è complicato la vita chiudendo in 10 per l’espulsione (80’) di Flamini. IL LIVERPOOL TRAVOLGE L’EVERTON – Al di là dell’Arsenal, è stata soprattutto la serata del Liverpool che ha confermato la buona tradizione ad Anfield contro l’Everton, vincendo il derby per 4-0 grazie a una doppietta di Sturridge, arrivata dopo il gol iniziale di Gerrard e prima del sigillo finale del solito Suarez, giunto al 23° centro in campionato. Sorride anche il Manchester Utd che torna alla vittoria piegando con un gol per tempo (2-0) il Cardiff grazie a van Persie e Young. Il neo acquisto Mata è stato schierato da Moyes fin dal 1’. VITTORIE PESANTI PER SWANSEA E PALACE – In coda boccata d’ossigeno per Swansea e Crystal Palace che hanno vinto gli scontri diretti con il Fulham (2-0 con gol di Shelvey e Chico nella ripresa) e Hull (1-0 firmato Puncheon). Infine buon punto del Norwich (0-0) con il Newcastle. Oltre ai suddetti match di City e Chelsea, chiuderanno, mercoledì sera, il programma della giornata Aston Villa-Wba e Sunderland-Stoke. REAL IN SEMIFINALE DI COPPA DI SPAGNA – In Spagna, intanto, Carlo Ancelotti si gode il raggiungimento della semifinale di Coppa del Re. Già vittorioso per 1-0 all’andata a Barcellona, il Real Madrid si è ripetuto contro l’Espanyol anche al ritorno al Santiago Bernabeu imponendosi grazie a una rete, dopo appena 7’, di Jese. Gara senza storia, chiusa dagli ospiti addirittura in 10 per l’espulsione al 78’ di Sanchez. Leggi i commenti I commenti dei lettori 
ANKARA - La Banca centrale turca (Bct) ha alzato il tasso di interesse base dal 7,75 al 12 per cento: una decisione d'emergenza presa in un meeting notturno per cercare di combattere l'inflazione e sostenere la moneta nazionale, la Lira, che è crollata sui mercati nelle scorse settimane. Il board della Bct si è riunita a tarda serata dopo un nuovo calo della lira, che ha toccato un record negativo. Il deprezzamento della valuta è causato dai timori che lo scandalo corruzione che sta investendo i più alti livelli della politica turca possa destabilizzare il governo. Questo elemento 'locale' si somma inoltre alle paure di un rallentamento della crescita globale che sta investendo pesantemente i paesi emergenti e l'impatto della politica monetaria statunitense, con la Fed che finora ha inondato i mercati di liquidità ma che dovrebbe a breve ridurre i suoi interventi. L'aumento del tasso di interesse - almeno nelle intenzioni della Bct - dovrebbe portare investitori in Turchia, facendo aumentare il valore della lira. Quella della Turchia non è l'unico intervento dei paesi emergenti per cercare di contrastare i timori globali. Proprio oggi Pechino ha deciso una politica monetaria espansiva per facilitare il credito e New Delhi ha fatto come Ankara, alzando il tasso d'interesse. Argomenti turchia lira turca tassi inflazione 

L'appuntamento per dare l'addio a Torino è fissato alle nove e trenta: un passaggio storico per la città che ha visto nascere, nel 1899, il marchio Fiat. Chi dovrà decidere si troverà al quarto piano della storica palazzina in via Nizza 250. Attorno al tavolo, oltre al presidente John Elkann, l'ad Sergio Marchionne e i consiglieri Andrea Agnelli, Joyce Victoria Bigio, Tiberto Brandolini d'Adda, René Carron, Luca Cordero di Montezemolo, Gian Maria GrosPietro e Patience Wheatcroft. Toccherà a loro scegliere di cambiare indirizzo al nascente gruppo Fiat-Chrysler, in pratica, a cambiarsi l'indirizzo sui biglietti da visita e a cancellare via Nizza 250. E al posto di Torino, presto, comparirà una via olandese. La fusione non sarà il primo argomento in discussione nella sala cda del quarto piano. Prima i conti del 2013. Finito di analizzare l'andamento dei numeri dell'ultimo anno, Marchionne aprirà il dossier fusione, di cui è ormai nota l'architettura, tranne che per il nuovo nome del gruppo e per il simbolo, anche se non scomparirà Fiat. I nove dovranno dire sì alla sede legale in Olanda, a quella fiscale a Londra, alla quotazione principale a Wall Street e a quella secondaria a Piazza Affari a Milano. E poi saranno resi noti anche i tempi: tutto ciò avverrà nel 2014, ma con che scadenze? Oggi si farà chiarezza. Tutto questo si dovrebbe concludere, al massimo, entro le 12. Il tempo di una colazione veloce, e poi la conference call, la prima unificata Fiat e Chrysler, con gli analisti finanziari. Altro passaggio fondamentale? Il faccia a faccia con i sindacati del "sì" e degli accordi separati. Incontro dove l'ad Marchionne, oltre alle tempistiche sulla fusione delle due società, potrebbe dare dei ragguagli sui piani produttivi italiani. Alla vigilia non sono pochi quelli che esprimono preoccupazione rispetto a questo passaggio, che allontanerebbe la testa del gruppo, ma non solo, da Torino. "Il punto non è la sede fiscale o legale o la quotazione a Wall Street, ma dove andrà il quartiere generale del gruppo Fiat-Chrysler e mi sembra che la bilancia penda sempre più verso Detroit. Questo segna una maggiore marginalità dell'Italia", dice Federico Bellono, segretario della Fiom di Torino. E i metalmeccanici della Cgil non si aspettano grandi novità su Mirafiori: "La cassa integrazione scade a settembre. C'è bisogno di un'accelerazione e non di soli annunci visto che proprio per Mirafiori sono state tante le promesse disattese". Il sindaco Piero Fassino aveva già sottolineato che "l'aspetto più importante sono i siti produttivi, il mantenimento della produzione e il suo sviluppo". Il governatore Roberto Cota dice però che "la situazione della Fiat è simile a quella di altre aziende, che trovano da noi un sistema non competitivo per quanto riguarda la produzione e il mercato. A Roma dovrebbero preoccuparsi di questo, invece di aumentare continuamente la pressione fiscale sul lavoro e sulle imprese, e di varare politiche che deprimono i consumi". Non è d'accordo con le parole di Fassino il capogruppo di Sel in Sala Rossa, Michele Curto: "Il primo cittadino difenda Torino, non si riduca ad essere l'ufficio stampa del nuovo gruppo Fiat-Chrysler. E ovvio che il tema centrale siano i siti produttivi, ma la Fiat quest'anno ha prodotto a Mirafiori 20 mila, nel 2009 erano 175 mila. Non è solo questione di produzione, ma di ricerca, sviluppo e progettazione. Ed è assurdo che la politica non denunci la rapacità di spostare per mere questioni fiscali la sede in Olanda dove non si produce nemmeno un'auto". 
TAMPA - Un ex missionario statunitense di 45 anni è stato condannato da una corte Usa a 58 anni per pedopornografia infantile: aveva scattato e conservava un migliaio di foto di bambini di una tribù dell'Amazzoni dove ha vissuto dal 2008 al 2011. Warren Scott Kennell si è dichiarato colpevole e la corte l'ha condannato per "aver abusato della sua posizione di fiducia come missionario". Kennell ha ammesso di aver cercato l'amicizia del bambini e poi di aver abusato sessualmente di loro. Gli investigatori hanno trovato 940 immagini su un hard disk nel suo bagaglio durante una perquisizione in aeroporto. La New Tribe Mission, la chiesa evangelica per conto della quale era in Brasile, ha rilasciato un comunicato: "Siamo addolorati, e grati che le autorità abbiano condannato quest'individuo", garantendo l'impegno perché cose del genere non accadano più. Argomenti pedopornografia amazzonia missionari stati uniti - usa 
