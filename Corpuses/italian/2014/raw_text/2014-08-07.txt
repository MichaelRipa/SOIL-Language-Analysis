ROMA - Il dl competitività è legge. A Palazzo MAdama, dove era stata posta la questione di fiducia, hanno votato a favore 155 parlamentari, contro 27 e nessun astenuto. Molti i temi caldi trattati dal decreto (composto da 34 articoli) che, proprio per l'ampiezza di argomenti, è stato derubricato, almeno dalle opposizioni, nella categoria 'omnibus': dall'Ilva alla doppia soglia Opa, dai rifiuti Lazio alle nutrie, passando per l'agricoltura (pacchetto 'campolibero') e l'ambiente (misure ad hoc). Ilva . Per il grande siderurgico jonico viene introdotto il prestito ponte; il rafforzamento del ruolo del subcommissario ad hoc per il Piano di risanamento e lo sblocco delle risorse della famiglia Riva poste sotto sequestro Doppia soglia Opa . Viene introduzione la doppia soglia nelle Offerte pubbliche di acquisto al 25% per le società quotate, escluse le Pmi (l'altra soglia rimane al 30%) che invece potranno scegliere di inserire nello statuto una soglia compresa tra il 20% e il 40%; norme sulle azioni a voto plurimo Rifiuti Lazio . Il dl conferisce poteri per forme 'specialì di gestione dei rifiuti al governatore del Lazio e al sindaco di uno dei comuni del territorio regionale. Basta commissari-ex governatori . Previsto lo stop ai commissari se governatori dimessi; i presidenti di Regione che cessano anticipatamente la carica di governatore non potranno più conservare "incarichi commissariali" (per esempio Errani e Scopelliti) Taglia bollette . Un nuovo spalma incentivi, per la riduzione del 10% delle bollette alle Pmi, con la riscrittura dell'art.26, introduzione di opzioni per gli incentivi, tre scaglioni di riduzione. Per le rinnovabili in generale viene innalzata anche la soglia per lo scambio sul posto Crediti imprese . Il termine entro il quale le imprese possono presentare l'istanza di certificazione è stato portato dal 31 agosto al 31 ottobre 2014 Ambiente . Imposti limiti scarichi acque e in fogne; multe per chi non rispetta regole sui bioshopper, accelerazione interventi contro il dissesto idrogeologico (presidenti di Regione subentrano a commissari), procedure semplificate per bonifiche, estensione indagini per la Terra dei fuochi, inasprimento regole contro le carrette del mare, 350 milioni per l'efficienza energetica degli edifici (da Fondo Kyoto). "Campolibero" . Approvato definitivamente nel il piano di azioni 'campolibero', proposto dal ministro Martina, con un intervento organico per il settore. Molte misure a favore dei giovani, come i mutui a tasso zero, la detrazione al 19% per affitto dei terreni a under 35 e lo sgravio di 1/3 della retribuzione lorda per assunzioni più stabili. Introdotte anche le deduzioni Irap, che possono arrivare fino a 10.500 euro per lavoro a giovani e donne nelle Regioni al Sud. Spazio anche alla semplificazione con la creazione del registro unico dei controlli, l'estensione dell'uso della diffida prima delle sanzioni amministrative e la dematerializzazione dei registri. Per le imprese, anche della pesca e dell'acquacoltura, tre crediti d'imposta: due al 40% per investimenti fino a 400mila euro per innovazione e per reti d'impresa e uno al 40% fino a 50mila euro per e-commerce. Norme soppresse . Alla Camera sono state 'depennatè alcune norme come la cancellazione della deroga al tetto di 240mila euro per gli stipendi dei manager Pa per le società quotate e quelle emittenti strumenti finanziari quotati o che rilasciano titoli scambiati, l'eliminazione del pagamento dei crediti per 535 milioni a Poste italiane, la cancellazione dell'abolizione del limite della soglia dei 1.000 euro per l'uso del contate a stranieri e turisti in Italia, la soppressione della possibilità nell'ambito delle semplificazioni per l'attività imprenditoriale della sola Scia per fare impresa. Ed ancora i 'condhotel'(hotel condomini), la norma per le assunzioni per chiamata diretta alla Consob. Poi alcuni aspetti legati a rifiuti, fondali marini, accordi di programma per le risorse sul rischio idrogeologico e il 'nò ai led per le luci dei semafori. Stop anche ad alcune disposizioni sull'agricoltura biologica, disposizioni penali urgenti per la garantire la sicurezza agroalimentare, e l'istituzione del servizio integrato per la tutela del patrimonio agroalimentare italiano. Al Senato invece è stato soppresso l'anatocismo, cioè la capitalizzazione degli interessi. Argomenti dl competitività 
Ventura  aveva detto alla vigilia di non curarsi del  risultato ma della prestazione della squadra nel ritorno dei preliminari di Europa League contro i deboli svedesi del Brommapojkarna. E' stato accontentato su tutta la linea: i granata vincono per 4-0 anche all'Olimpico, dopo il 3-0 dell'andata e offrono una bella prestazione ai 22 mila i tifosi accorsi per la festa del ritorno europeo del Toro nell'ex stadio Comunale in una serata segnata ancora una volta dal nubifragio. Per i granata le cose si sono messe in discesa subito: dopo tre minuti il difensore  Jonsson con un tocco di coscia infila la propria porta dopo un tiro di larrondo. Al 37' raddoppio di Darmian:c'è ancora la deviazione di un difensore che spiazza il portiere   Blazevic.  Nella ripresa  il 3-0 è opera di Quagliarella, accolto da eroe dai tifosi: segna su rigore e l'Olimpico è una bolgia. Al novantesimo Martinez sigla il poker. Argomenti toro ritorno olimpico europa league 
None Leggi i commenti I commenti dei lettori 
TORINO – Prosegue la corsa del Torino verso l’Europa League. La gara di ritorno del terzo turno preliminare è una pura formalità per i granata che, dopo il netto 3-0 ottenuto all’andata in Svezia, battono al Comunale 4-0 il Brommapojkarna e staccano il biglietto per la qualificazione ai play off (venerdì alle 13 il sorteggio) in programma il 21 e il 28 agosto. Sostenuta da oltre 22 mila tifosi la squadra di Ventura si presenta in campo con il consueto 3-5-2 e in avanti, vista l’indisponibilità di Cerci e con Quagliarella che parte dalla panchina, si affida al tandem Larrondo-Barreto. Il Toro è già in vantaggio dopo appena 3 minuti: bella iniziativa di Larrondo che impegna il portiere avversario e sulla ribattuta Jonsson insacca nella propria porta con un goffo tocco di coscia. Il difensore islandese è lo sfortunato protagonista anche del raddoppio granata, che arriva nel finale del primo tempo: Darmian sfonda sulla destra e fa partire un tiro-cross dal limite dell’area, il quale grazie alla deviazione di Jonsson si infila alle spalle di Blazevic. Nella ripresa gli uomini di Ventura schiacciano gli ospiti nella loro area e colpiscono due legni con Bovo e Martinez.  A 5 minuti dal termine della gara ci pensa però Quagliarella, nove anni dopo la sua ultima partita in maglia granata, a dare il 3-0 al Torino su calcio di rigore assegnato per un fallo di mano in area di Magnusson. Allo scadere arriva anche la quarta rete di Martinez che di testa, sotto misura, cala il poker. Il sogno europeo del Torino continua. MOLINARO: “OTTIMA PROVA, MA LA STRADA E’ LUNGA” – Cristian Molinaro viene eletto milgiore in campo al termine dei 90 minuti: “Abbiamo ancora tanta strada da fare e ne siamo consapevoli – ha dichiarato ai microfoni di Mediaset Premium l’ex Parma -. Per noi oggi era importante confermare l’ottima prova dell’andata e migliorare alcune piccole lacune. Non sono ancora al 100%, come del resto tutta la squadra. Proveremo a farci trovare pronti sia per l’altro preliminare che per l’avvio del campionato. Ho già giocato in granata con la Salernitana. Mi hanno chiamato al Torino con forza sia il presidente che il direttore, quindi cercherò di dare il massimo al Toro e di disputare una stagione di alto livello, confermando quanto fatto lo scorso anno”. TORINO-BROMMAPOJKARNA 4-0 (2-0) TORINO (3-5-2): Padelli; Bovo, Glik (40′ st Jansson), Moretti; Darmian, Nocerino, Ruben Perez, Benassi, Molinaro; Barreto (17′ st Martinez), Larrondo (7′ st Quagliarella). All.: Ventura. BROMMAPOJKARNA (4-3-3): Blazevic; Falkenborn, Bjorkstrom, Starfelt (30′ st Sodestrom), Jonsson; Albornoz (1′ st Petrovic), Karlstrom, Ngouali; Barkroth, Rexhepi (15′ st Magnusson), Asbrink. All. Billborn. ARBITRO : Raczkowski (Polonia). RETI : 3′ pt Jonsson (aut.), 37′ pt Darmian, 40′ st Quagliarella (rig.), 45′ st Martinez. NOTE – Spettatori: 22.000 circa. Ammoniti: Karlstrom. Angoli: 5-2. Recupero: 1′; 3′. Argomenti torino fc europa league Leggi i commenti I commenti dei lettori 
None Leggi i commenti I commenti dei lettori 
Più che un desiderio, sarà un dato di fatto. O almeno così si pensava alle 19, quando l'occupazione del teatro, a sentire l'assessore capitolino alla Cultura Giovanna Marinelli, sembrava a un passo dalla fine. "Domenica, nella notte delle stelle cadenti, il Teatro Valle tornerà al Comune di Roma". L'annuncio era arrivato dopo la riunione in piazza Campitelli con i rappresentanti della Fondazione Teatro Valle Bene Comune. "Con gli occupanti abbiamo continuato a confrontarci in maniera molto  costruttiva- ha spiegato Marinelli- il Teatro di Roma ha confermato tutta la sua disponibilità  a valorizzare l'esperienza delValle nei modi e nelle forme che poi  verranno concordate. Da lunedì il Valle tornerà nella legalità". Ma la "convenzione" proposta - si tratta in realtà di un provvedimento di cessione della sala settecentesca dal Comune al Teatro di Roma in cui non si nomina (per ora) la Fondazione e di una lettera di intenti firmata dal presidente di quest'ultimo, Marino Sinibaldi, per una sperimentazione di teatro partecipato assieme anche agli occupanti - convince solo a metà l'assemblea fiume riunita fino a notte fonda e che si riaggiornerà ogni pomeriggio fino al 10. Così come i contatti con Comune e Teatro di Roma che andranno avanti in questi giorni. Per alcuni, in breve, l'accordo è "troppo debole", "senza garanzie né sul futuro del Valle" visto che i dettagli della collaborazione sono tutti da immaginare, "né sui lavori" poiché la sovrintendenza metterà piede nella sala solo dopo lo sgombero (volontario o meno) per capire se si tratta di una messa a norma, più rapida, o di un restauro. Per altri, invece, in sostanza "la proposta è al di sotto delle aspettative di una battaglia culturale lunga tre anni, ma è comunque un successo e un riconoscimento importante per l'esperienza artistica esportabile al di là del civico 23 di via del Teatro Valle; il rischio - dicono - è perdere tutto". Nei giorni scorsi gli "occupanti" erano riusciti a posticipare la data dell'abbandono della sala. In un primo momento, infatti, il Campidoglio aveva indicato come D-day il 31 luglio. Ma dopo un braccio di ferro con gli artisti che dal 2011 hanno occupato il Valle, la data riconsegna del teatro è stata fissata per domenica. Senza nessuna possibilità di proroghe. O almeno così fa sapere il Campidoglio.  "In  termini generali- spiega l'assessore Giovanna Marinelli- abbiamo confermato il fatto  che nel momento in cui domenica sera il Valle sarà lasciato libero, noi  lo consegneremo al Teatro di Roma perchè possa affidarlo alla  soprintendenza di Stato per quanto riguarda la verifica dei lavori che  vanno fatti per rimetterlo a punto". "Il Teatro di Roma- prosegue Marinelli- valorizzerà la progettualità che è stata  messa in campo in questi anni, tenendo conto di tutta la realtà  culturale della città e valorizzando quanto è stato prodotto  artisticamente". Qual è stata la risposta degli  occupanti? "Come sempre quando c'è un grosso cambiamento- ha risposto  l'assessore- ci sono dei tempi di adattamento, tuttavia il dialogo di  questi giorni è stato molto costruttivo e ha fatto loro realizzare che  un percorso si è concluso e ora se ne aprirà un altro, non meno  interessante del precedente. Ho ricevuto un'ampia delegazione, mi sono  sembrati tutti assolutamente sulla stessa linea, spero che le cose  possano procedere e che questa città non perda quest'esperienza e nello  stesso tempo che le cose ritornino nella legalità". Ma il destino del Valle è ancora in bilico e le assemblee e i contatti proseguono senza sosta per provare a trovare una exit strategy soddisfacente per tutti. Argomenti teatro valle occupato roma municipio i campidoglio teatro di roma assessorato alla cultura giovanna marinelli marino sinibaldi 
