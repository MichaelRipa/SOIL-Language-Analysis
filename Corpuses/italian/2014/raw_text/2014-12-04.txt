SASSARI - Nonostante un grande ultimo quarto, Sassari cede 72-68  ai russi dell'Unics Kazan e con la settima sconfitta in otto gare vede svanire, con due turni d'anticipo, la possibilita' di qualificarsi alle Top16 di Eurolega. Dopo un primo tempo da incubo (26-40 all'intervallo lungo), la Dinamo tira fuori tutto l'orgoglio, trascinata dall'entusiasmo del PalaSerradimigni, ma la rimonta si ferma sul piu' bello. Bene Logan (17 punti e 5 assist) e Sanders (12+5), in doppia cifra anche Sosa (10 punti) mentre fra i russi prova monumentale di Fischer (23 punti e 15 rimbalzi). UNA GARA TUTTA IN SALITA - Otto punti consecutivi dell'ex White producono il primo strappo in favore di Kazan, che dopo 5' va a +8: 4-12. La Dinamo gioca, ma sbaglia troppo dal perimetro e dopo un quarto chiude sotto 17-23. Sacchetti getta nella mischia Vanuzzo e Todic, ma il tentativo non riesce e il Banco va in confusione, arrivando a -13 quando l'orologio segna il 15': 21-34 Kazan. Logan a secco e Dyson a due punti: questo dato basta per spiegare cosa non funziona in casa Dinamo. A meta' partita, gli ospiti chiudono 26-40. [[ge:rep-locali:repubblica:102170865]] LOGAN NON BASTA - La Dinamo reagisce, aumenta l'intensita' difensiva e pressa a tutto campo, ma per i russi l'affanno dura poco, al 25' l'Unics e' a +14, 34-48, e al 27' segna il massimo vantaggio, +18, sul 35-53. Kazan ottiene il massimo da tutti, all'ultima pausa si va su un eloquente 42-58. Si sveglia Logan e si carica la squadra sulle spalle, esattamente come gli chiede Sacchetti, e la partita si riapre: Sassari risale sino al 55-58 del 34', il Palaserradimigni si infiamma. Ancora Logan, al 35' e' 60-60. Kazan però non si spaventa e alla fine vince 68-72. SASSARI-KAZAN 68-72 (17-23, 26-40, 42-58) Banco di Sardegna Sassari : Logan 17, Sosa 10, Formenti ne, Sanders 12, Devecchi 8, Lawal 4, Chessa ne, Dyson 3, Sacchetti ne, Vanuzzo, Brooks 8, Todic 6. All.: Sacchetti. Unics Kazan : White 14, Langford 5, Zisis 3, Bykov 3, Likhodey ne, Sanikidze, Gubanov ne, Sokolov 2, Kaimakoglou 4, Antipov 7, Fischer 23, Jerrels 11. All.: Pashutin. Arbitri : Pukl, Dozai, Peruga. Note : tiri da due, Sassari 16/39 e Kazan 22/33. Tiri da tre: Sassari 10/32, Kazan 7/22. Totale tiri: Sassari 26/71, Kazan 29/55. Tiri liberi: Sassari 6/12, Kazan 7/8. Rimbalzi: Sassari 33, Kazan 40. Argomenti basket eurolega sassari basket Leggi i commenti I commenti dei lettori 
Ronde armate e giustizia fai da te a Porta Nolana. I cittadini danno la caccia agli immigrati. Degrado, violenza, paura. È un’escalation: i commercianti dell’area GaribaldiPorta Nolana lanciano l’allarme. «Viviamo in un clima di caccia all’uomo. Le strade sono presidiate da squadre di cittadini armati di mazze e spranghe che girano in scooter e appena vedono un immigrato entrano in azione», racconta preoccupata Paola Borriello, presidente del Centro commerciale naturale grande Garibaldi. Una paura alimentata da un video, inviato alla Procura da un commerciante pakistano. Le telecamere all’interno del negozio di Guerpreet Singh, che ha una salumeria a porta Nolana riprendono le squadre armate sul marciapiede, che intercettano un immigrato e lo inseguono fin dentro il negozio colpendolo con pugni e calci e sferrano colpi con mazze da baseball. «Ho paura, per me e per la mia famiglia, per mia moglie — racconta il commerciante in una denuncia alla Procura e in un’intervista al Tg regionale della Rai— Mi minacciano di morte ogni giorno e i clienti hanno paura ad entrare qui. È un metodo mafioso. Così mi costringeranno a chiudere e ad andare via». «Le squadre che presidiano l’area di Porta Nolana sono composte da gruppi di due persone e si può arrivare fino a dieci elementi spiega Paola Borriello Sono armati di spranghe e bastoni. In genere sono giovani sui vent’anni, agiscono a volto scoperto. Minacciano i negozianti stranieri e colpiscono i clienti o chi sorprendono a frugare nei cassonetti dell’immondizia». Nelle sue parole c’è una caccia quotidiana e organizzata allo straniero. «La tensione è alta — continua Paola Borriello — e ogni giorno la situazione peggiora». Il sindaco ha fatto un’ordinanza antiaccattonaggio e la polizia municipale cerca di essere presente sul territorio, ma non basta. I residenti sono esasperati, i commercianti preoccupati e i rom che organizzano in zona i loro mercatini del riciclo, appena vedono che cala l’attenzione cercano di riconquistare spazio sui marciapiedi. «Tutti hanno paura: i lavoratori, gli studenti i pendolari, che ogni giorno si trovano ad attraversare la zona di piazza Garibaldi da Porta Nolana a Porta Capuana», dice la Borriello che il 26 novembre scorso ha scritto al prefetto (senza ricevere risposta) e oggi ribadisce la sua richiesta: «Serve un intervento dello Stato. Il prefetto non può ancora tacere». I commercianti chiedono più controlli, per i mercati illegali, contro il riciclaggio di rifiuti (a volte anche pericolosi), contro spaccio e prostituzione. E oggi, alle 15,30, a Palazzo San Giacomo incontrano la polizia municipale e l’Asìa. «Chiediamo una differenziata spinta e più controlli per cercare di prevenire l’accattonaggio e il riciclaggio di rifiuti: vogliamo vivere nel decoro». Argomenti napoli porta nolana 
None Leggi i commenti I commenti dei lettori 
E' la Sampdoria l'ultima squadra a qualificarsi per gli ottavi di finale di Coppa Italia. I blucerchiati hanno infatti battuto con poche difficoltà un buon Brescia, piegato con un gol per tempo: a segno nel primo tempo Gabbiadini su rigore, Bergessio nella ripresa. Agli ottavi i liguri se la vedranno con l'Inter. [[ge:rep-locali:rep-genova:102152712]] Mihajlovic risparmia diversi titolari (su tutti Eder, Okaka e Soriano) in vista del campionato ma si affida in attacco a Gabbiadini, sempre più al centro delle voci di mercato che lo danno vicino al Napoli a gennaio. L'ex giocatore dell'Atalanta però non si fa distrarre dai rumors esterno e trasforma senza problemi alla mezzora il rigore concesso dall'arbitro per l'atterramento di Sansone in area ad opera del portiere Arcari. Il Brescia, che fin lì si era ben comportato difendendosi con ordine, si scompone e rischia di subire il raddoppio con Bergessio, su cui è bravo Arcari ad opporsi di piede. Nella ripresa i padroni di casa raddoppiano con Bergessio, che sfrutta a dovere la chance concessagli da Mihajlovic segnando il 2-0 al 14' a porta sguarnita su assist del neoentrato Fedato. Forte del doppio vantaggio la Samp si distrae e rischia grosso due minuti dopo sul colpo di testa di Olivera, che sfiora il palo della porta difesa da Viviano. Nel finale i blucerchiati legittimano il successo e sfiorano in diverse occasioni il tris, prima con un colpo di testa di Fedato, poi con un tiro di Gabbiadini respinto da Arcari e infine con una traversa di Bergessio. Unica nota dolente in una serata perfetta per i blucerchiati l'espulsione di Sinisa Mihajlovic per proteste a cinque minuti dalla fine. Il tecnico serbo non potrà così misurarsi direttamente con l'amico Roberto Mancini agli ottavi di finale di Coppa Italia che vedranno i blucerchiati opposti proprio all'Inter. SAMPDORIA - BRESCIA 2-0 RETI : pt 33' rig. Gabbiadini; st 14' Bergessio. SAMPDORI A: Viviano; Cacciatore, Fornasier, Gastaldello, Regini; Obiang (42' st Lulic), Marchionne, Krsticic; Sansone (15' st Fedato), Bergessio, Gabbiadini (21' st Djordjevic). A disp. Da Costa, Mesbah, Romagnoli, Duncan, Rizzo, Eder, De Silvestri, Silvestre, Wszolek. All. Mihajlovic. BRESCIA : Arcari; Zambelli, Ant. Caracciolo, Di Cesare, Scaglia; Bentivoglio, Olivera (36' st Razzitti), Benali; Sestu (4' st Morosini), H'Maidat; And. Caracciolo (11' st Valotti). A disp. Minelli, Andrenacci, Lancini, Ragnoli, Quaggiotto, Gargiulo, Coly, Bertoli, Boniotti. All. Iaconi. ARBITRO : Baracani. NOTE : espulso Mihajlovic (S) al 39' st per proteste; ammoniti Regini, Obiang, Bergessio (S), Arcari, Olivera (B). Argomenti sampdoria brescia bergessio coppa italia 

