Attesa per ore, la sentenza della sesta sezione della Corte di Cassazione è arrivata pochi minuti prima della mezzanotte: annullata la sentenza del Tribunale della libertà che ora dovrà riformulare il reato per i quattro attivisti No Tav - considerati responsabili dell'attentato avvenuto al cantiere di Chiomonte un anno fa - in base alle indicazioni della Cassazione. I ricorsi sono stati presentati dai legali di Claudio Alberto, Niccolò Blasi, Mattia Zanotti e Chiara Zenobi, i quattro attivisti in carcere da cinque mesi con l'accusa di terrorismo. Accusa formulata dalla procura di Torino e convalidata il 9 gennaio scorso dal Tribunale della libertà con un'ordinanza di convalida della custodia cautelare per i quattro "No Tav". Soddisfatto uno dei legali degli attivisti, Claudio Novaro, che afferma: "Era un'accusa che non stava in piedi in alcun modo. Non stiamo parlando di una manifestazione di piazza e quello che accadde non ha nulla a che vedere con fatti di terrorismo". Nella vicenda sotto la lente della Suprema Corte per la prima volta è stato applicato il reato del '270 sexies', "attentato con finalità terroristiche, atto di terrorismo con ordigni micidiali ed esplosivi, oltre che detenzione di armi da guerra e danneggiamenti". Il documento/guarda il dispositivo L'accusa della Procura è stata appoggiata anche dal Tribunale della libertà di Torino lo scorso 9 gennaio. "E' ravvisabile la finalità di terrorismo - ha scritto il riesame - L'azione è idonea, per contesto e natura, a cagionare grave danno al Paese. E' stata posta in essere allo scopo di costringere i pubblici poteri ad astenersi dalla realizzazione di un'opera pubblica di rilevanza internazionale". Ma quella sentenza è stata annullata dai giudici della Suprema Corte e ora andrà riformulata. Le reazioni/La procura: solo un vizio procedurale La decisione dei giudici della Cassazione, riferita a un ricorso presentato  dopo la decisione del Tribunale della libertà e quindi nella cosidetta "fase  cautelare", dovrebbe incidere solo marginalmente sul processo che si aprirà  giovedì prossimo nell’aula bunker della Vallette ma di certo è destinata a  pesare in modo determinante sulle strategie investigative e giudiziarie della Procura della Repubblica di  Torino. Strategie decise con grande sofferenza da Giancarlo Caselli nel suo  ultimo anno come capo della Procura torinese che affermò un principio: "Non  perseguiamo la protesta ma semplicemente i reati commessi". Argomenti no tav accusa terrorismo quattro attivisti claudio alberto niccolò blasi mattia zanotti chiara zenobi 
Docente di diritto comparato e di diritto cinese, Gianmaria Ajani, 58 anni, dall’ottobre scorso è il nuovo rettore dell’Università. Guida una struttura con 67.000 studenti, 1.900 impiegati amministrativi, 2.000 fra docenti e ricercatori, più qualche centinaio di precari, 27 dipartimenti, 100 sedi e un bilancio di 700 milioni di euro. Nel 2010 per Allemandi è uscito il suo saggio “Diritti dell’arte contemporanea”. Nel 2008, insieme con Stefania Stafutti, ha pubblicato da Einaudi “Colpirne uno per educarne cento”, la storia della trasformazione degli slogan della Cina di Mao per capire la Cina di oggi. È lui che parte con la prima domanda: “Sa qual è la morale del libro?”. No. “Che in Oriente la cultura popolare, quella degli slogan appunto, digerisce e rimotiva il passato in una continua trasformazione. Da noi non è così. Soprattutto in Italia tendiamo ad avere la memoria cortissima, cosa che impedisce di risolvere i traumi di chi ci ha preceduto e imbalsama il ricordo in riti senza più collegamento con il presente. Su questo deve lavorare l’Università, e anche un rettore”. E che cosa fa un rettore? “Si occupa di cultura e di gestione. Deve aiutare il processo di continuo adattamento di ciò che è produrre cultura, gestendo il sistema universitario attraverso delle forti discontinuità. Cioè, la cultura è il filo conduttore, ma la gestione del sistema deve proporre fratture rispetto al passato, altrimenti ci si fossilizza e non si rimane al passo con il presente”. Da ciò che ha appena detto, quale definizione di cultura discende? “Cultura è la capacità di leggere il presente e guardare con occhi critici i problemi che ci pone. Le sapienze del passato ti permettono di formare il tuo spirito critico e la tua personalità, così da poter trovare il vaccino contro un’epidemia oppure semplicemente superare la tristezza di una sera. A questo serve la cultura”. Sono in molti a considerarla superflua, un di più che non dà pane. “Io credo che serva moltissimo a vivere come persone e come cittadini consapevoli. Senza spirito critico ti fai prendere in braccio dal primo che passa e che propone ricette magari populiste”. Che fare, dunque? “Due dati: l’Italia è all’ultimo posto in Europa nel rapporto fra laureati e popolazione. Otto anni fa il 68% dei diplomati si iscriveva all’Università, oggi è il 50%. Vorrei invertire questa tendenza, per avvicinare alla cultura critica. L’Università, oltre a fornire gli strumenti per un lavoro di qualità, ha la responsabilità di formare cittadini consapevoli”. Ma se poi i cittadini consapevoli non trovano lavoro? “E qui entriamo nel campo del rapporto economia-cultura. Spesso manca il collegamento fra università e mondo della produzione. Si dovrebbe basare sull’innovazione. Ma la piccola impresa non ha risorse per la ricerca, così si limita a chiedere forza lavoro mediamente qualificata, carne da scrivania, e l’università non viene stimolata a produrre innovazione” Per contrastare questa deriva? “Abbiamo un progetto che si chiama ‘Laboratori aperti’. Investiamo 6 miliardi di euro della Compagnia di San Paolo per aprire i laboratori di ricerca all’uso collettivo. Tenga conto che anche le biblioteche sono laboratori, nelle scienze umane” Che cosa manca nelle politiche culturali delle amministrazioni? “In questi anni è mancato fortemente il sostegno della Regione nel diritto allo studio. Mentre lavoriamo bene con il Comune, con l’assessore Pellerino sui progetti di orientamento e di conoscenza della ricerca” Come dovrebbero agire i politici? “In tempi di crisi cercano di fare soprattutto numeri, rischiando di tenere bassa la qualità, oppure si limitano a proporre cose consolidate. Invece, proprio ora, al centro dell’attenzione di un amministratore pubblico dovrebbe esserci non la cultura di evento, ma quella di relazione, l’unica che alleni allo sguardo critico”. E quindi? “Si dovrebbe applicare in modo più esteso alla gestione della cultura quello che Torino ha fatto quando ha scommesso sull’arte contemporanea: è questa una cultura che fa relazione. Mi sembra, però, che proprio questo sia venuto a mancare ultimamente”. Forse perché si sono ridotti i soldi. “I soldi ti tengono il passo breve: guardi il bilancio di fine anno, di fine mandato. Certi tipi di investimento non ripagano subito. Un bravo politico deve comunicare che sta lavorando per i dieci anni successivi, specie se non ha risorse in cascina”. Qual è l’intervento più urgente? “Aumentare l’accesso all’Università. Togliere il numero chiuso. E far comprendere alle istituzioni, in particolare alla prossima amministrazione regionale, che in un territorio dove gli atenei sono tre, quattro se consideriamo Pollenzo, non esiste futuro, né di impiego, né di innovazione per l’impresa, se non si smette di considerare gli investimenti per il sostegno allo studio come un costo. La borsa di studio per un pugliese o un pachistano che vengono a studiare a Torino non sono un costo per il contribuente locale, ma un investimento per il territorio. Anche questo è un fatto di cultura, no?” Argomenti cultura università crisi interviste cultura interviste torino gianmaria ajani 
Si chiamerà "Il genio delle acque" il nuovo allestimento museale di RavennAntica che dal 16 maggio arricchirà la raccolta di mosaici antichi e moderni del centro Tamo nel complesso di San Nicolò a Ravenna. Il titolo celebra il più importante reperto che sarà esposto: la raffigurazione di un uomo con barba, simbolo di una divinità fluviale, portato alla luce durante l’ultimo ritrovamento archeologico avvenuto a Ravenna, in piazza Anita Garibaldi, nell’estate 2011, durante la realizzazione da parte di Hera dell’isola ecologica interrata. Si tratta di reperti risalenti al I e al II secolo dopo Cristo, che appartenevano a una residenza di epoca imperiale romana, con pavimenti a mosaico in bianco e nero, a motivi geometrici, le cui stanze si aprivano intorno a un cortile e un pozzo. L’uomo con la barba, la divinità "barbata" o "genio delle acque" - come è stato ribattezzato - è l’unico mosaico con motivi figurativi portato alla luce. Hera ha interrotto i lavori per lasciar intervenire gli archeologi, e ha finanziato integralmente lo scavo, il distacco dei mosaici e il restauro affidato al Laboratorio di Restauro della Fondazione RavennAntica al Museo di Classe. Argomenti mosaico archeologia 
"Due anni di lavoro di squadra, per preparare al meglio il Mondiale e mettere al centro i giocatori. Ora è il momento di dare fiducia a questa Italia, di credere in noi stessi''. Poi, dopo il Brasile, Demetrio Albertini lascerà la Federcalcio. Decisione clamorosa: Albertini, fra due anni, era candidato a prendere il posto di Giancarlo Abete, intenzionato a non ripresentarsi. Adesso è il via libera per Carlo Tavecchio che non ha mai nascosto le sue ambizioni? Oppure si candida anche Andrea Abodi, n.1 della Lega di B? Oppure Abete ci ripensa? Molto probabile che Albertini abbia fatto questa mossa per presentarsi alle elezioni da esterno, avere le mani libere. Due anni di tempo, si vota nel 2016. A meno che in Brasile succeda un disastro: in questo caso, la rivoluzione n casa Figc potrebbe arrivare subito. L'ex milanista ha continuato a vestire l'azzurro in questi anni come presidente del Club Italia. Eletto in Figc come candidato dell'assocalciatori, poi scelto come vicepresidente, da quattro anni è al fianco della nazionale e di Prandelli, come dirigente responsabile di tutto il settore azzurro. In Brasile sarà capodelegazione. ''Ho già informato da tempo il presidente Abete: al Mondiale sarò al fianco dell'Italia. Poi lascerò i miei incarichi e mi congederò dalla Figc: una scelta che arriva dopo riflessioni personali, per un percorso professionale. Sono stati anni di crescita, al fianco di Abete al quale sono legato da stima. Ma per me è ora di girare pagina''. Di più sul suo futuro non dice: si sa che lo voleva il Milan di Barbara Berlusconi. Albertini ultimamente era disamorato per l'immobilismo del mondo del calcio. Ma il posto di Abete gli fa gola: ha studiato tutti questi anni da presidente federale. E si è fatto tante amicizie. E' arrivato il momento di tentare il grande salto. 
Papa Francesco non cambia. Non userà né la papamobile, né l'auto blindata durante il suo viaggio in Terra Santa, in programma tra il 24 e il 26 maggio. Lo ha detto il portavoce vaticano, padre Federico Lombardi, nel corso di un briefing sulla prossima trasferta. Lombardi ha sottolineato che Bergoglio viaggerà, nelle tre tappe del viaggio - Giordania, Palestina e Israele - con "auto normale o jeep aperta". In particolare, due i momenti previsti per jeep scoperta: per salutare i fedeli presenti alla messa del sabato pomeriggio all'International stadium ad Amman, in giordania, e, la mattina dopo, domenica, prima della messa nella piazza della Mangiatoia a Betlemme, in Palestina. Ai giornalisti che domandavano se ci sia preoccupazione per gli atti di vandalismo contro i luoghi cristiani, padre lombardi ha espresso la "condanna" della santa sede, condivisa da "tutti, comprese le autorità israeliane", ed ha aggiunto l'"auspicio che il viaggio si svolga in un clima sereno". "Non abbiamo motivo di dubitarne", ha concluso. 
VENERDI' 16 Cielo : soleggiato o poco nuvoloso, qualche esile velatura in transito; nel pomeriggio cumuli  sui monti  che solo molto localmente potranno dare un piovasco. Vento : brezze sulla costa, fra Nord Ovest e Sud Ovest al largo del Golfo di Genova 5-15 nodi (localmente 20). Mare : fra poco mosso e mosso sottocosta, mosso al largo. Temperature : in aumento (fino a 20°-22° sui litorali, fino a 24° nei fondovalle interni. [[ge:rep-locali:rep-genova:86265338]] SABATO 17 Cielo : fra poco nuvoloso e localmente nuvoloso, senza precipitazioni. Vento : fra Sud e Sud Ovest in rinforzo a 10-15 nodi, localmente 20 in mattinata. Mare : mosso. Temperature : stazionarie o in lieve calo le massime. DOMENICA 18 Cielo : soleggiato o poco nuvoloso. Vento : 10-20 nodi, fra Nord ed Est sulla costa e fra Nord Ovest e Sud Ovest al largo. Mare : mosso o stirato sulla costa. Temperature : in lieve aumento. ---------------- Previsioni            di Achille Pennellatore per l'Associazione ligure di Meteorologia  (www.centrometeoligure.it) - Videoprevisioni di Francesco La Spina Argomenti meteo genova meteo liguria associazione ligure di meteorologia achille pennellatore 
Unica in Italia, fra le pochissime in Europa: l'Università dello sport vuole crescere. Adesso ci sono 2500 studenti (numero chiuso) ma il rettore, professor Fabio Pigozzi, vuole arrivare presto a quota 4.000. E intanto pensa a rendere sempre più moderna ed efficiente l'Università del Foro Italico (ex Isef, ex Iusm): presentato oggi il nuovo progetto per l'informatizzazione delle aule universitarie lezioni via web, ricerche condotte sfruttando le banche dati digitali e approfondimenti attraverso internet. L'Università dello Sport ha raggiunto un primo importante accordo con la Fondazione Roma. Il professor Pigozzi ha spiegato: "Siamo l'unica Università in Italia, e una delle poche in Europa, dedicata alle ricerche sullo sport, dove la didattica si fa sul campo. Questo rapporto con la Fondazione Roma è particolarmente significativo". Il prof. Emmanuele F. M. Emanuele, presidente della Fondazione Roma, ha spiegato che "purtroppo in Italia manca una legge sul mecenatismo che esiste in quasi tutte le altre nazioni. Ho parlato col Ministro Dario Franceschini e mi ha dato buone speranze per il futuro. Da parte della mia Fondazione siamo più che disponibili a venire incontro alle esigenze dell'istruzione, come detto, ma anche della cultura, della salute e della ricerca scientifica". Allo studio altre iniziative fra l'Università del Foro Italico e Fondazione Roma. Ma per gli studenti è in arriva un'altra novità positiva: è in arrivo la mensa, ci cui si sente la mancanza. Mentre gli ottimi rapporti fra Pigozzi e il presidente del Coni, Giovanni Malagò, lasciano aperta la strada ad altre proficue colloborazioni. San Paolo, 10.000 bambini al posto dei violenti Dopo la Juventus, il Napoli. Il San Paolo, chiuso per gli incidenti di Coppa Italia, sarà riempito dall'allegria di 10.000 bambini. I violenti, stavolta, restano a casa. "Il Comune di Napoli è lieto che la Società Sportiva Calcio Napoli abbia accolto con favore il progetto 'Napoli ama, ama il Napolì dell'assessorato alla scuola che consentirà a circa 10.000 alunni delle scuole primarie e secondarie napoletane e della provincia, di accedere allo stadio S. Paolo domenica 18 maggio per assistere alla partita Napoli-Verona". Lo fa sapere, con una nota, l'assessore alla Scuola, Annamaria Palmieri. "La loro presenza, il sorriso e le voci dei bambini e delle bambine, trasformeranno tale occasione in una festa di pace che restituisca ai bambini l'amore e la passione per il gioco del calcio come sport pulito e sano". Forza bambini, tocca a voi: date una lezione ai beceri. 
Un giudice dell'Arkansas, Chris Piazza, ha revocato tutte le leggi dello Stato che impediscono alle coppie omosessuali di sposarsi, estentendo in questo modo la sentenza con cui la scorsa settimana aveva dichiarato il divieto delle nozze gay incostituzionale. Piazza aveva revocato infatti un emendamento alla Costituzione e una legge separata che vietavano i matrimoni gay, ma la Corte suprema aveva puntualizzato che il divieto di emettere le licenze di matrimonio era ancora in vigore. Ecco dunque la nuova sentenza. Nella decisione di oggi Piazza ha inoltre  respinto una richiesta di sospendere la sua sentenza, sostenendo che non ci siano prove che lo Stato subirà danni permettendo alle coppie gay di sposarsi. Piazza è giudice del distretto della contea di Pulaski, una delle due che emettevano le licenze a persone omosessuali prima della decisione di ieri della Corte suprema. La contea, subito dopo la decisione di Piazza, ha fatto sapere che riprenderà a emetterle. Il procuratore generale dell'Arkansas, Dustin McDaniel, ha però annunciato che presenterà ricorso e chiederà alla Corte suprema una sospensione. Argomenti nozze gay arkansas 
Leggi i commenti I commenti dei lettori 
