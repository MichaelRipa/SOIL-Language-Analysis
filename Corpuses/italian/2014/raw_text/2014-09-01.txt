MODENA - Si chiude sull'1-1 al "Braglia" il posticipo della prima di serie B tra Modena e Cittadella. Ospiti in vantaggio Al 29' con una punizione vincente di Sgrigna. Pinsoglio non può nulla sul tiro a foglia morta dal limite dell'area. La sfera sorvola la barriera e scende dolcemente sotto la traversa. Prima palla gol per i canarini di Novellino al 38'. Ferrari prova la conclusione di destro dal limite dell'aera, palla leggermente alta sulla sinistra di Valentini. Al 44' ci prova Beltrame, ma la conclusione di sinistro non inquadra la porta del Cittadella. Si va al riposo con i veneti in vantaggio. Al rientro in campo nel Modena c'è Salifu al posto di Osuji. Subito pericolosi i padroni di casa con Nizzetto ma Valentini mette in corner. Il Cittadella risponde con Sgrigna che anticipa tutta la difesa del Modena ma non Pinsoglio, che arriva sul pallone un attimo prima dell'attaccante granata. Gli ospiti difendono con ordine il vantaggio, mentre l'undici di Novellino non riesce a creare pericoli in attacco. Al 32' Minessa si invola sulla destra, entra in area, ma la sua conclusione è pessima. Gol sbagliato, gol subito. Pochi secondi dopo l'errore del Cittadella, Acosty pareggia per il Modena al termine di una tringolazione con Granoche. In pieno recupero il centrocampista ghanese ha altre due occasioni per andare in gol ma Valentini si salva in entrambe. Finisce in parità, 1-1. Argomenti serie b Leggi i commenti I commenti dei lettori 
None Leggi i commenti I commenti dei lettori 
Movimenti esclusivamente in uscita per il Genoa nell'ultimo giorno di mercato. Non è arrivato il lancio del contratto dell'ultimo secondo, sullo stile di quello celebre di Milito. "Se casca qualcosa dal cielo non si rifiuta mai", aveva risposto Gasperini a chi gli chiedeva se, dopo gli arrivi di Lestienne e Roncaglia, il mercato del Genoa si potesse considerare terminato. Il Genoa cercava un mancino che potesse rappresentare un'alternativa ad Antonelli e, all'occorrenza anche a Marchese, dopo che era tramontata la possibilità di chiudere per Mbaye. Nel mirino c'era Mesbah che, però, alla fine ha scelto la Sampdoria. In blucerchiato avrà più possibilità di giocare, nel Genoa sarebbe stato chiuso da Antonelli anche se, considerate le sue caratteristiche prettamente offensive, all'occorrenza Gasperini avrebbe anche potuto utilizzarlo nel tridente d'attacco. C'è comunque un particolare significativo: il Genoa nella trattativa col Parma aveva inserito Greco. Evidentemente il centrocampista romano non ha convinto in questa fase precampionato Gasperini che infatti contro il Napoli ha preferito far entrare Mussis, nonostante fosse arrivato in Italia solo da pochi giorni. In extremis Portanova ha risolto il contratto in scadenza giugno 2016 e nei prossimi giorni potrebbe firmare per lo Spezia. I giovani Improta e Moro Alhassan sono stati ceduti rispettivamente al Bologna e al Vicenza Argomenti genoa calciomercato 
Palermo protagonista di anticipi e posticipi del campionato di A. La Lega ha infatti definito il calendario fino alla sedicesima giornata. I rosanero giocheranno sempre di sera per tutto il mese di settembre, compreso il primo turno infrasettimanale già programmato per mercoledì 24 alle 20,45 sul campo del Napoli. Si comincia alla ripresa del campionato dopo la sosta per gli impegni della Nazionale di Conte con il posticipo di lunedì 15 settembre alle 20,45 in trasferta a Verona. Poi, alla terza giornata, domenica 21 settembre alle 20,45 in casa con l'Inter. Barreto e compagni ancora in campo di lunedì, 29 sempre, in casa con la Lazio, ma alle 21. Poi il 5 ottobre alle 12,30 a Empoli, il 2 novembre sul campo del Milan alle 20,45, lunedì 24 novembre alle 20,45 con il Genoa in trasferta, sabato 6 dicembre in anticipo serale fuori casa con il Torino e sette giorni dopo alle 18 in casa col Sassuolo. Argomenti calcio serie a palermo 
MILANO – Chiusura col botto nell’ultimo giorno di mercato. Il grande colpo lo ha fatto, all’estero, il Manchester United che, spegnendo le ultime speranze della Juventus, si è garantito le prestazioni di Radamel Falcao. Il 28enne attaccante colombiano, in uscita dal Monaco, ha firmato un quadriennale da 9 milioni a stagione. I Red Devils verseranno nelle casse del club del Principato 65 milioni di euro spalmati in 2 anni: 10 per il prestito oneroso subito e 55 per riscattarlo definitivamente la prossima stagione. Falcao proverà a non far rimpiangere Robin van Persie che dovrà operarsi al ginocchio e starà fuori per diversi mesi. Lo United si è liberato, nel frattempo, di ‘Chicharito’ Hernandez che dopo 4 stagioni ha salutato il club accasandosi in prestito al Real Madrid (2 milioni subito e diritto di riscatto fissato a 22 milioni). MILAN, SALTA BIABIANY MA C’E’ BONAVENTURA - Il Milan, dopo van Ginkel e Torres, ha chiuso con il colpo Bonaventura. Il centrocampista è stato preso a titolo definito dall’Atalanta per 7 milioni. Bruciata sul filo di lana l’Inter: ‘Jack’ ha firmato un quinquennale. I rossoneri avrebbero voluto chiudere con la ciliegina Biabiany ma Cristian Zaccardo, che non è voluto tornare a Parma, ha fatto saltare l’accordo con i ducali. I rossoneri hanno poi alleggerito la rosa cedendo il talentuoso Cristante a titolo definitivo al Benfica per 6 milioni, il portiere brasiliano Gabriel è stato spedito in prestito al Carpi. Il Parma, invece, si è consolato prendendo De Ceglie in prestito dalla Juve. L’INTER SALUTA ALVAREZ E TAIDER – Ha ridotto l’organico anche l’Inter che alla fine ha tenuto Fredy Guarin, resistendo anche alle lusinghe del Real, ma ha mandato Alvarez al Sunderland con la formula del prestito oneroso, e con la stessa formula Taider, rientrato da Southampton a seguito della risoluzione consensuale del contratto, al Sassuolo. TUTTI GLI AFFARI DELL'ULTIMA GIORNATA ROMA: ECCO YANGA-MBIWA – La Roma ha regalato l’ultima pedina a Rudi Garcia: si tratta del difensore francese Mapou Yanga Mbiwa che è arrivato con la formula del prestito con diritto di riscatto (fissato a circa 6 milioni) dal Newcastle. Il ds giallorosso Sabati avrebbe voluto accaparrarsi in extremis anche il talentuoso Adrien Rabiot dal Psg ma i parigini non hanno accettato la proposta del club capitolino (10 milioni di euro in due tranche, 5 milioni subito, e altri 5 la prossima estate). Se ne riparlerà probabilmente a gennaio. A far posto a Yanga Mbiwa sarà Alessio Romagnoli ceduto in prestito alla Sampdoria che si è fatta dare con la stessa formula, dal Real Madrid, il difensore centrale Jose’ Angel Blanco e il terzino sinistro Mesbah dal Parma. I doriani hanno chiuso prendendo anche il 20enne attaccante montenegrino Luka Djordjevic, ex Twente, dallo Zenit. FIORENTINA, PRESO RICHARDS DAL CITY - Fiorentina scatenata. Dopo Badelj e Bagadur, i viola hanno piazzato due colpi in extremis. Si tratta di Micah Richards, 26enne difensore laterale inglese in uscita dal Manchester City, e di Jasmin Kurtic in prestito dal Sassuolo. Il Palermo ha salutato Abel Hernandez. L’attaccante uruguaiano giochera’ in Premier League, nell’Hull City, con cui ha firmato un contratto di tre anni con un’opzione per il quarto. TORINO, ARRIVANO AMAURI E BRUNO PERES – Il Torino, per rimediare alla perdita di Alessio Cerci, che ha firmato un quadriennale con l’Atletico Madrid, ha preso dal Parma Amauri, oltre al portiere Luca Castellazzi, reduce da quattro annate con l’Inter. I granata non si sono fermati qui: hanno acquistato Dal Santos a titolo definitivo il 24enne difensore brasiliano Bruno Peres, mentre hanno ceduto in prestito al Rijeka Marko Vesovic. GOMEZ ALL’ATALANTA, SAVIOLA AL VERONA – L’Atalanta si è assicurata il centrocampista argentino ‘Papu’ Gomez che torna, così, in Italia dopo l’esperienza a Catania. Nell’ultima stagione ha giocato con ucraini del Metalist Kharkhiv. Vestirà il nerazzurro anche il 35enne portiere serbo Vlada Avramov che arriva in prestito dal Torino. Gli orobici hanno ceduto Brivio al Verona che in extremis ha piazzato un gran colpo prendendo il 32enne attaccante argentino Javier Saviola, ex Barcellona, Real, Benfica e Malaga, dall’Olympiacos: ha firmato per un anno. IL PALERMO SALUTA HERNANDEZ – Le altre. Il Palermo ha salutato Abel Hernandez. L’attaccante uruguaiano giochera’ in Premier League, nell’Hull City, con cui ha firmato un contratto di tre anni con un’opzione per il quarto.  Il Genoa s’è assicurato Maxime Lestienne. Il 22enne talentuoso attaccante belga arriva a titolo temporaneo dall’Al-Arabi Sports, società qatariota che a sua volta lo ha prelevato dal Bruges. Il Cagliari ha, infine, ingaggiato Joao Pedro dall’Estoril dandogli in cambio Cabrera. Argomenti calciomercato Leggi i commenti I commenti dei lettori 
VITTORIA  -  Si era sparato in bocca dopo una lite con il proprietario di un bar al quale doveva dei soldi, oggi Mauro Fortunato Di Martino, diciassettenne di Vittoria (Ragusa), è morto dopo 12 giorni di agonia nella divisione di Rianimazione dell'ospedale 'Cannizzarò di Catania. Il magistrato competente ha disposto già la restituzione della salma alla famiglia per i funerali. Nonostante la forte tempra e le cure dei sanitari per il giovane è risultato fatale il colpo di pistola che si è sparato davanti alla chiesa di San Domenico Savio, lo scorso 20 agosto. Un ferimento che per 24 ore è risultato un mistero proprio perché si trattava di un giovane incensurato appartenente ad una sana famiglia di produttori agricoli ma sul quale si è fatto piena luce solo grazie alla visione delle telecamere di video sorveglianza della città. Per molte ore la posizione del proprietario del bar col quale il giovane Di Martino aveva avuto un diverbio, mezzora prima del colpo fatale, è stato monitorata dal pm Monica Monego che, solo dopo la visione delle telecamere, non ha avuto più dubbi: si trattava di un tentato suicidio. Le immagini delle telecamere erano eloquenti: al momento dello sparo il ragazzo si trovava solo davanti alla chiesa di periferia di Vittoria. Ora gli inquirenti dovranno scandagliare meglio i trascorsi del ragazzo per ricostruire un suicidio che appare inspiegabile ed è difficile archiviare per rimorso o angoscia  per quel vecchio debito. E proprio da quel debito bisogna ripartire: erano solo consumazioni al bar o c'era dell'altro? Una pista che i poliziotti seguono è quella dello spaccio di droga ma al momento è solo un'ipotesi. Argomenti vittoria 
None Leggi i commenti I commenti dei lettori 
Il calcio mercato del Palermo chiude all'ultimo respiro con l'arrivo di João Silva, attaccante preso in prestito con diritto di riscatto dal Bari (otto gol in quarantacinque presenze con la maglia dei pugliesi). I primi contatti a luglio, quando il Bari disse di no al Palermo. Poi nelle ultime ore il ritorno di fiamma. João Pedro Pereira Silva, questo il nome per intero del ventiquattrenne alto 1,90 sostituisce nello scacchiere tattico di Iachini Abel Hernandez. Ma il deposito del contratto è arrivato all'ultimo minuto di calciomercato. "Quella rosanero è una piazza molto prestigiosa  -  dice l'attaccante  -  e rappresenta un passaggio importante per la mia carriera. Conosco il calore del pubblico di fede palermitana e non temo il salto di categoria. Mi sento pronto per la serie A". La campagna di rafforzamento del Palermo si chiude così con nove volti nuovi: oltre João Silva sono arrivati la punta Simon Makienok, il centrocampista Luca Rigoni l'esterno sinistro brasiliano Emerson, il centrale del Costarica Giancarlo Gonzalez e il difensore svincolato ivoriano Souleymane Bamba. E ancora, in precedenza, il centrocampista bulgaro Ivajlo Chochev, la mezzala svedese Robin Quaison e il difensore centrale marocchino Zouhair Feddal. Hanno lasciato il Palermo, invece, oltre i giocatori rientrati alla base per fine prestito, Hernadez, Lafferty e Kurtic a titolo definitivo. Argomenti calcio serie a bari città palermo 
Un derby di mercato vinto, due ultimi regali per Sinisa  Mihajlovic, un giallo da risolvere. Al fotofinish il ds Osti ha chiuso lo  scambio Mesbah-Juan Antonio con il Parma (che ha girato l’argentino al Feralpi  Salò). Con un colpo solo la Samp si è liberata di un giocatore fuori rosa e ha  regalato una buona alternativa al tecnico sulla sinistra, il 29enne algerino già  seguito dalla Samp la scorsa estate. È stato lo stesso giocatore a scegliere il  Doria. Poi, la sorpresa: arriva dallo Zenit Luka Djordjevic, classe ’94,  attaccante della nazionale montenegrina, giovane giudicato da Corte Lambruschini  un grande investimento. Una scommessa di certo avallata, se non proposta, da  Mihajlovic. Ma c’è anche il grande giallo Romero. L’argentino e il suo  procuratore Raiola non hanno trovato alcun accordo con il Manchester United, in  più pure la pista rescissione (con buonuscita) si è messa in salita. Così il  Doria ha dovuto rinunciare a Benassi, portiere del Lecce che avrebbe dovuto fare  il terzo. In porto invece il prestito di Salamon al Pescara e di  Sampietro all’Ancona. Nell’ultima giornata di trattative movimento anche nel  mercato dei giovani orchestrato da Riccardo Pecini. Se Srdjan Babic, difensore  classe '96 del Vojvodina, non è sbarcato a Genova per problemi di spazio  riservato agli extracomunitari (ma se ne potrebbe parlare a gennaio, come per il  tormentone Balanta), ieri Corte Lambruschini ha ufficializzato l’arrivo di Jose  Angel Blanco, difensore 18enne strappato alla cantera del Real  Madrid. Argomenti sampdoria calciomercato 
