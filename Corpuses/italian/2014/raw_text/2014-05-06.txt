None Leggi i commenti I commenti dei lettori 
None Leggi i commenti I commenti dei lettori 
NEW YORK - La cinese Alibaba, il colosso dell'e-commerce mondiale, è pronto a quotarsi a Wall Street. La società ha lanciato formalmente una Ipo (Offerta pubblica di vendita) per un valore ufficiale di un miliardo di dollari, anche se alla fine gli analisti ritengono possibile che possa superare i 15 miliardi raccolti da Facebook nel 2012, toccando quota 20 miliardi. Per ora non viene specificato quante azioni saranno vendute nell'Ipo, né è stato stabilito un range di prezzo. Questi dettagli emergeranno in un processo che durerà probabilmente fra i tre e i quattro mesi, prima che le azioni di Alibaba siano effettivamente scambiate al New York Stock Exchange. In questo modo si tratterebbe della più grossa Ipo della storia Usa. Il gruppo cinese di Jack Ma basato a Hangzhou ha un fatturato superiore di quasi il 50% a quello di Amazon (il più 'vecchio' sito di vendita online) e Ebay e potrebbe arrivare a valere tra i 130 e i 235 miliardi di dollari, secondo il New York Times. Tra i maggiori azionisti Yahoo! di Marisssa Mayer che nel 2005 comrpò il 40% di Alibaba per 2,5 miliardi di dollari. Le banche che assisteranno il gruppo che ad oggi controlla circa l'80% del mercato dell'e-commercxe in Cina saranno Credite Suisse, Deutsche Bank,, Goldman Sachs, JpMorgan, Morgan Stanley e Citigroup. LE IPO PIU' GRANDI DELLA STORIA 1 - Agricultural Bank of China - 22,117 miliardi di dollari 2 - Industrial and Commercial Bank of China - 21,929 miliardi di dollari 3 - AIA Group - 20,494 miliardi di dollari 4 - Visa Inc - 19,650 miliardi di dollari 5 - NTT DoCoMo - 18,379 miliardi di dollari 6 - General Motors - 18,140 miliardi di dollari 7 - Enel - 17,408 miliardi di dollari 8 - Facebook - 16,007 miliardi di dollari 9 - NTT - 13,609 miliardi di dollari 10 - Deutsche Telekom - 13,030 miliardi di dollari Argomenti alibaba quotazione alibaba wall street 
NAPOLI - Ivo Pulga accetta serenamente la sconfitta del suo Cagliari contro il Napoli. Ai microfoni di Sky Sport, il tecnico sardo ha commentato: "Quando si perde 3-0 c'è poco da dire. Il Napoli è una grandissima squadra, lo ha dimostrato e ha meritato la vittoria. Noi abbiamo fatto tutto quello che potevamo fare, ma siamo alla fine del campionato e le energie iniziano a scarseggiare. Accettiamolo e prepariamoci alla partita di domenica. La scorsa settimana abbiamo ottenuto un obiettivo importantissimo contro il Parma e stasera ci è mancato qualcosa, ma di fronte avevamo una squadra forte e cattiva come non ci aspettavamo". [[ge:rep-locali:repubblica:85422245]] Ibarbo sembra pronto per una grande squadra. "Lui ha un grandissimo potenziale, è giovane, può giocare esterno e seconda punta, è un giocatore di grande avvenire. Se non è pronto, c'è molto vicino. Sarà uno dei più grandi in futuro. Se non sarà il prossimo anno, sarà tra due in una grande. Ma il Cagliari non è solo lui, è una grande squadra". Per la squadra sarda pochi punti in trasferta ma questo "perché i nostri attaccanti hanno avuto problemi fisici - replica Pulga - Da quando sono tornato non ne ho mai avuto tre disponibili. Stasera solo due. Se non sei al completo non puoi fare cambi importanti davanti e quest'anno lo abbiamo pagato tantissimo". Argomenti serie a cagliari calcio ivo pulga Leggi i commenti I commenti dei lettori 
NAPOLI – “Dedichiamo la vittoria al nostro tifoso ferito”. Marek Hamsik dedica il 3-0 sul Cagliari a Ciro Esposito, in fin di vita dopo essere stato colpito da un proiettile alla vigilia della finale di Coppa Italia di sabato scorso. Hamsik riassume cosi’ la stagione che sta volgendo al termine: “E’ stato importante per noi aver vinto un trofeo, avremmo voluto fare di piu’ in campionato, ma e’ importante essere andati in Champions anche se partiremo dai preliminari. Poi abbiamo fatto un grande girone in Champions e siamo stati eliminati agli ottavi di Europa, ma possiamo crescere ancora”. Il pubblico lo ha sostenuto sempre, nonostante l’errore su calcio di rigore: “Ringrazio il pubblico del Napoli e voglio ripagare la loro fiducia”. [[ge:rep-locali:repubblica:85415613]] BENITEZ: SIAMO SULLA STRADA GIUSTA – Rafa Benitez applaude i suoi per la prestazione: “Quando vinci la finale e disputi una gara come quella di oggi vuol dire che sei sulla strada giusta”. Per il Napoli è arrivato, con la matematica qualificazione in Champions, anche il record di reti in una stagione ma Hamsik e’ rimasto ancora a secco. “Ha giocato una buona partita, mi dispiace per lui perche’ ha fatto un grande lavoro in campo. Deve continuare a giocare cosi’”, lo difende tecnico spagnolo, che sul mancato ingresso di Zuniga in campo spiega: “Il problema nostro e’ che ci sono tanti giocatori che lavorano ogni giorno. Col cambio di Pepe Reina ne erano rimasti solo due e sia Duvan che Radosevic meritavano di giocare questa gara’’. [[ge:rep-locali:repubblica:85422245]] DOBBIAMO IMPARARE A GESTIRE BENE LE PARTITE – Benitez non rivela i piani tattici per il futuro: ‘’Se in futuro continueremo con questo modulo? Non importa il modulo, l’importante e’ giocare le partite in un certo modo e gestirle”. In tribuna c’era l’allenatore dell’Argentina Sabella. “Tevez e Higuain sono entrambi forti, poi e’ Sabella a dover scegliere chi convocare”, taglia corto Benitez che commenta così la disfatta del ‘suo’ Liverpool: “pensava a segnare per la differenza reti e quindi si e’ scoperto troppo e ha subito il recupero degli avversari. Sono cose che in Inghilterra capitano”. L’EPISODIO DI ROMA? SPETTA AD AUTORITA’ CAMBIARE LE COSE – Chiusura sui tragici fatti di Roma: “Una cosa di questo genere non deve succedere mai, ma il compito di risolvere il problema e’ delle autorita’. Io sono un allenatore e devo fare il mio mestiere”. Argomenti serie a ssc napoli marek hamsik rafael benitez Leggi i commenti I commenti dei lettori 
None Leggi i commenti I commenti dei lettori 
Nonostante una vigilia tormentata, tra la gioia per la conquista della Coppa Italia e l'apprensione per le sorti di Ciro Esposito, il tifoso ferito sabato, il Napoli vince meritatamente contro un Cagliari già salvo. E' subito la squadra di Benitez a farsi pericolosa con un'azione prolungata nata da un disimpegno sbagliato dei sardi e propiziata da Hamsik. Il pallone arriva in area ed a più riprese i giocatori del Napoli (prima Mertens e poi Pandev) sfiorano la rete, ma Silvestri si supera in un paio di parate, mentre Dessena respinge sulla linea. La squadra di Benitez tiene saldamente in mano le redini del gioco, ma il Cagliari è molto bravo a chiudersi nella propria metà campo. Dopo la prima fiammata iniziale però il Napoli fa fatica a rendersi pericoloso, a mancare è soprattutto l'ultimo passaggio. La formazione di casa prova allora la conclusione da lontano con uno specialista come Dzemaili, ma prima la traversa e poi il portiere sardo salvano la porta rossoblù. Il Napoli è in pressing e ci prova anche con Fernandez di testa, ma l'affondo decisivo arriva al 32', quando Conti atterra in area Pandev costringendo l'arbitro a fischiare un giusto calcio di rigore. Se ne incarica Mertens che porta in vantaggio i suoi. Un minuto più tardi è ancora il giocatore belga a fare tutto bene in area, salvo poi far partire un tiro innocuo quando invece due suoi compagni erano liberi per il tiro. Allo scadere del primo tempo i partenopei raddoppiano: pessimo rinvio di Astori che favorisce l'inserimento di Callejon, assist in mezzo per Pandev che non può sbagliare. La ripresa si chiude sul tentativo di Rossettini di testa, ma Reina fa buona guardia. Proprio il portiere spagnolo deve abbandonare il campo ad inizio ripresa per qualche acciacco, sostituito da Colombo al suo esordio con la maglia azzurra. Il grande protagonista dell'incontro è Pandev, il quale dopo 10 minuti si guadagna il secondo calcio di rigore atterrato in area dall'estremo difensore ospite Silvestri il quale viene espulso. Si incarica del tiro Hamsik, il quale stampa però sulla traversa. Il 3-0 è però solo questione di minuti in quanto al 12' una ripartenza del Napoli porta nuovamente Pandev al tiro, Avramov (appena entrato) ci mette una pezza, ma Dzemaili a rimorchio segna la terza rete napoletana. Con l'uomo in più la formazione di casa potrebbe dilagare, ma le conclusioni a ripetizione dalla lunga distanza di Hamsik e Dzemaili non vanno a buon fine. Nel finale ci pensa anche Zapata, ma la sua botta da meno di un metro viene respinta da Perico. Finisce 3-0, per il Napoli anche la matematica certezza dei play-off di Champions League. Argomenti ssc napoli 
None Leggi i commenti I commenti dei lettori 
NAPOLI – Dedicata a Ciro. Il Napoli vola matematicamente in Champions ma non festeggia. Insieme ai tifosi onora con una netta vittoria sul Cagliari il tifoso azzurro in lotta tra la vita e la morte a Roma dopo il tragico episodio di domenica sera ma non ha voglia di sorridere. E’ stata una serata strana al San Paolo. A cominciare dal giro di campo in tono sommesso dei giocatori con la Coppa Italia in mano. I tifosi non hanno cantato, né esposto striscioni di appartenenza. Una sola grande scritta: "Siamo tutti Ciro Esposito”, a ricordare chi, in questo momento, ha cose ben più importanti con cui combattere che non per i 3 punti. Sparite anche le magliette pro-Speziale, viste all’Olimpico non, purtroppo, i cori beceri contro i romanisti ("Non finisce così” e "Romani bastardi”) che, di certo, non aiutano a stemperare la tensione. [[ge:rep-locali:repubblica:85415613]] UNA GARA SENZA STORIA – Sul campo non c’è stata partita. Il Cagliari è sembrato arrivare al San Paolo quasi rassegnato a una sconfitta che, di certo, non cambia la sua classifica. Ha resistito finchè ha potuto, salvato dalla traversa (su un tiro di Dzemaili) e da alcune belle parate di Silvestri. Poi dopo un ingenuo fallo commesso a sandwich da Conti e Astori su Pandev, che ha causato il rigore dell’1-0 trasformato (33′) da Mertens, si è definitivamente arreso. [[ge:rep-locali:repubblica:85422245]] PANDEV RADDOPPIA – Il Napoli ha corso sul velluto, ha insistito e al 43’, complice un altro errore di uno svagato Astori, ha raddoppiato grazie a una combinazione Callejon-Pandev. Capita l’antifona, Benitez ha dato spazio anche a Colombo, regalandogli la gioia dell’esordio tra i pali in azzurro ma il Cagliari, con la sua pochezza offensiva, non gli ha consentito nemmeno di guadagnarsi un applauso per una parata. HAMSIK SBAGLIA UN RIGORE, DZEMAILI FA TRIS – Il Napoli, trascinato da un ispirato Pandev, ha proseguito il suo show e al 57’ si è procurato, grazie a una bella azione in serpentina dello stesso macedone, steso in area da Silvestri (espulso) il secondo rigore. Sul dischetto è andato Hamsik che, però, ha confermato il suo momento di litigio con la rete (non segna da 6 mesi…) mandando la sfera sulla traversa. Il 3-0, comunque, è stato rimandato solo di 1’: Mertens ha smarcato in area Pandev il cui sinistro è stato respinto dal subentrato Avreamov che, però, nulla ha potuto sul tap-in susseguente di Dzemaili. AVRAMOV EVITA LA GOLEADA – In 10 il Cagliari ha cercato di limitare i danni e solo alcuni begli interventi del portiere e un salvataggio sulla linea di Perico su un destro a colpo sicuro di Zapata, entrato al posto di Inler, gli hanno permesso di incassare un passivo più pesante. Il Napoli, quindi, approda volando in Champions. Ma, come sabato sera, non riesce davvero a gioire. NAPOLI-CAGLIARI 3-0 (2-0) Napoli (4-2-3-1): Reina 6 (1′ st Colombo 6), Mesto 6, Fernandez 6,5, Britos 6, Ghoulam 6, Dzemaili 7, Inler 6.5 (18′ st Zapata 6), Callejon 6.5, Hamsik 5,5, Mertens 7, Pandev 7.5 (29′ st Radosevic sv). (80 Doblas, 2 Reveillere, 4 Henrique, 11 Maggio, 18 Zuniga, 8 Jorginho, 24 Insigne). All.: Benitez. Cagliari : (4-3-3): Silvestri 6,5, Pisano 6 (29′ st Perico 6.5), Rossettini 6, Astori 5, Murru 6.5, Dessena 5.5, Conti 5, Eriksson 5, Ibraimi 5 (10′ st Avramov 6.5), Sau 5 (18′ st Avelar 5.5), Ibarbo 6. (4 Tabanelli, 7 Cossu, 26 Loi, 34 Del Fabro). All.: Pulga. Arbitro : Ghersini di Genova 6. Reti: nel pt 32′ Mertens (rig), 43′ Pandev; nel st 12′ Dzemaili. Angoli: 4-2 per il Napoli. Recupero: 2′ e 0′. Ammoniti: Astori, Mesto, Britos, Rossettini, Dessena e Dzemaili per gioco scorretto. Spettatori: 35 mila. Note: al 10′ st Hamsik ha sbagliato un rigore, colpendo la traversa. Argomenti serie a ssc napoli cagliari calcio Leggi i commenti I commenti dei lettori 
