ROMA - "Se non passa la fine del bicameralismo perfetto non finisce solo il governo, ma considero chiusa la mia esperienza politica". Matteo Renzi rilancia la sua impresa più difficile: la riforma costituzionale del Senato. "Rischio tutto", dice. E passa ai fatti, con un testo di legge che illustra ai ministri e offre al dibattito delle forze politiche e sociali. "Diamo 15 giorni" al confronto, "poi lo portiamo in Parlamento", annuncia il presidente del Consiglio. Le riforme possono essere completate, dice il ministro Maria Elena Boschi, "entro la fine del 2015". Ecco la bozza presentata dal premier: riforma del bicameralismo e del titolo V compaiono in un unico testo. L'ASSEMBLEA DELLE AUTONOMIE - Il Senato viene trasformato in un'Assemblea delle autonomie, che "rappresenta le istituzioni territoriali" ma non ha più il potere di dare o togliere la fiducia al governo. L'Assemblea è composta dai presidenti di Regione, da due membri eletti dai Consigli regionali tra i propri componenti e da tre sindaci eletti da un'assemblea dei sindaci di ciascuna Regione (in un primo momento si ipotizzava la partecipazione di tutti i sindaci delle città capoluogo). Le modalità di elezione le decide, con legge, la Camera. Il mandato di ciascuno finisce allo scadere dell'incarico negli enti locali. Il presidente della Repubblica può inoltre nominare 21 cittadini che abbiano illustrato la patria per altissimi meriti nel campo sociale, scientifico, artistico e letterario. Costoro durano in carica sette anni. DEPUTATI A VITA - I presidenti della Repubblica alla scadenza del mandato diventano non più senatori, ma deputati a vita. COMPETENZE - Il bicameralismo paritario sopravvive solo per le leggi costituzionali, che sono approvate "collettivamente" dalle due Camere. Tutte le altre leggi vengono trasmesse da Montecitorio all'Assemblea delle autonomie, che "entro dieci giorni", può decidere di esaminarlo ed entro trenta giorni emanare un parere: alla Camera spetta comunque l'ultima parola. L'Assemblea delle autonomie partecipa all'elezione del presidente della Repubblica e ha inoltre una "funzione di raccordo tra Stato e Regioni", si occupa di atti dell'Unione europea, "svolge attività di verifica dell'attuazione delle leggi dello Stato e di valutazione dell'impatto delle politiche pubbliche sul territorio". VIA PROVINCE E CNEL - La riforma cancella dalla Costituzione e abolisce così definitivamente le Province. Viene abolito anche il Cnel, Consiglio nazionale dell'economia e del lavoro. STATO-REGIONI - Dal titolo V della Carta viene eliminata la legislazione concorrente tra lo Stato e le Regioni. Alle materie di competenza legislativa esclusiva dello Stato si aggiungono, tra le altre: il sistema nazionale della protezione civile; l'ordinamento scolastico, l'università e la ricerca; il lavoro; il governo del territorio; la produzione, il trasporto e la distruzione nazionali dell'energia; le grandi reti di trasporto. Per "esigenze di tutela dell'unità giuridica o economica della repubblica o di realizzazione di riforme economico-sociali di interesse nazionali", la legge dello Stato può intervenire in materie di competenza regionale. Con legge, può essere delegata dallo Stato alle Regioni la competenza legislativa in alcune materie, anche per un tempo limitato. IL TETTO AGLI STIPENDI - "Con legge dello Stato sono stabiliti gli emolumenti complessivamente spettanti" a presidente e consiglieri regionali. Gli stipendi "non possono superare l'importo di quelli spettanti ai sindaci di comuni capoluogo di Regione". Stop ai rimborsi pubblici ai gruppi regionali. Argomenti senato titolo v maria elena boschi matteo renzi Leggi i commenti I commenti dei lettori 
BARCELLONA - Era già tutto scritto. Dall'andata. Però... Non si sa mai. Il Barcellona in crisi nella Liga ritrova il sorriso in Europa, qualificandosi per i quarti di finale di Champions League. Si comincia secondo gli schemi prestabiliti. Il Barcellona non ha Pedro e opta per Fabregas davanti alla linea di centrocampo. Il Man City è assai attento nel non offrire spazio sui lati ai catalani. E parte bene, con un Silva ispirato, ben sostenuto sui lati da Kolarov e Nasri. Si cerca l'acuto in ripartenza, Messi, dopo i problemi di stomaco, fa notizia perché pare ispiratissimo. Si insinua nelle fila con la classica velocità nello stretto, ma Kompany è bravo, meno Fernandinho in ritardo sull'argentino quel tanto che basta per far gridare giustamente al rigore. Lannoy non vede e il Man City resta sullo 0 a 0. Molta strategia in mezzo, pochi sussulti, uno per Nasri su tocco del solito Silva, tiro su Valdes. Un paio per Neymar che tira sul primo palo dopo uno scivolone di Kolarov, Hart con la punta delle dita mette in angolo;  il secondo dopo scorribanda del solito Messi, Hart è anticipato in uscita ma il tiro in diagonale trova Kompany sulla linea di porta. Va rilevato anche il gol che il brasiliano realizza attorno alla mezz'ora, annullato per dubbio off side di Jordi Alba. Il replay farebbe pensare a una posizione regolare sul servizio filtrante di Iniesta. [[ge:rep-locali:repubblica:80866099]] Insomma più Barcellona che Citizens. Tanto più che lo squalificato Pellegrini ha rinunciato in partenza a Dzeko, preferendogli un Aguero a dir poco irriconoscibile. Curioso, no? Tutti a chiedersi cos'abbia Messi (il suo male oscuro), e Lionel fa una grande gara. Ma s'inceppa Aguero, un fantasma.   Che cos'ha l'argentino? Lo si capisce nei primissimi istanti della ripresa quando entra Dzeko. Aguero ha avuto un problemino muscolare, dice radio spogliatoio... Sarà. E soprattutto: annuncio a salvare la serataccia del Kun? O a salvare la faccia di un Pellegrini che ha sbagliato formazione? Forse tutt'e due. Lo si capisce subito, in avvio di ripresa. Il Man City è costretto a rischiare, e rischia. Il Barcellona però soffre l'ingresso del bosniaco che accende Kolarov e cambia la gara. A questo si aggiungono diversi errori difensivi che fanno storcere il naso ai due tecnici, ma accendono la partita. Ad ogni capovolgimento fiocca un'occasione. Si comincia:   Dzeko tira forte dal limite e Valdes blocca a terra. Poi sbaglia Lescott e Messi fila via, tiro accentrandosi, colpo di biliardo nell'angolino, palo! Rovesciamento di fronte, cross di Kolarov, svetta Dzeko e Valdes compie un autentico miracolo, colpo di reni per togliere dall'incrocio l'incornata calibrata e potente. Ora ci si diverte. Vale per tutti ma non per Lescott che si ripete - disastroso - sbaglia un controllo elementare e per sua sfortuna c'è Messi alle spalle. L'assist è di Fabregas, l'argentino attira Hart e lo colpisce in controtempo: 1 a 0. La missione qualificazione è in cassaforte, ma il match rimane piacevole. Dzeko, ancora lui, dopo una ripartenza profonda di Sanchez (il cileno dimentica il pallone all'ingresso in area), riceve, punta Pique, lo lascia sul posto. La spinta del difensore è marchiana, rigore netto. Lannoy chiude un occhio, proprio come nel primo tempo (contatto Messi-Fernandinho), ma non chiude le orecchie sulle ripetute proteste di Zabaleta. Mandato con il rosso a fare anzitempo la doccia. Finita? Ma che? [[ge:rep-locali:repubblica:80870470]] L'orgoglio dei Citizens viene premiato al minuto 89. Angolo, Dzeko ancora lui a saltare più in alto di tutti (palle inattive fatali al Barcellona: non è una novità) e Kompany piazza la zampata di un meritato 1 a 1. "Blue moon" canticchiano gli ospiti, rientrando nella loro metà. Già. E si distraggono: Sanchez a Iniesta, linea difensiva ospite alta e bloccata, scatto e stop del russo di Spagna, palla telecomandata per Dani Alves che, firmando il 2 a 1, cancella la sua prestazione: a dir poco rivedibile. BARCELLONA-MANCHESTER CITY 2-1 (0-0) BARCELLONA: V. Valdes - Dani Alves, Pique, Mascherano, J. Alba - Xavi, Busquets, Iniesta - Fabregas (86' Roberto)  - Messi, Neymar (77' Sanchez). All. Martino MANCHESTER CITY: Hart - Zabaleta, Kompany, Lescott, Kolarov - Fernandinho, Yayà Toure - Milner, Silva (72' J. Navas), Nasri (74' Negredo) - Aguero (46' Dzeko). All. Pellegrini. ARBITRO : Lannoy (Fra) RETI : 67' Messi; 89' Kompany; 90' Dani Alves. NOTE : ammoniti Kolarov, Zabaleta, Fernandinho, Fabregas. Espulso Zabaleta (proteste) Recupero: 1' e 2'. Angoli 5-4 per il Barcellona. Argomenti barcellona fc manchester city champions league Leggi i commenti I commenti dei lettori 
None Leggi i commenti I commenti dei lettori 

Il sindaco Leoluca Orlando ha vietato l'uso alimentare dell'acqua distribuita dal serbatoio "Borgo Nuovo" dell'Amap. L'ordinanza è stata emessa perché nell'acqua è stata riscontrata dall'Asp la presenza di carica batterica e coliformi superiore alla quantità consentita. Mentre l'Amap dovrà provvedere a clorare maggiormente l'acqua e a ricercare le cause dell'inquinamento, il sindaco ha disposto il divieto di uso alimentare dell'acqua nel quartiere. Argomenti acqua amap borgo nuovo inquinamento 
LOS ANGELES – Stagione finita per Kobe Bryant. La stella dei Los Angeles Lakers non recupererà in tempo per giocare le fasi finali della stagione in corso. Gli esami di controllo a cui si è sottoposto oggi hanno evidenziato che non ha ancora risolto i problemi al ginocchio dovuti alla frattura alla tibia procuratasi lo scorso 17 dicembre. per cui non accelererà il recupero. TORNERO' QUESTA ESTATE  - "Kobe non è ancora guarito dal suo infortunio  -  ha spiegato il preparatore dei Lakers Gary Vitti -. Considerando il tempo che gli servirebbe per essere pronto a giocare e quello che rimane a disposizione, non c'è più margine per il suo rientro. Kobe avrà a disposizione l'intera estate per guarire completamente, fare la riabilitazione ed essere al 100% per l'inizio della prossima stagione". "Non vedo l'ora di tornare", ha aggiunto Bryant, il cui obiettivo è farsi trovare "pronto per l'inizio del training camp". [[ge:rep-locali:repubblica:80866903]] APPENA 6 GARE DISPUTATE IN STAGIONE  - Un'annata decisamente no per il fuoriclasse statunitense che aveva già dovuto saltare l'inizio di stagione a causa dello stop di 8 mesi dovuto alla rottura del tendine d'Achille. Dopo aver saltato 19 gare ufficiali era tornato a dicembre. Il tempo di disputare 6 partite, chiuse con una media di 13,8 punti, 6,3 assist e 4,3 rimbalzi, poi si è di nuovo infortunato gravemente.  Senza di lui i I Lakers sono in fondo alla Western Conference con un pessimo bilancio di 22 vittorie e 42 sconfitte. Argomenti basket basket nba kobe bryant Leggi i commenti I commenti dei lettori 
Ucciso a colpi di pistola in faccia nel cuore del rione Candelaro. Antonio Cavaliere, artigiano foggiano di sessantuno anni, è rimasto vittima di un omicidio avvenuto intorno alle 19.30 tra via Fiorello La Guardia e via Consagro, nei pressi della scuola Pio XII, al centro del quartiere periferico troppo spesso teatro di omicidi e ferimenti. Secondo una prima ricostruzione della squadra mobile di Foggia l’uomo, che non aveva precedenti penali e che nella vita costruiva piccoli forni in muratura, era a piedi quando è stato raggiunto probabilmente da due persone che non gli hanno dato il tempo neanche di fuggire. Cavaliere è caduto sotto i colpi di una calibro 7.65 esplosi al volto, un particolare importante per cercare di risalire al movente dell’omicidio, perché sfigurare una persona nel gergo malavitoso significa cancellare la sua identità e questo avviene quasi sempre quando si decide di far pagare col sangue uno ‘sgarro subito’. A nulla sono valsi i soccorsi dell’ambulanza del 118. 
PARIGI - Un allenamento infrasettimanale, neanche troppo intenso. Giocare una gara di ritorno dopo uno 0-4 rende inevitabilmente una sfida meno intrigante, PSG e Bayer Leverkusen hanno cercato di onorarla, risparmiandosi nel terzo finale di gara dopo aver provato a far vedere qualcosa di apprezzabile nella prima ora di gioco. E’ stata l’occasione giusta per testare la professionalità di Thiago Silva, concentrato in maniera quasi maniacale fino al fischio finale, e la solita qualità messa in campo dai parigini, che con l’innesto di Cabaye hanno davvero trovato il centrocampista che mancava. Resta da capire se la formazione francese sarà in grado di arrivare fino in fondo in una competizione delicata come la Champions League, dai quarti di finale in poi sarà un’altra musica. MARQUINHOS FA E DISFA – Il risultato dell’andata libera la mente di entrambe le formazioni: Blanc sfodera il tridente Cavani-Ibrahimovic-Lavezzi, il Bayer Leverkusen sa di non avere nulla da perdere e sblocca subito lo stallo. Donati si propone bene sulla destra, riceve da Castro e pennella il cross: Marquinhos è tutt’altro che impeccabile, Sam gli spunta alle spalle per la schiacciata aerea del vantaggio. L’ex Roma sa di avere qualcosa da farsi perdonare e si conferma eccellente nell’area avversaria: incornata su angolo calciato da Cabaye, Leno riesce soltanto a toccare ma non basta per salvare la porta, cosa che gli era riuscita nell’azione precedente, quando aveva ipnotizzato Ibrahimovic, respingendo il diagonale dello svedese. Il terzo gol stagionale in Champions del centrale brasiliano allontana ogni possibile patema qualificazione e scatena la fantasia degli attaccanti del PSG. Cavani pesca Ibra a tu per tu con Leno, scavetto dell’ex Juve, Inter e Milan, pallone che colpisce la traversa. Il Leverkusen ha un sussulto d’orgoglio, Derdiyok viene trattenuto in area da Jallet, Bebek indica il dischetto: dagli 11 metri si presenta Rolfes, Sirigu capisce le intenzioni del capitano tedesco e sventa il sinistro incrociato del numero 6. [[ge:rep-locali:repubblica:80866288]] LAVEZZI CHIUDE IL DISCORSO – In coda di frazione cerca gloria Cavani, lanciato da Ibrahimovic: lo stop di esterno destro a saltare Wollscheid è delizioso, la conclusione mancina è invece troppo centrale. E’ l’altro ex Napoli, Lavezzi, a finire nell’elenco dei marcatori: otto giri d’orologio nella ripresa, Digne scappa sulla corsia sinistra e scarica all’indietro per il “Pocho”, che non ci pensa troppo e con l’interno del piede destro trafigge di prima intenzione l’incolpevole Leno. La scena la prende nuovamente Sirigu, che cancella immediatamente un tentativo di Donati per poi mostrarsi attento sulla botta da lontano di Castro e sul tentativo di tap-in di Derdiyok. Non è serata per i due centravanti: Ibrahimovic spreca malamente un grande invito di Pastore, Derdiyok fa altrettanto sull’assist di Castro, calciando sui piedi di Sirigu. La contesa viene definitivamente archiviata sull’espulsione di Emre Can: il centrocampista simula platealmente nei pressi del centrocampo, Bebek è inflessibile e gli sventola davanti il secondo giallo. Spingere sull’acceleratore non avrebbe davvero più senso, Blanc sostituisce tutto il tridente, non prima di aver visto Cavani inveire contro Pastore, che a 6′ dalla fine ignora l’uruguaiano per provare il destro da posizione defilata: finisce 2-1, era già finita prima di iniziare. PARIS SAINT-GERMAIN-BAYER LEVERKUSEN 2-1 (1-1) PSG (4-3-3): Sirigu; Jallet, Marquinhos, Thiago Silva, Digne; Pastore, Cabaye, Rabiot; Cavani (40′ st Camara), Ibrahimovic (27′ st Menez), Lavezzi. (Douchez, Alex, Maxwell, Thiago Motta). All.: Blanc Leverkusen (4-3-3): Leno; Donati, Toprak, Wollscheid, Guardado; Emre Can, Reinartz (33′ st Wagener), Rolfes; Sam (22′ st Brandt), Derdiyok, Castro (22′ st Son). (Lomb, Boenisch, Hilbert, Kiessling). All.: Hyypia Arbitro : Bebek (CRO) Reti : 6′ pt Sam, 13′ pt Marquinhos, 8′ st Lavezzi Ammoniti : Derdiyok, Wagener, Jallet e Rabiot per gioco falloso Espulso : Emre Can per doppia ammonizione Note : al 28′ pt Sirigu ha parato un rigore a Rolfes Recupero : 1′ e 3′ Argomenti paris saint germain bayer leverkusen champions league Leggi i commenti I commenti dei lettori 
