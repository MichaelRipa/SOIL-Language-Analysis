La scuola italiana del windsurf si conferma sempre più leader mondiale: fantastica doppietta al Mondiale della tavola giovanile Techno 293 di Brest, con Carlo Ciabatti e Giorgia Speciale Si tingono di azzurro i Mondiali Techno 293 conclusi ieri a Brest in Francia: Giorgia Speciale U15 e Carlo Ciabatti U17 conquistano i loro rispettivi titoli, dopo che il comitato si è dovuto arrendere alla giornata priva di vento, e le classifiche sono rimaste invariate. Così l'Italia consolida il suo primato di medaglie d'oro ai mondiali Techno 293: ora sono undici. La marchgiana Giorgia Speciale U15 (SEF Stamura Ancona) ha riconfermato il titolo dello scorso anno quasi con un percorso netto, creando un abisso sulle rivali, dimostrando non solo una superiorità netta ma anche e soprattutto una maturità agonistica inconsueta per la sua età. Ottava Marta Tanas e 12ma Virginia Ganna. Giorgia è la prima atleta a conquistare medaglie in tutti i tre anni della categoria under 15, inserendosi tra le grandi campionesse del windsurf femminile italiano. Il sardo Carlo Ciabatti U17 (Windsurfing Club Cagliari) dopo la serie impressionante avuta mercoledì e giovedi ha conquistato la vetta davanti ad avversari di rilievo. L’atleta cagliaritano ha tirato fuori tutta la sua grinta ed ha conquistato con pieno merito questo titolo mondiale, dimostrando una grande crescita agonistica. Eccellente la prova corale del team italiano U17 con Matteo Evangelisti 7mo, Antonino Cangemi 11mo e Francesco Tomasello 12mo. Carlo conquista un alloro che è un meritato premio alla generazione 1998 che tanti successi ha mietuto negli ultimi anni. Un oro che vuole essere anche un tributo all'unico atleta che prima di Carlo vinse questa categoria, Guido Carli recentemente scomparso. Nell’U17 femminile. Giulia Alagna chiude con una buona quinta posizione in una classifica dominata dalla francese Lucie Pianazza. Rosanna Stancampiano è 12ma ed Enrica Schirru 20ma. Nell’U15 maschile Giorgio Stancampiano è 10mo decimo, in una categoria dove il francese Tom Arnoux ha fatto il vuoto. L'Italia conquista il secondo posto nella classifica per nazioni dietro ai francesi. Non possiamo non menzionare Mauro Covre e Roberto Pierani che hanno reso il Windsurfing Club Cagliari e la Sef Stamura Ancona dei team vincenti in campo internazionale. Abbiamo raggiunto il DT delle giovanili Alessandra Sensini che ci ha espresso la sua soddisfazione: “Sicuramente una trasferta molto positiva grazie all’impegno di tutti. Giorgia ha confermato le aspettative, con uno score davvero importante. Carlo non partiva da favorito ma per me non è una sorpresa perché con il suo lavoro è cresciuto tantissimo tanto da ottenere un riconoscimento così grande che è frutto di massimo impegno. Anche Giulia Alagna con la quinta posizione testimonia una sensibile crescita delle sue prestazioni. Un applauso va comunque a tutto lo splendido gruppo del T293” CLASSIFICHE FINALI QUI Leggi i commenti I commenti dei lettori 
Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
ROMA – La sfida scudetto dell'ultimo campionato tra Juve e Roma riparte rafforzata dagli eventi del primo mese di mercato. Sono infatti i bianconeri campioni d'Italia e i giallorossi capitolini i due club più attivi finora e non sembrano inoltre aver terminato i colpi. Ecco perché anche la concorrenza non può restare troppo a guardare. SOGLIANO: "ROMULO-JUVE TRATTATIVA BEN AVVIATA" - Romulo alla Juventus, l'affare si farà. Lo conferma il direttore sportivo del Verona, Sean Sogliano, ai microfoni di Sky Sport dal ritiro gialloblù di Racines. "La trattativa è ben avviata, poi ci sono degli aspetti da mettere a posto e prima di chiudere è difficile trovare l'accordo su tutto, ma nei primi giorni della prossima settimana ci sarà l'incontro decisivo  -  spiega Sogliano  -  Percentuali? Non contano tanto, ci siamo visti con la Juve e c'è la volontà di chiudere, ma nella vita non si può mai sapere, anche con loro in passato sono saltati affari in extremis, ma se sistemiamo tutti gli aspetti è possibile questo passaggio. Adesso vediamo" ROMA: LJAJIC IN USCITA, BLOCCATO CARRASCO - La Roma dal canto suo, dopo aver investito tanto, potrebbe tornare sul mercato, anzitutto per vendere e fare un po' di cassa. Benatia sembra però non muoversi più dalla Capitale, Strootman è stato blindato per l'ennesima volta da Garcia, il quale ha detto che l'olandese vale "100 milioni", così i nomi più "caldi" in uscita sono quello di Mattia Destro e Adem Ljajic. Per caratteristiche, pero', l'italiano è quasi unico, mentre il serbo è un'alternativa a Iturbe e a Gervinho, rientrato oggi nella Capitale. Così Ljajic sembra essere il prescelto per lasciare i giallorossi, che intanto hanno praticamente chiuso per un suo "simile", ovvero Yannick Ferreira Carrasco, in scadenza di contratto col Monaco e pronto a vivere un'esperienza in Italia. Il ventenne belga, pero', arriverà a Roma solo dopo qualche operazione in uscita. ROBINHO DIVENTA UN CASO, ANCHE L'INTER SU CERCI  - Simile discorso in casa Milan, dove si sta lavorando per acquistare un attaccante laterale, da prendere solo dopo la cessione di Robinho. Quello del brasiliano sta diventando un "caso". Nelle ultime ore è stato accostato al Flamengo: per lui il club brasiliano sta realizzando una vera e propria staffetta. Da registrare, pero', che un obiettivo dei rossoneri, ovvero l'azzurro Cerci, è finito anche nel mirino dell'Inter. I nerazzurri, infatti, se vendono Guarin, cercato sempre dal Monaco, potrebbero tornare con decisione sul mercato e sfidare i cugini per Cerci e la Juventus per Osvaldo. MAN CITY GELA INTER E JUVE: "JOVETIC NON SI TOCCA"  - Giù le mani da Stevan Jovetic. Manuel Pellegrini gela le ambizioni di Inter e Juventus, intenzionate a riportare l'attaccante montenegrino in Italia, nella conferenza stampa che precede la sfida al Milan nella Guinness Cup in programma stasera a Pittsburgh. "Stevan sta lavorando bene con noi  -  dice il manager del Manchester City  -  è un giocatore molto importante per la nostra squadra. Forse ci sono molti rumors sul suo futuro, ma Stevan resterà con noi". REAL, ANCELOTTI: "FALCAO? NON SERVE UN ALTRO ATTACCANTE"  - "Non ci serve un altro attaccante". Dopo la partita di Guinness Cup persa ai rigori contro l'Inter, Carlo Ancelotti parla di mercato. "Credo che in questa rosa abbiamo Benzema che è molto affidabile, e in più possiamo utilizzare altri giocatori in quella posizione  -  spiega il tecnico del Real Madrid -. Isco può essere un 'falso nueve', non è un importante avere un attaccante centrale che segni molti gol, ma un giocatore che faccia assist per Bale o Cristiano. Non andremo a caccia di un altro attaccante perché non ci serve". Porta sbarrata, almeno per il momento, a Radamel Falcao (il tecnico del Monaco, Jardim, ha detto che il colombiano sarà in campo per l'Emirates Cup del prossimo weekend) e Romelu Lukaku, dati nel mirino di Florentino Perez, Ancelotti si sofferma sul futuro di Angel Di Maria, dato ormai per partente (Psg o Manchester United) dopo l'arrivo di James Rodriguez e Toni Kroos. "Non ci sono novità di mercato. Di Maria ha finito il Mondiale, sta riposando in vacanza e tornerà il 5 agosto a Valdebebas". BARCELLONA: CUADRADO E MARQUINHOS IMPRESCINDIBILI - Juan Guillerme Cuadrado e Marquinhos: sono loro due gli 'imprescindibilì di Luis Enrique per chiudere il mercato del Barcellona. Lo scrive "Sport", spiegando che il nuovo tecnico azulgrana sta valutando la rosa che da domani inizierà la tournee in Inghilterra ma che considera fondamentali altri due rinforzi dopo quelli di Bravo, Ter Stegen, Mathieu, Rakitic e Suarez: per quanto riguarda Cuadrado, c'è da superare la concorrenza fortissima del Bayern Monaco, pronto a offrire alla Fiorentina i 40 milioni di euro richiesti dai Della Valle; solo all'apparenza più semplice, invece, l'ingaggio di Marquinhos, anche se il Psg non sembra avere intenzione di cedere il difensore brasiliano prelevato la scorsa estate dalla Roma. REMY NON SUPERA VISITE, LIVERPOOL RINUNCIA ALL'ACQUISTO  - Clamoroso a Liverpool. Secondo "SkySportsNews" Loic Remy non avrebbe superato le visite mediche e per questo motivo i Reds, che ne avevano già annunciato l'arrivo dal Qpr per poco più di 10,5 milioni di euro, avrebbero rinunciato all'acquisto. Remy, 27enne attaccante francese che l'anno scorso realizzò 14 gol con il Newcastle, sarebbe stato il quinto acquisto estivo di Brendan Rodgers dopo Rickie Lambert, Adam Lallana, Emre Can e Lazar Markovic. ARSENAL: UFFICIALE INGAGGIO DI OSPINA, PIACE DOUGLAS COSTA  - David Ospina è il nuovo portiere dell'Arsenal. Il 25enne colombiano, protagonista di un ottimo Mondiale con i 'Cafeteros', è stato acquistato dal Nizza per una cifra che i 'Gunners' non hanno svelato. "David è un portiere eccellente, con buona esperienza e ha fatto bene con il Nizza e la Colombia", sottolinea Arsene Wenger. Ospina potrebbe esordire con il nuovo club in occasione dell'Emirates Cup, in programma sabato e domenica prossimi. Con l'arrivo di Ospina sembra chiudersi la possibilità che Iker Casillas approdi a Londra, ma di certo non si chiuderà qui il mercato dei Gunners: secondo "CaughtOffside", infatti, l'Arsenal starebbe per piazzare il colpo Douglas Costa. Per il 23enne centrocampista brasiliano, uno dei 'fuggitivì dello Shakhtar Donetsk e dato anche nel mirino del Milan, Wenger avrebbe offerto 25 milioni di euro. SAMP VICINA A VIVIANO E YEPES, UNITED INSISTE PER VIDAL  - Tornando in Italia, molto attiva la Sampdoria, ormai vicinissima al portiere Viviano e al difensore Yepes. Infine, su Eto'o (cercato da Roma, Qpr e dai bianconeri di Allegri) piomba anche il West Ham, mentre  il Manchester United insiste per Arturo Vidal (pronta un'offerta da 45 milioni). Leggi i commenti I commenti dei lettori 
ROMA – Un Torino imballato ha pareggiato 1-1 con il Teramo nell'ultima amichevole della stagione prima dell'esordio in Europa League contro il Brommapojkarna, giovedì a Stoccolma. Ventura ha fatto ruotare tutti i giocatori a disposizione, ad eccezione di capitan Glik ancora infortunato e dei nazionali Darmian e Cerci, che si allenano solo da una settimana. TORO BLOCCATO SUL PARI DAL TERAMO, A SEGNO NOCERINO  - Larrondo ci prova in tre occasioni ma vanno in vantaggio gli abruzzesi per effetto del rigore che Donnarumma si procura e trasforma al 31′. Dieci minuti dopo il pareggio di Nocerino, che sugli sviluppi di un corner risolve una mischia in area. Nel secondo tempo due occasioni per il Toro, entrambe con Quagliarella: al 3′ con una conclusione che termina fuori non di molto e al 33′ con un tiro che però il portiere del Teramo è bravo a respingere. Buona prestazione di Vesovic, tra i pochi a giocare 90′. VERONA: TONI-GOL, 1-1 CON IL RUBIN KAZAN  - Altra prova convincente invece per il Verona di Andrea Mandorlini, che pareggia in amichevole in rimonta contro un Rubin Kazan molto più avanti nella preparazione atletica (in Russia sta per cominciare il massimo campionato). Nel primo tempo sono infatti i russi a dominare il gioco, specialmente a centrocampo, e a portarsi in vantaggio con Azmoun. Ma nella ripresa, anche grazie ai nuovi entrati, l'Hellas cresce e trova subito il pareggio, ancora con Toni. Tutto il finale di gara è di marca veronese, con numerose occasioni purtroppo non sfruttate. SAMPDORIA A FORZA NOVE CON LA PRO SETTIMO  - Nell'ultimo test di Bardonecchia la Sampdoria ne mette a segno nove contro la Pro Settimo, formazione che milita in serie D. Dopo un minuto di silenzio in memoria dell'ex ds Paolo Borea, Okaka è andato a segno al 9′ deviando in rete un traversone di Gabbiadini. Dopo dieci minuti ancora Okaka in gol, questa volta su un corner di Palombo. Nel primo tempo vanno a segno anche Regini, Sansone, Gabbiadini e Soriano. Nella ripresa Mihajlovic rivoluziona per intero la formazione. Al 7′ arriva la rete del brasiliano Eder, seguito dal compagno Renan. Ha chiuso Obiang. ATALANTA: 13 GOL NEL PRIMO TEST, POKER BOAKYE - Abbuffata di gol per l'Atalanta nella prima amichevole stagionale: a Rovetta contro l'Albinogandino (Promozione) i nerazzurri vincono 13-0. Gran protagonista Boakye, autore di quattro reti nel primo tempo. Nella ripresa si segnalano Bentancourt con una tripletta e Ardemagni con due gol. A segno anche Brienza, Bonaventura, Cigarini e D'Alessandro. CAGLIARI SULL'OTTOVOLANTE CON L'ASIAGO TEAM  - Il Cagliari ha battuto 8-0 l'Asiago team nella quarta e ultima amichevole precampionato giocata dai rossoblù nel ritiro di Sappada. La prima emozione arriva al 13′ quando Sau colpisce la traversa su un calcio di rigore concesso per atterramento di Loi. Il vantaggio sardo arriva al 14′ c on Rossettini, abile a svettare di testa su un calcio d'angolo calciato da Loi. Un minuto dopo Sau sigla il due a zero approfittando di un errore della difesa avversaria. Poi arriva la doppietta di Cossu, al 33′ e al 67′. Nella seconda frazione la squadra di Zeman continua a macinare schemi e gol. Longo riesce a mettere a segno una doppietta e all'83′ arriva l'autogol dello sfortunato Pace. Argomenti amichevoli Leggi i commenti I commenti dei lettori 
SKOPJE - L'Italia completa l'opera al Torneo di Skopje, in Macedonia: gli azzurri battono anche la Polonia 73-65, piazzano un tris di successi in altrettante gare aggiudicandosi la competizione. Per gli azzurri si tratta dell'ottava vittoria in nove partite (quinta consecutiva) in questa prima parte di stagione. "Questo per noi è stato un torneo molto positivo - ha commentato il ct Simone Pianigiani - perchè ci ha portato a giocare fuori casa due gare vere contro Montenegro e Macedonia per finire con una partita, quella di stasera contro la Polonia, che ci ha confermato il fatto che se non siamo concentrati e brillanti per 40 minuti andiamo in sofferenza. La nota positiva, nel momento di difficoltà del terzo quarto, sono i primi canestri veri di Alessandro Gentile, che continua il suo percorso di crescita all'interno del gruppo ma di fatto, con la testa è già dentro. Stasera abbiamo distribuito minuti e tutti hanno dato il proprio contributo. Ora dobbiamo usare il tempo che ci rimane per entrare nei dettagli senza perdere l'identità che ci siamo creati". Il quarto d'avvio serve ad entrambe le squadre per scaldare le gambe dopo le fatiche dei due giorni precedenti. Gli Azzurri sono reduci da due vere battaglie sportive contro Montenegro e Macedonia e ci vuole un po' per carburare. Un solo punto divide le due contendenti alla prima sirena. Nel secondo quarto l'Italia scappa con 7 punti consecutivi di Datome mettendo il naso avanti con convinzione. Di li a poco il massimo vantaggio Azzurro (+13, 26-13) e la chiusura del primo tempo sul 40-29. Il terzo quarto è emblematico e avvalora quanto detto dal ct Pianigiani in questi giorni: se l'Italia molla anche solo per un momento con la testa e viene meno la concentrazione, sono guai. Il break polacco, fatto più che altro di fisico e frustrazione, arriva puntuale come gli Azzurri tirano il fiato. La squadra di coach Taylor arriva fino al -1 (50-49) con un parziale di 18-4. Alessandro Gentile rimette le cose a posto con 8 punti personali (due triple) chiudendo la frazione 60-49 Italia. Domati i polacchi, gli ultimi 10 minuti scorrono via in controllo. La Nazionale farà ritorno domani mattina in Italia, a Trieste, dove rimarrà fino al 6 agosto, giorno in cui gli azzurri si trasferiranno in Sardegna a Cagliari. Dal 3 al 5 agosto a Trieste torneo internazionale con Canada, Bosnia Erzegovina e Serbia. ITALIA-POLONIA 73-65 (14-15, 40-29, 60-49) ITALIA: Gentile A. 16 (5/6, 2/4), Vitali L. 6 (2/3, 0/1), Poeta 1, Cusin 5 (1/2), Datome 14 (4/8, 2/5), Cervi 2 (1/3), Magro 2 (1/2), Cinciarini 8 (4/6, 0/1), Gentile S. 8 (0/3, 2/3),  Moraschini 2 (1/2, 0/1), Pascolo, Della Valle 3 (0/1, 1/1), Aradori 6 (3/7), Polonara (0/1, 0/2). All: Pianigiani. POLONIA: Skibniewski 2 (1/2, 0/4), Cel 13 (5/8, 1/2), Snieg ne, Zamojski 6 (2/2, 0/5), Szewczyk 10 (1/1, 2/3), Karnowski 3 (1/2), Waczynski 15 (6/8, 0/2), Gielo 5 (2/3, 0/1), Hrycaniuk 7 (2/3), Laczynski (0/1), Mokros ne, Michalak 4 (2/6). All: Taylor ARBITRI: Cvetanoski, Gjoreski, Petrovic NOTE: Tiri da due Ita 22/44, Pol 22/36. Tiri da tre Ita 7/18, Pol 3/17. Tiri liberi Ita 8/10, Pol 12/20. Rimbalzi Ita 28, Pol 28. Assist Ita 9, Pol 17. Antisportivo ad Alessandro Gentile (26esimo, 50-40). Argomenti basket italbasket Leggi i commenti I commenti dei lettori 
None Leggi i commenti I commenti dei lettori 
Erano le 20.15 del 28 luglio 2013, esattamente un anno fa, quando il bus di pellegrini di Pozzuoli volò giù dal viadotto Acqualonga della Napoli-Bari nel comune di Monteforte Irpino. Ci furono 40 morti e solo otto superstiti, una strage della strada senza precedenti. Ora ricorre un anniversario amaro per una sciagura più pesante del naufragio della Costa Concordia: un anno dopo i familiari delle vittime chiedono ancora giustizia. Ci sono stati tre arresti per le false revisioni alla Motorizzazione di Napoli: perché si è scoperto che il bus non era mai stato sottoposto a controlli, nonostante avesse macinato migliaia di chilometri. Quella maledetta sera saltarono i freni dopo che si spezzò il sistema di trasmissione del mezzo, l'autista Ciro Lametta si ritrovò al volante di un bus impazzito: provò a rallentare la folle corsa facendo leva sulle barriere laterali dell'autostrada che invece si sbriciolarono provocando il tragico volo. Tra i sette indagati nell'inchiesta della Procura di Avellino ci sono anche i dirigenti della società Autostrade per l'Italia: le perizie hanno consentito di scoprire che le barriere di protezione non erano fissate all'asfalto perché i perni che le avrebbero dovuto bloccare nel corso degli anni erano stati corrosi dal sale utilizzato contro neve e ghiaccio. Il prossimo 18 settembre inizierà il processo davanti al tribunale civile, trecento familiari delle vittime chiedono i danni ma aspettano anche che sia fatta piena luce sulle responsabilità. Dagli elementi finora raccolti dal procuratore Cantelmo si può già dire che la strage poteva essere evitata. Nel giorno dell'anniversario il sindaco di Monteforte, Antonio De Stefano, che ha ancora negli occhi le scene di sangue e di dolore, parteciperà a Pozzuoli alla cerimonia di commemorazione delle vittime. "C'è stata grande solidarietà da parte della nostra comunità  -  ha detto il sindaco De Stefano  -  è stata una tragedia che ci ha colpito direttamente e che non potremo mai più dimenticare". Su un albero sotto il viadotto della morte ci sono fiori e lumini con le foto delle vittime. "Perché  -  dicono i familiari  -  nessuno dimentichi quello che è successo". Argomenti provincia avellino 
