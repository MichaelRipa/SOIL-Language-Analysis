CANNES - Primi verdetti alla 67ma edizione del Festival di Cannes. Alla vigilia della  proclamazione dei vincitori del concorso ufficiale, sono stati assegnati i premi della  sezione Un Certain Regard , tradizionalmente termometro degli umori della Croisette. E ha trionfato Fehèr Isten (White God ) dell'ungherese Kornèl Mundruczò. Fuori dal palmares sono rimasti almeno tre titoli di valore come il greco Xenia , il francese La camera blu e Incompresa di Asia Argento che pure oggi ha incassato recensioni eccellenti dalla  stampa anglosassone.  La giuria presieduta da Pablo Trapero e composta  da Peter Becker, Maria Bonnevie, Gèraldine Pailhas e Moussa Trourè ha  poi attribuito il Premio della Giuria allo svedese Turist di Ruben Ostlund, mentre a The Salt of the Earth di Wim Wenders è andato il Premio Speciale. Ai tre giovani registi  francesi (Marie Amachoukeli, Claire Burger, Samuel Theisdel) del film  d'apertura, Party Girl , è stato assegnato un "Ensemble Prize", mentre l'aborigeno David Gulpilil, protagonista di Charliès Country dell'australiano Rolf de Heer, ha vinto come migliore attore. Il film è co-prodotto dalla Fandango di Domenico Procacci. Praticamente senza storia la Quinzaine des Rèalisateurs : il vero vincitore è Les Combattants , opera prima di Thomas Cailley, che si aggiudica ben tre premi, il Prix SACD, Label Europa Cinema e Art Cinema Award. Prix Illy per il miglior cortometraggio a Sem coracao di Nara Normande e Tiao e Menzione speciale per Trece si prin perete di Radu Jude. Va a Winter's Sleep di Nuri Bilge Ceylan il premio Fipresci di Cannes 67. La Federazione Internazionale della Stampa Cinematografica ha scelto dunque tra i titoli del concorso il film-fiume (196') del maestro turco, accreditato anche per il palmares di domani. Per quanto riguarda le altre sezioni, il Fipresci di Un Certain Regard va a Jauja dell'argentino Lisandro Alonso, mentre Love at First Fight del francese Thomas Cailley vince tra le opere presentate alla Quinzaine des Rèalisateurs . Argomenti cannes 2014 

None Leggi i commenti I commenti dei lettori 
Nuova impresa del quintetto di Pillastrini. I gialloblu della Manital Pms si sono imposti 83 a 71 su Trento nella terza gara dei playoff promozione disputata davanti al pubblico amico del Palaruffini stipato in ogni ordine di posto (quattromila i biglietti venduti). Tutto merito di un terzo quarto fantastico (15 a 2 il parziale che ha stordito i trentini). I torinesi conducono ora per 2 a 1 e basterà loro aggiudicarsi la gara quattro, in programma domenica di nuovo sul parquet amico, per garantirsi l'accesso alla finale che vale la promozione nella massima serie. MANITAL PMS TORINO-AQUILA BASKET TRENTO 83-71 (13-15, 37-32, 63-48) TORINO: Mancinelli 19 (6-8, 2-4), Evangelisti 16 (1-3, 2-4), Baldasso ne, Sandri 5 (1-1, 1-3), Amoroso 11 (0-6, 4-6), Wojciechowski 14 (5-6, 0-2), Steele 6 (0-2, 2-5), Bowers 6 (1-1, 0-3), Gergati 6 (1-4), Bianchi ne. All. Pillastrini. Ass. Comazzi, Canella. TRENTO: Triche 18 (3-9, 3-7), Pascolo 16 (6-10, 1-2), Baldi Rossi 8 (4-7, 0-2), Forray 7 (1-4, 1-3), Fiorito, Molinaro ne, Santarossa 6 (3-3), Elder 5 (1-1, 1-2), Lechthaler 2, Spanghero 9 (0-1, 3-9). All. Buscaglia. Ass. Cavazzana. NOTE - Torino: Tiri Liberi: 17/21  -  Rimbalzi: 36 22+14 (Amoroso 11)  -  Assist: 18 (Steele 12). Trento: Tiri Liberi: 8/11  -  Rimbalzi: 27 21+6 (Baldi Rossi 9)  -  Assist: 14 (Spanghero 4) Argomenti basket serie a2 palaruffini 
