MILANO – Dopo l’esaltante vittoria in campionato contro Cantù , Milano torna con i piedi in terra cadendo al PalaDesio (74-80) contro i i turchi del Fenerbahce nella prima giornata di ritorno della prima fase di Eurolega. Un ko che allontana forse definitivamente le speranze di acciuffare il 3° posto nel girone di Eurolega, ma che comunque consente all’Olimpia di restare ancora saldamente da sola in quarta posizione, ultima piazza disponibile per entrare nella Top 16. Fenerbahce, vittoria meritata – La squadra di Obradovic vince con merito piazzando tre uomini in doppia cifra (Hickman, Bjelica e Erden). A Milano non basta limitare (9 punti) il capocannoniere della competizione, Goudelock, con Moss e Hackett. L'Ulker attacca bene l’area e se non fosse per i tanti punti sperperati dalla lunetta (7/18 ai liberi dopo 20' di gioco, 18/30 al termine) il distacco sarebbe anche maggiore delle 7 lunghezze che il tabellone attribuisce al Fenerbahce all’intervallo. [[ge:rep-locali:repubblica:101078848]] Milano, rimonta illusoria – Il quarto fallo di Moss in avvio di ripresa - secondo tempo che l'Olimpia gioca senza Gentile bloccato dalla schiena - pesa come un macigno su Milano. Senza la pressione dell'americano, la difesa sbanda ulteriormente e quando Banchi ferma il gioco a metà terza quarto, l’Olimpia è sotto di 12 (il massimo svantaggio sarà di -15). Fallito l’esperimento con doppio play (Ragland nullo come i punti a referto), Hackett prende in mano le redini dell’attacco. Complice un Brooks scatenato nell'ultima frazione (10 punti sui 17 totali, miglior realizzatore), l'Armani risale fino al -4. Proprio a Hackett però manca il guizzo decisivo per riportarla in parità. L’Ulker la chiude ai liberi, stavolta realizzandoli con freddezza. MILANO-FENERBAHCE 74-80 (21-23, 44-37; 62-49) Ea7 Milano : Ragland, Brooks 17, Gentile 6, Gigli ne, Cerella 1, Melli 9, Meacham ne, Kleiza 8, James, Hackett 9, Samuels 13, Moss 11. All.: Banchi. Fenerbahce : Goudelock 9, Hickman 14, Bjelica 11, Erden 12, Mahmatoglu ne, Bogdanovic 7, Cetin ne, Savas ne, Zoric 5, Vesely 9, Sipahi 6, Preldzic 7. All.: Obradovic. Arbitri : Rocha, Radovic, Zashcuk. Note – Tiri liberi: EA7 12/27, Ulker 8/20. Tiri da 3 punti: EA7 16/22, Ulker 18/30. Rimbalzi: EA7 34, Ulker 41. Usciti per 5 falli: nessuno. Falli tecnici: Cerella a 29′ 23”. Falli antisportivi: nessuno. Spettatori: 7.000. Classifica gruppo C dopo 6 giornate: Barcellona 12; Panathinaikos, Fenerbahce 8; EA7 Armani Milano 4; Bayern Monaco, Turow Zgorzelec 2. Prossimo turno (27-28 novembre): Panathinaikos-Bayern, Barcellona-Milano, Fenerbahce-Turow Zgorzelec. Argomenti basket basket eurolega olimpia milano Leggi i commenti I commenti dei lettori 
La prevenzione si fa con la psicoterapia: con vantaggi e risparmi.  Lo dicono i più recenti studi internazionali: se ne parla oggi e domani, dalle 9 alle 18, nell'aula magna "Dogliotti" delle Molinette. Il convegno “La psicoterapia nei Dsm (dipartimenti di salute mentale) e nei SerD (servizi per le dipendenze): efficacia dei trattamenti e organizzazione dei servizi”, organizzato e presieduto dal professor Secondo Fassino, direttore di Psichiatria e del Centro disturbi comportamento alimentare delle Molinette-Città della Salute. In particolare nel campo delle psicosi, dei disturbi della personalità e delle sindromi depressive, le ultime ricerche stanno dimostrando che il fattore di prevenzione più importante è quello del sostegno terapeutico a pazienti e alle famiglie: insieme con un accorto impiego di psicofarmaci, questo contribuisce ad evitare nuove ospedalizzazioni e ricadute dei pazienti. Le stesse valutazioni sono fatte nel trattamento dei disturbi d’ansia, disturbi da dipendenza da sostanze e/o da comportamenti alimentari, disturbi di personalità. Nel Regno Unito, ad esempio, è in corso un'importante sperimentazione iniziata nel 2009 e in programma fino a fine anno, che sta dimostrando come la psicoterapia di disturbi d’ansia depressivi a carico di servizi pubblici sia economicamente vantaggiosa e si autofinanzi mediante la riduzione dei costi indotti da tali disturbi. Anche a Torino sono in corso di completamento "ricerche–intervento" cliniche, condotte da aziende sanitarie e università, dove si rileva che associare la psicoterapia a terapie farmacologiche e di riabilitazione abbassa la durata delle degenze ospedaliere, e quindi i costi, nonchè la durata delle fasi acute e subacute delle malattie. Argomenti psichiatria prevenzione molinette città della salute torino piero fassino 
Stava pulendo i vetri delle finestre quando ha perso l'equilibrio ed è caduta  nel vuoto. È morta così, intorno alle 19.30, dopo un volo di diversi metri,  un'anziana di 80 anni. La signora, malata di alzheimer, sarebbe rimasta sola in  casa quando ha deciso di iniziare a occuparsi delle pulizie, sporgendosi dalle  finestre della propria abitazione in via Nocera Umbra, zona Furio Camillo. Sul posto, oltre agli agenti del commissariato di zona e a quelli della  scientifica, sono arrivati in pochi istanti anche i sanitari del 118. Per la  donna, però, non c'è stato nulla da fare: troppo violento l'impatto con  l'asfalto. Dopo qualche minuto sono arrivati anche i parenti della vittima,  stesa a terra con lo strofinaccio ancora stretto in mano. Poco prima del tragico  incidente, qualche passante spaventato avrebbe cercato di richiamare  l'attenzione della signora, tentando di salvarle la vita. Argomenti roma municipio vii 
None Leggi i commenti I commenti dei lettori 
