E' stata, senza dubbio, l'edizione di Suor Cristina, che alla fine ha vinto anche il titolo di The Voice of Italy, seconda edizione, con il 62% delle preferenze. Dopo la proclamazione, e prima di cantare nuovamente, ha spiazzato tutti chiedendo e ottenendo di recitare il Padre Nostro tutti insieme. La giovane religiosa siciliana ha sorpreso, commosso e divertito i telespettatori italiani e di tutto il mondo, grazie a YouTube, dove il suo video è stato visualizzato, ad oggi, più di 50 milioni di volte. "Spero che tu possa cambiare le cose e dare un esempio importante, e lo dico da ateo" è stata la dedica del suo coach, dopo la vittoria. FOTO: DUETTO PER J-AX E SUOR CRISTINA J-Ax, nuovo acquisto della squadra di The Voice al fianco di Piero Pelù, Noemi e Raffaella Carrà, al posto di Riccardo Cocciante, con le sue frasi lapidarie - ribattezzate #jaxforismi su Twitter e subito diventate un istant book - e la partecipazione appassionata e commossa alla gara, è stato l'altra rivelazione dell'edizione. Significativa a questo riguardo la sua posizione nel Socialscore di Tvzap , l'indice che misura la popolarità sui social network, dove è rimasto stabile in posizioni altissime per tutta la durata della trasmissione. Al vincitore finale del talent musicale  di Rai2, scelto attraverso il meccanismo del televoto, in  premio un contratto di esclusiva con la casa discografica Universal  Music. Oltre alla 'coppia di fatto' Suor Cristina/J Ax, per Piero Pelù c’è il rocker Giacomo Voli, per Raffaella Carrà il  fiorentino Tommaso Pini, dal timbro di voce inconfondibile, per Noemi la giovane e grintosa Giorgia Pino. Ospiti internazionali, dai Clean Bandit ai popolarissimi 5 Seconds of Summer, e una partecipazione massiccia sui social, dove i giudici scherzano tra loro - Noemi posta una vecchia foto di J-Ax vestito da donna che ottiene diecimila retweet in pochi minuti - e il Cardinal Ravasi dedica un pensiero a Suor Cristina "Se commettiamo ingiustizia, Dio ci lascerà senza musica. (Cassiodoro) # tvoi ". GUARDA: IL FOTORACCONTO DELLA FINALE Dopo l'eliminazione di Giorgia Pino e di Tommaso Pini, lo scontro finale è tra il rocker Giacomo Voli e Suor Cristina. La sfida è sul 'pezzo forte' di ciascun concorrente nel corso dell'edizione: What a feeling dalla colonna sonora di Flashdance per la concorrente del team J- Ax, Vivere il mio tempo , celebre brano dei Litfiba per Giacomo Voli. Poi è compito del televoto proclamare il vincitore della seconda edizione. Per chi li volesse ascoltare o ri-ascoltare, i brani inediti di Suor Cristina, Tommaso Pini, Giacomo Voli e       Giorgia Pino saranno disponibili in esclusiva streaming da domani       su Cubomusica.it, dove sarà possibile ascoltare in       streaming anche l'album con tutte le esibizioni live       della puntata finale. Argomenti the voice of italy suor cristina 
ROMA - Premesse ampiamente mantenute al Golden Gala-Pietro Mennea, in corso allo stadio Olimpico di Roma. Nella gara del salto in alto, la piu’ entusiasmante del programma, il qatariano Mutaz Essa Barshim ha vinto un grande duello contro l’ucraino Bohdan Bondarenko, superando al primo tentativo i 2.41, nuovo primato asiatico e record mondiale stagionale. TALENTO E RECORD - Tanti i campioni che hanno preso parte alla gara. Ma a trionfare è stato, appunto, Brashim, campione mondiale indoor, che ha realizzato la miglior misura mai registrata sul suolo italiano, ovviamente record del Golden Gala. Alle sue spalle il mai domo Bondarenko, campione del mondo outdoor. L’ucraino  ha impressionato almeno quanto Barshim, lasciando la vetrina all’avversario dopo aver superato i 2.34, per ripresentarsi in pedana all’assalto della vittoria e del possibile record europeo, a 2.43. E per tre volte Bohdan ha fatto trattenere il fiato, andando vicinissimo all’impresa. Nella miglior gara di salto in alto mascihle mai vista in Italia, l’azzurro Marco Fassinotti ha superato i 2.24 alla seconda prova, prima di gettare la spugna sui 2.28, un risultato ottenuto pochi giorni fa a Bedford. PODIO PER KYNARD - Sotto le attese l’altro grande della specialita’, il campione olimpico di Londra Ivan Ukhov, arresosi a 2.34 dopo aver valicato i 2,28. Il terzo posto e’ andato cosi’ allo statunitense Erik Kynard, altro indomito agonista, che ha guadagnato il podio romano con 2.31. GATLIN TRIONFA NEI 100 METRI - Senza Usain Bolt, ai box per infortunio, e’ Justin Gatlin il piu’ veloce nei 100 metri al Golden Gala-Pietro Mennea. Lo sprinter Usa oro ad Atene 2004, e vincitore anche nella scorsa edizione (l’unico capace di battere Bolt nella scorsa stagione), ha corso in 9”91. Al secondo posto il giamaicano Nesta Carter (10”02), terzo il britannico Adam Gemili (10”07). Argomenti atletica leggera golden gala Leggi i commenti I commenti dei lettori 
SASSARI - Milano batte ancora Sassari e vede la finale dei playoff di basket.  Il 63-56 finale per l’EA7 permette agli uomini di coach Banchi di avere il match point. Nella serie, infatti, i lombardi conducono 3-1. LANGFORD E GENTILE TRASCINATORI - Nella bolgia del Palaserradimigni la partenza e’ a pieno ritmo. La difesa di Milano e’ molto fisica, Sassari cerca di rispondere con l’agilita’, ma il primo break e’ per gli ospiti: 13-8 al 5′. Sacchetti esce dalla panchina e segna la tripla che sblocca mentalmente i padroni di casa. La partita si fa estremamente equilibrata grazie alle rotazioni che danno ragione al coach dei sardi: 21-20 Milano dopo 10′. Ci vogliono piu’ di due minuti per vedere i primi canestri del secondo quarto, poi le prodezze di Moss e Gordon infiammano il palasport. Marques Green pasticcia due volte di fila in attacco e Milano allunga di nuovo: 29-22 per gli ospiti al 15′. Black out offensivo del Banco, Langford porta l’Olimpia a +10: 34-24 al 16′. Un arbitraggio discutibile innervosisce il match. A meta’ gara e’ 36-28 per Milano. SASSARDI PERDE LA MIRA - Si riparte con un fallo tecnico di Caleb Green, ma Milano spreca l’occasione. Sassari prova a penetrare di piu’ e si rifa’ sotto: 39-36 al 25′. Ora il Banco di Sardegna difende col coltello tra i denti e “sporca” le percentuali dell’EA7, ma l’mvp della regular season – Drake Diener – non segna piu’ dal perimetro, e cosi’ a Sassari manca la sua arma migliore. A 10′ dalla fine Milano conduce 48-42. Sono evidenti le difficolta’ prodotte dalla difesa milanese, semplicemente asfissiante. Sassari ha perso la mira e Milano resta sempre avanti: a 5′ dalla fine l’EA7 e’ avanti 52-49. Ogni volta che i sardi si avvicinano Gentile e soci li ricacciano indietro. Troppa EA7 per un Banco che nel momento piu’ importante della stagione registra un’involuzione offensiva preoccupante. Finisce 63-56 per Milano. BANCO DI SARDEGNA SASSARI: M.Green 3, C. Green 10, Devecchi, Chessa ne, Gordon 4, T.Diener 8, Sacchetti 5, D.Diener 10, Vanuzzo ne, Eze 12, Thomas 4. Allenatore: Sacchetti. EA7 EMPORIO ARMANI MILANO: Gentile 15, Cerella, Melli 2, Hackett, Kangur 3, Langford 17, Samuels 13, Toure’ ne, Wallace 4, Lawal, Moss 9, Jerrells. Allenatore: Banchi. ARBITRI: Cerebuch-Sardella-Filippini. NOTE: parziali 20-21, 28-36, 42-48. Tiri liberi: Banco di Sardegna 8/10, Emporio Armani 10/14. Usciti per cinque falli: Hackett. Argomenti basket serie a basket play off 2014 olimpia milano sassari basket Leggi i commenti I commenti dei lettori 
NAPOLI - "Scrivere nella lingua del presente un pezzo del passato che non vogliamo perdere". Fa parte del nostro ieri il Giovane Holden di G.D.Salinger, appena pubblicato con una nuova traduzione. Sul palco del Teatro San Carlo, a Napoli, davanti a una sala gremita, lo scrittore Alessandro Baricco ha letto alcune pagine di questo libro che lo ha fortemente influenzato. Si chiama Holden, infatti, la scuola di scrittura che ha fondato a Torino. In serata il sipario dello storico teatro di Napoli si è alzato per dare voce a uno degli scrittori italiani più amati. Non è mancato un riferimento al Teatro San Carlo, recentemente commissariato. "Come la  nuova traduzione di un libro - ha detto - come il San Carlo, che è stato  Hollywood, era il posto in cui in tutto il mondo si faceva meglio il  teatro musicale. Salviamo i teatri, mettiamoli al centro del mondo" . [[ge:rep-locali:repubblica:88171841]] Il teatro quindi non solo per allestire spettacoli, ma anche per leggere libri e spiegarli al pubblico. Un lungo racconto che è stata quasi una lezione per riscoprire il fascino di G.D.Salinger. Il romanzo, scritto nel 1951, ha influenzato l'immaginario stilistico del Novecento e molte generazioni di lettori. Baricco ha ricordato che il titolo originario, The Catcher in the Ry e, nasce da uno dei passaggi più importanti del libro quando, interrogato  dalla sorella Phoebe su cosa voglia veramente fare da grande, risponde,  ispirandosi alla scena evocata dalla poesia di Burns. Il protagonista spiega che vorrebbe diventare "colui che salva i  bambini, afferrandoli un attimo prima che cadano nel burrone, mentre  giocano in un campo di segale". Frasi che descrivono perfettamente lo stato d'animo di un adolescente con la mente piena di pensieri e di immaginazione. L'ultima traduzione del testo del Giovane Holden in Italia è stata affidata a Matteo Colombo e pubblicata da Einaudi. Il protagonista del romanzo è Holden Caulfield, un sedicenne americano proveniente da una famiglia benestante. Il ragazzo racconta con leggerezza gli episodi della sua vita, ma riesce a comunicare in modo profondo stati d'animo e situazioni. Baricco ha ricordato la visita del ragazzo, appena bocciato, al suo ex professore di storia Spencer, uomo che nonostante la sua età  avanzata suscita in lui un sentimento di simpatia. Sono numerosi i personaggi che Holden incontra e alla fine del libro confessa che tutti quelli di cui ha parlato gli mancano. Resta attaccato al suo passato. "Perché per Salinger raccontare è un modo per attaccarci ancora di più alle cose che non vogliamo", ha spiegato Baricco. Per questo scrive: "Non raccontate mai niente a nessuno. Se lo fate poi incomincia a mancarvi chiunque". Argomenti giovane holden repubblica delle idee alessandro baricco 
None Leggi i commenti I commenti dei lettori 
None Leggi i commenti I commenti dei lettori 
La polizia municipale ha passato oggi al setaccio la zona dell'ospedale Civico a caccia di posteggiatori abusivi. I controlli sono stati eseguiti nelle vie adiacenti l'ospedale e nell'area del pronto soccorso, in particolare nelle vie Tricomi, Parlavecchio e Lazzaro, da quattro pattuglie, di cui una dotata di apparecchiatura "street control" ed una in abiti civili. Alla vista degli agenti i posteggiatori abusivi si sono dati alla fuga, mentre sono state sanzionate le diverse irregolarità riscontrate nella sosta, in particolare, sui marciapiedi, in corrispondenza dell'incrocio e sulle strisce pedonali. In totale, sono state elevate 60 contravvenzioni e quattro auto sono state prelevate con autogrù. I controlli, fanno sapere dal comando della Polizia municipale, proseguiranno nei prossimi giorni con pattuglie dotate di street control (Nella foto di Mobilita Palermo un blitz dei vigili nella zona del Policlinico) Argomenti posteggiatori abusivi palermo ospedale civico 
VENERDI' 6 Cielo :  sereno o poco nuvoloso, poi nuvoloso a tratti nella giornata sulla costa dell'estremo Ponente per localizzate nuvole basse o anche in montagna nel pomeriggio per cumuli a evoluzione diurna. Vento : di direzione variabile 5-15 nodi, una prevalenza intorno Est. Mare : poco mosso, localmente mosso in mattinata. Temperature : minime stazionarie (sulla costa fra 14° e 17°), massime in aumento (sulla costa fra 22° e 24°, fino a 25°-27° nei fondovalle interni). [[ge:rep-locali:rep-genova:88169875]] SABATO 7 Cielo : soleggiato o poco nuvoloso. Vento : variabile 5-15 nodi, una prevalenza da Est-Nord Est più a Ponente. Mare : poco mosso, raramente mosso. Temperature : minime stazionarie, massime ancora in aumento (fra 25° e 28° sulla costa, fino a 27°-29° nelle bassure interne). DOMENICA 8 Cielo : sereno o poco nuvoloso, cumulaglia innocua di pomeriggio sui monti. Vento : variabile 5-15 nodi, brezze sulla costa. Mare : poco mosso. Temperature :  in aumento (massime fra 26° e 28° sulla costa, fino a 29°-30° nell'interno a bassa quota). ---------------- Previsioni di Achille Pennellatore per l'Associazione ligure di Meteorologia (www.centrometeoligure.it) - Videoprevisioni di Francesco La Spina Argomenti caldo genova caldo liguria meteo liguria meteo genova achille pennellatore 
