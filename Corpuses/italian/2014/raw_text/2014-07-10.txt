ETTORE Scola è in piena Bohème. Dall'inizio del mese si è trasferito a Torre del Lago (ha un appartamento nello stabile di fianco a villa Puccini, vista Massaciuccoli) per montare l'allestimento che gli ha affidato il Pucciniano. Debutto sabato 26 luglio nel Teatro all'aperto, repliche 2, 10, 15, 22 agosto: in scena Daniela Dessì, Fabio Armiliato, Alessandro Luongo, Alida Berti, dirige Valerio Galli. Le prove non gli lasciano respiro. Preso dal suo lavoro con il coro, mentre la troupe Rai di " Prima della prima" lo tallona ininterrottamente, Scola riesce a prendersi una pausa per raccontare come sarà la sua Bohème. Il suo secondo incontro professionale con la lirica (il primo è stato Così fan tutte di Mozartal Regio di Torino nel 2003), a mezzo secolo esatto dal suo debutto come regista cinematografico. "Un vero melomane non posso proprio definirmi. Però, da spettatore di media frequenza quale sono, i titoli importanti li conosco tutti", confessa l'autore di pellicole entrate nella storia del cinema quali C'eravamo tanti amati, Una giornata particolare, La famiglia, chesonostate, assieme a Ballando ballando, candidate all'Oscar. A vedere i bozzetti, questo suo Puccini sembra molto ligio alla tradizione. "Il regista di cinema deve infatti frenare la smania di propositi innovativi che lo coglie non appena gli viene offerta un'opera. Perciò la mia filosofia è toccare Bohème il meno possibile. Attualizzarla non ha senso. È già di per sé moderna, ieri come oggi. Lo è la musica, lo sono i sentimenti che suscita. D'altronde i suoi quattro protagonisti che condividono una monocamera, impegnati senza sosta nella ricerca di piccoli lavori precari (qualche ripetizione agli scolari più ciuchi, l'ideazione di manifesti pubblicitari e di locandine per il cabaret, la vendita di vecchi libri), hanno forse bisogno di essere modernizzati? Umiltà e buonsenso devono essere le uniche guide per il regista lirico". Perché ha accettato Bohème? È un titolo che sente vicino? "Certo, mi colpisce il suo carattere intimista, affine a quel che ho sempre fatto nel cinema. Avessi avuto la proposta di un'opera monumentale o di soggetto orientale, mi sarei trovato fuori luogo. Le scenografie sono firmate dall'architetto Luciano Ricceri, mio collaboratore fisso; era con me anche per Mozart. Abbiamo calcato, arricchito l'ambientazione francese dell'opera affinché il pubblico possa sentirsi parte del fermento artistico, poetico, giornalistico che nella seconda metà dell'Ottocento rendeva Parigi capitale culturale del mondo. Questo, malgrado Puccini non vi avesse mai messo piede quando decise di ispirarsi al romanzo di Murgerper Bohème. Tuttaviagliannitrascorsi al conservatorio di Milano e i ricordi delle improvvisazioni musicali nate in casa del suo maestro Ponchielli, con suoni caotici e striduli, quasi delle jam sessions ante litteram, dettero a quell'ambientazione una credibilità artistica tale da far dire a Debussy che nessuno ha mai ritratto Parigi meglio di Puccini". Non è una faticaccia per un cineasta costringersi dentro le gabbie della drammaturgia operistica? "Per nulla. Il regista di cinema non vi si sente affatto privato della libertà. Già con Mozart me ne ero convinto, tanto che avrei voluto replicare subito l'esperienza. Ma fino ad adesso non ce n'è stata più occasione. Del resto confrontarsi con la lirica è come avere la colonna sonora già pronta prima di cominciare a girare un film". E per le musiche dei suoi film lei ha potuto contare su un compagno di strada eccezionale come Armando Trovajoli. "Con lui lavoravamo così: gli davo da leggere il copione in maniera che lui preparasse la musica in anticipo, il che poi era un aiuto preziosissimo durante le riprese. Se intervenivo durante la composizione? Era uno scambio di idee semplice, naturale, proficuo: ascoltavo le sue tante proposte, sceglievo quelle che più mi convincevano, talvolta suggerivo qualcosa io". Tornando alla lirica: di sicuro i cantanti sono meno duttili degli attori, no? "È un luogo comune non più vero. Le nuove generazioni sono liete di venire guidate nella recitazione, nella postura. Molto più faticoso sarebbe stato aver a che fare con Pavarotti, forse". Argomenti interviste spettacoli interviste firenze ettore scola 
Quarant'anni di lavoro cancellati con poche righe calate dall'alto, senza alcun preavviso e soprattutto senza alcuna motivazione. Il Tar di Parma chiuderà dal primo ottobre per effetto del decreto legge sulla Pubblica amministrazione che ha stabilito la soppressione di tutte le sedi staccate dei tribunali amministrativi regionali. Ormai tra magistrati, avvocati e personale di palazzo Pallavicino le speranze in una marcia indietro del governo sono sempre più flebili. Ma più che rassegnazione, restano rabbia e amarezza. E anche la volontà di rompere il silenzio con cui le istituzioni hanno accolto questa grave perdita per il territorio parmense. "La chiusura del Tar di Parma. A chi giova?" è il significativo titolo del dibattito organizzato nella sede del circolo "Il Borgo" a cui ha partecipato Angela Radesi, presidente del Tar di Parma. Ed è proprio lei a voler dare una risposta, dura e lontana da qualsiasi retorica conciliante, a quel "cui prodest?": "Le sezioni staccate dei tribunali amministrati regionali sono previste dall'articolo 125 della Costituzione e rispondono a due esigenze: rendere più accessibile l'approccio alla giustizia per i cittadini e rendere più efficace il controllo degli organi della pubblica amministrazione. Evidentemente queste cose non si vogliono più". Ringraziando "Il Borgo" per la sensibilità dimostrata nel vuoto di solidarietà da parte delle istituzioni, la presidente ha espresso tutto il suo dolore per una decisione calata come una doccia fredda sul mondo della giustizia. Irrituale l'utilizzo del decreto legge, incostituzionale la mancata concertazione, irragionevoli le spiegazioni cercate a cose fatte. Chiude una sede che lavora bene, con conseguenti disagi per i cittadini e per l'amministrazione della giustizia. Senza alcuna reale ricaduta positiva sui costi. "Non avrei mai potuto pensare, a un anno dal mio insediamento, che avrei dovuto discutere di un avvenimento così drammatico - ha dichiarato Radesi - in poche righe vengono liquidati quarant'anni di lavoro di avvocati e magistrati che insieme hanno costruito il meraviglioso percorso della giustizia amministrativa, che garantisce il dialogo del privato con l'amministrazione pubblica e la trasparenza degli atti". Radesi ha puntato il dito anche contro l'assenza delle istituzioni: "Sono stati tutti latitanti". L'unica fascia tricolore presente dall'inizio del convegno era quella indossata dall'avvocato Santo Gnoni in rappresentanza del Comune di Reggio Emilia. Intervento che ha reso ancor più evidente l'assenza del sindaco Federico Pizzarotti. A metà dibattito, però, qualcuno è arrivato a farne le veci: l'assessore al Bilancio Marco Ferretti, con fascia tricolore d'ordinanza. (maria chiara perri) Argomenti tar parma 
ORMAI la chiamano "la signora Lindo Ferretti". Per scherzo, è ovvio. Perché se c'è una cosa che Angela Baraldi ha fatto sostituendo l'ascetico cantante sia nella reunion dei Cccp che dei Csi  -  stasera dal vivo tra le architetture di Rogers in piazza della Resistenza a Scandicci, dove inaugura il Frikketonica Festival (ore 21, ingresso libero): sul palco Gianni Maroccolo, Massimo Zamboni, Francesco Magnelli, Giorgio Canali  -  è quello di non scimmiottare colui che l'ha preceduta. "Io sono senza dubbio qualcosa di diverso  -  spiega la cantante e attrice bolognese con la sua inconfondibile voce roca  -  mi avvicino a quel repertorio con la venerazione della fan e con l'attitudine da interprete. Mi sono buttata nei Cccp in modo totalmente divertito, senza pensare che sarebbe stato un lungo viaggio fino ai Csi". Qual è stata secondo lei la peculiarità dei Csi? "Credo che il valore del Consorzio vada al di là della musica in senso stretto: per questo non puoi coverizzare le loro canzoni, ma devi aderirvi con lo spirito e con il corpo. Come i Cccp, i Csi hanno saputo raccontare la storia dei loro tempi, ma lo hanno fatto in modo diverso, con un approccio forse più religioso che io però non seguo. Io sono rapita in modo molto animale e laico dalla bellezza di quelle canzoni". Queste due esperienze così forti che influenza hanno avuto sul suo modo di essere artista? "Innanzitutto ho ripreso a suonare dal vivo con un gruppo: ne ho preso in prestito uno come i Csi, che fa cose spaziali. Questo significa essere tornata in contatto con la gente: ne avevo bisogno. Da tempo sto lavorando a nuove canzoni proprio con Giorgio Canali, produttore che ha un approccio differente rispetto alle mie passate esperienze". Lei ha debuttato direttamente nel mainstream grazie a Lucio Dalla. Poi ha fatto il percorso inverso a tanti suoi colleghi, entrando a far parte della scena indipendente. "Non ero pronta alla dimensione solista e ad un certo punto non sono riuscita più a gestirla. Di quel periodo mi mancano le persone, le esperienze umane con Dalla, De Gregori. Ma non la dimensione del mainstream. Sono un pigra che però ha vissuto svolte clamorose grazie a botte di fortuna: anche l'esperienza con Quo vadis, babyè stata puro destino". Cosa le ha insegnato il lavoro con Dalla? "Lucio aveva un atteggiamento dissacrante ma con una saggezza. Un suo consiglio? "Angela, devi capitalizzare il dolore. Ti fa guadagnare un casino di soldi"". Argomenti interviste spettacoli interviste firenze angela baraldi 
None Leggi i commenti I commenti dei lettori 
None Leggi i commenti I commenti dei lettori 
Un pastore digitale, una macchina ad aria compressa, case di lana di pecora e progetti per arrivare fino a  Marte. L'innovazione a Cagliari parte dalle tradizioni antiche per trasformarsi in energia di futuro. Cultura, entusiasmo e orgoglio. Sono le parole chiave di questa tappa del tour di RNext, la Repubblica degli innovatori. Lo spettacolo, curato da Riccardo Luna, arriva a 'Casteddu' e per la prima volta è in piazza, precisamente a Piazza Castello, per l'occasione libera dalle macchine e aperta a tutti i cittadini. La serata inizia con il Saluto alla Città del sindaco Massimo Zedda con il presidente della Regione Francesco Pigliaru, poi "La macchina della conoscenza", la conferenza scenica di Ezio Mauro dedicata al futuro del giornalismo. [[ge:rep-locali:repubblica:91252085]] Ospiti di Rnext i sognatori, i makers e gli scienziati locali, ma anche personaggi e volti noti che portano lo spirito della Sardegna in tutta Italia ed Europa. C'è anche chi in città è appena arrivato ma ha intenzione di restare e conquistare l'affetto degli abitanti, come Zden? k Zeman che, in un insolito dialogo con Renato Soru, fa capire dal palco di Piazza Palazzo l'importanza di competere e non solo partecipare, "all'inizio in ogni città le aspettative sono alte. Io misurerò il successo a seconda delle persone che ogni domenica sceglieranno di seguire le nostre partite". Il fondatore di Tiscali, attuale eurodeputato, parte invece dalla cultura per raccontare le aspirazioni di questo territorio e di questa comunità spiegando quanto sia importante che ognuno di noi si faccia carico "della responsabilità di vivere incoraggiando la speranza". Un onere che riecheggia nelle parole di Michela Murgia più attenta a sottolineare il ruolo dell'incontro generazionale: "Fuori dalle pericolanti mura scolastiche le ragazze e i ragazzi sono soli. Il primo nodo da risolvere oggi è la solitudine sociale, la sfida dei vecchi  di oggi è trovare modi liberi per parlare con gli adulti di domani". A Rnext l'incontro tra giovani e meno giovani si realizza anche nelle risate del pubblico che ascolta il divertente duetto tra Geppi Cucciari e Flavio Soriga. Tra una battuta e l'altra emerge chiaro il messaggio che "la Sardegna non è l'isola che non c'è raccontata dalle riviste di gossip", piuttosto "un luogo che non solo rende orgogliose le persone che ci sono nate, ma anche tutte quelle che accoglie". E che tutto in questa Terra sia permeato da un forte senso di comunità e fierezza, appare chiaro dalle storie di innovazione che si alternano durante la serata. Lo racconta bene Matteo Lai, partito da un piccolo paese e arrivato a conquistare il Mit di Boston con la sua idea: un braccialetto che attraverso particolari rilevazioni, come la temperatura corporea, è in grado di leggere le emozioni. L'evento è anche l'occasione per votare lo slogan di Cagliari2019. Dieci frasi in gara a inizio serata che si restringono a tre con il passare del tempo. Vince, con il 55% delle preferenze, una frase che racchiude il senso della candidatura della città a Capitale europea: "La cultura non isola" Argomenti next cagliari 2014 
ROMA - Appena 7 articoli. E' una riforma snella, quella del Terzo settore, varata dal Consiglio dei ministri con un disegno di legge delega. Ora ci sono sei mesi di tempo per il varo dei decreti delegati e le nuove norme dovrebbero dunque cominciare ad operare dal 2015. Dai 'bond solidarietà' alla stabilizzazione del 5 per mille, dal servizio civile che porterà i giovani ad operare anche all'estero alla nuova 'impresa sociale', fino all'obbligo di trasparenza delle associazioni: sono i punti cardine della riforma che mira a valorizzare il volontariato, oggi basato in Italia sul coinvolgimento di 5 milioni di persone. La riforma però non dovrà pesare sui conti dello Stato. "Dall'attuazione delle deleghe contenute nel provvedimento - si legge nella Relazione Tecnica - non devono derivare nuovi o maggiori oneri a carico della finanza pubblica". Bond solidarietà. Verranno introdotti meccanismi volti alla diffusione dei titoli di solidarietà e di altre forme di finanza sociale. 5 per mille permanente. Cambia la fiscalità. Il meccanismo del 5 per mille, oggi ancora da finanziare ad ogni legge di stabilità, diventerà permanente. Prevista anche l'introduzione di una tassazione che tenga conto non solo delle finalità solidaristiche delle onlus ma anche del "divieto di ripartizione degli utili". In questo ambito verranno anche riviste tutte le agevolazioni, detrazioni e deduzioni, fiscali che ad oggi riguardano le attività di volontariato. Servizio civile, anche all'estero. Si riforma anche il servizio civile per il quale si prospetta una "programmazione almeno triennale" dei contingenti di giovani, "anche stranieri". I ragazzi e le ragazze coinvolti faranno anche esperienze all'estero, dentro o fuori la Ue. Il servizio civile farà curriculum sia "nei percorsi di istruzione" che "in ambito lavorativo". Immobili non utilizzati e della criminalità. Per sostenere economicamente gli enti del terzo settore verranno studiate forme per accelerare l'assegnazione, a loro favore, degli immobili pubblici inutilizzati o dei beni confiscati alla criminalità organizzata. Impresa sociale. Vengono ridisegnate la disciplina delle società che operano in questo settore, con "ampliamento dei settori di attività", "previsione di forme di remunerazione del capitale sociale", "possibilità di accedere a forme di raccolta di capitali di rischio", "introduzione di misure fiscali volte a favorire gli investimenti di capitale nelle imprese sociali". Registro unico di settore. Servirà a favorire "la piena conoscibilità" di quanto fa il terzo settore in tutto il territorio nazionale. Leggi i commenti I commenti dei lettori 
