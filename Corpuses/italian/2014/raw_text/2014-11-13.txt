None Leggi i commenti I commenti dei lettori 
ERANOgli anni Ottanta e la mafia era essenzialmente argomento per i giornali, a volte per il cinema, raramente se ne parlava in tv. Fu in quegli anni difficili che la serie televisiva "La piovra" giunse tra le rassicuranti pareti domestiche degli italiani. A scrivere sette anni di quei racconti che avrebbero scolpito nei volti di Remo Girone (il faccendiere Tano Cariddi) e Michele Placido (il commissario Cattani) il conflitto tra male e bene, è stato Stefano Rulli, sceneggiatore che ha firmato alcuni tra i momenti più importanti del cinema in Italia, da "Il ladro di bambini" a "La meglio gioventù" e che ieri, nelle vesti di presidente del Centro sperimentale di cinematografia, ha incontrato gli allievi del Centro sperimentale Sicilia ai Cantieri della Zisa, dovehatenutouna lectio magistralis su "Leggere il reale", nell'incontro coordinato da Roberto Andò e Mario Balsamo. Rulli, insieme a Sandro Petraglia, ha firmato alcune delle sceneggiature che hanno costituito la struttura portante di film e serie famose, iniziando da "La Piovra". È la serie tv che ha firmato dal 1987 al 1995 e i cui numeri sono imbattuti, con una media di dieci milioni di spettatori a puntata. ""La piovra" fu una grande scommessa con Petraglia, nel momento in cui abbiamo deciso di utilizzare la televisione come luogo del romanzo popolare, direi ottocentesco, dove il racconto a puntate teneva alta l'attenzione nello spettatore. Che noi, dal piccolo schermo, chiamavamo a confrontarsi con la realtà. Al grande pubblico che ci guardava da casa proponevamo analisi economiche e politiche, spiegando concetti complessi con esempi semplici. Ricordo che una volta con un sacchetto di arance spiegammo cos'era il riciclaggio. Semplice non significa banale, si tratta al contrario di una elaborazione complessa". E i milioni di telespettatori che seguivano la serie, poi venduta in tutto il mondo, furono la risposta che si trattava di una scelta giusta... "Sì, ma per noi anche complicata per i temi scelti. Parlavamo per la prima volta di mafia lontana dai cliché di coppola e lupara, qui i mafiosi erano piuttosto uomini dell'alta finanza, colletti bianchi, politici.... Una volta dovemmo risolvere un pasticcio involontario". Quale? "Una delle scene di una puntata venne girata nell'atrio di un palazzo, che poi scoprimmo essere quello di Giulio Andreotti. Qualcuno riconobbe la location durante la messa in onda, fummo subissati da telefonate in cui ci chiedevano se tra la narrazione, di finzione, e il luogo, vero, c'era qualche nesso. Spiegammo che si trattava di una coincidenza, poi la cosa si chiarì". Sentiva una responsabilità particolare occupandosi di questi temi? "Il pubblico ancora una volta era il nostro termometro. Adesso nelle nuove serie televisive, l'eroe è quello negativo. Ma quando venne annunciato che il commissario Cattani, alias Michele Placido, cioè il personaggio buono, sarebbe dovuto morire, in realtà per accordi contrattuali, nel senso che terminava il periodo di lavorazione, i telespettatori chiamavano al telefono la produzione chiedendo di farlo sopravvivere". E proprio in quegli anni di messa in onda della serie, a Palermo la realtà e la finzione si mescolavano terribilmente, fino alle stragi del 1992... "Durante le numerose puntate avevamo raccontato molti attentati, immaginandoli in vari luoghi, contro vari personaggi. Quando a Palermo si scoprì del fallito attentato in prossimità del mare contro Giovanni Falcone (all'Addaura nel 1989, ndr) ci venne chiesto come mai in una delle puntate de "La Piovra" se ne descrivesse uno molto simile. La nostra fantasia era stata particolarmente vicina a fatti reali, concepiti dalla mafia. Non potevamo certo immaginarlo". Ancora Sicilia, al lavoro con il film "Mery per sempre", questa volta i minori. "Scegliemmo di raccontare questi ragazzi che entravano e uscivano dal carcere come nulla fosse, senza cercare una possibilità. Era un sentimento interessante non perché siciliano, ma che ben rappresentava l'Italia negli anni Ottanta ". Ha visto "Belluscone" di Franco Maresco? "Non ancora ma apprezzo moltissimo il suo lavoro. Ho visto il film di Pif e credo abbia fatto un lavoro interessante, con una chiave ironica e leggera che può essere un altro modo di narrare la realtà". Argomenti interviste cultura interviste palermo stefano rulli 
MILANO – Milano spazza via (90-71) il Turow e centra un successo fondamentale per andare avanti in Eurolega. Per l’Olimpia era un mezzo spareggio, non l’ha fallito. Una vittoria importante anche perché restituisce ai lombardi un’iniezione di fiducia dopo le tre sconfitte di fila rimediate tra Avellino, Atene e Reggio Emilia. UN’OLIMPIA BIFRONTE – L’Armani bifronte gioca bene a quarti alterni: passando da momenti di estasi a profonde secche in pochi istanti. L’avvio di gara e’ positivo, coi meneghini che si portano sul + 10, sostenuti da un Ragland incisivo (20 punti alla fine, miglior marcatore) e da un Gentile col coltello tra i denti (19 punti e 5 rimbalzi). Nel secondo quarto si rivede invece il volto arrendevole di settimana scorsa: perse banali, difesa in area porosa, attacco tutto palleggi e pochi passaggi. Il vantaggio e’ presto polverizzato e i polacchi all’intervallo sono sotto di un solo canestro (40-38). [[ge:rep-locali:repubblica:100507621]] RAGLAND DECISIVO – Nella ripresa va in scena il medesimo copione: fuga a +13 e poi black-out da 3-17 (0-11 in due minuti a cavallo delle ultime due frazioni). Alla fine e’ determinante il tiro da 3: il 5/7 di Ragland e il 50% di Melli, Gentile e di un Brooks che prova a sbloccarsi fanno la differenza. Prossimo appuntamento in Eurolega si torna in campo giovedi’ prossimo a Desio contro il Fenerbahce. Prima pero’ c’è un altro appuntamento delicato da non fallire, in campionato: il derby al Forum con Cantu’. MILANO-TUROW 90-71 (26-16, 40-38, 58-57) Milano : Ragland 20, Brooks 10, Gentile 19, Gigli ne, Cerella, Melli 9, Meacham ne, Kleiza 1, James, Hackett 4, Samuels 15, Moss 12. All.: Banchi. Turow : Collins 10, Kulig 12, Karolak, Jaramaz 14, Gospodarek, Dylewicz, Moldoveanu 8, Nikolic, Taylor 15, Wright 12, Zigeranovic. All.: Rajkovic. Arbitri : Dozai, Cortes, Hordow. Note – Tiri liberi: EA7 18/22, Turow 21/25. Tiri da 3 punti: EA7 12/32, Turow 2/17. Rimbalzi: EA7 38, Turow 37. Usciti per 5 falli: nessuno. Falli tecnici: nessuno. Falli antisportivi: Moldoveanu a 25′ 23”. Spettatori: 7998. La classifica del girone C: Barcellona* 8; Panathinaikos*, Fenerbahce 6; Armani Milano 4; Bayern Monaco, Turow Zgorzelec 2. * una gara in meno Argomenti basket basket eurolega olimpia milano Leggi i commenti I commenti dei lettori 
INTELLETTUALE sì, noioso per niente. "Mi piace scherzare, nello spogliatoio faccio il cazzone", dice sorridendo Lorenzo De Silvestri, senatore della Sampdoria. Versione confermata da Fedato, compagno di squadra che annuisce: "Lollo da solo fa il venti, trenta per cento dello spogliatoio". Ecco finalmente un giocatore diverso dagli altri. Con cui si può fare una chiacchierata senza (quasi) parlare di calcio. Lorenzo De Silvestri, quante lingue conosce? "Oltre a italiano e romanaccio parlo bene il tedesco, perché ho studiato alla scuola germanica, e l'inglese. Il francese l'ho un po' perso. Tutto merito della mia famiglia, che mi ha fatto studiare. A differenza di tanti altri sono riuscito a finire la scuola". E adesso l'università... "Economia con indirizzo sportivo e management, senza obbligo di frequenza. È un'università paritaria, finora ho dato sette esami". Nei ritagli di tempo gioca a calcio? "Mio padre non mi voleva mandare, diceva che il calcio è uno sport di poco sacrificio. Quindi ho fatto nuoto, atletica, pure sci di fondo perché papà mi ha sempre accompagnato dalle sue parti, in Abruzzo. Alla fine ho rotto tanto che a dieci anni ho cominciato a giocare nella Romulea, storico club dilettantistico di Roma. Da lì il passaggio alla Lazio". Le manca Roma? "Ci torno spesso dopo le partite, a Genova però si sta bene. Qui all'inizio fanno fatica a darti confidenza ma ora mi sento a casa. E vado in giro senza navigatore. Il centro mi piace, via Garibaldi, San Lorenzo, palazzo Ducale. Mi hanno detto che piazza delle Erbe la sera è piena di gente, quella ancora mi manca". Nello spogliatoio della Samp è l'uomo delle playlist musicali... "In effetti il mio Iphone è sempre acceso, in palestra a Bogliasco e allo stadio prima delle partite. Ho chiesto a tutti i compagni di metterci le loro canzoni preferite, secondo me la musica aiuta tantissimo ". Generi preferiti? "Di tutto. Mi piace il rock dei Red Hot Chili Peppers, le voci femminili tipo Norah Jones, Adele, Tracy Chapman, la musica house", La Sampdoria a gusti musicali come è messa? "Okaka è un grande esperto di deep house, ma in genere siamo una squadra commerciale. Duncan è impallato con il rap, pure Soriano che tra l'altro balla benissimo. A Romagnoli da buon romano piace Venditti". Si narra che sia pure un appassionato d'arte... "Mi piacciono gli artisti italiani contemporanei, Agostino Bonalumi, Domenico Palladino, Alighiero Boetti. Colleziono le loro opere a casa, a Roma. All'inizio erano gli amici a trascinarmi nei musei, con il tempo me ne sono innamorato". ... e pure di cinema. "Ci vado con Fedato, Romagnoli, Rizzo. Mi è sempre piaciuto, e poi si può dire no? Ora che il presidente ci ha regalato la tessera... Come generi vanno bene le commedie e pure le storie d'amore. Non mi piacciono troppo le sparatorie, a meno che il regista non sia Tarantino". Ah, e il campionato della Sampdoria? "Si è creata un'alchimia perfetta tra squadra, staff, società, tifosi. Tutti danno il massimo e i risultati si vedono". Argomenti interviste sport interviste genova 
PREOCCUPAZIONE per una Chiesa che ha paura di parlare di alcuni temi e di confrontarsi con la realtà. Questa è la sensazione di Gianni Geraci, portavoce de Il Guado, associazione di omosessuali cristiani, di fronte alla lettera della Curia. Geraci, lei è un gay cattolico, come legge questo intervento della Curia sui prof di religione con la richiesta di una sorta di "schedatura" dei progetti sui temi dell'identità di genere? "Mi spiace molto che la Chiesa italiana, ostaggio di una battaglia politica su varie questioni che hanno a che fare con il mondo gay, faccia ancora confusione fra omosessualità, ideologia "queer" e teoria del "gender", alla quale vengono attribuiti tutti i mali della società. Sono cose diverse ". Che vengono reputate pericolose per i giovani? "La Chiesa cattolica teme l'esistenza di una presunta lobby gay all'azione nelle scuole per promuovere questa teoria del gender fra gli studenti. E quindi cerca di prendere provvedimenti, ma così risulta escludente verso chi è omosessuale e crede in Dio". Rispetto a qualche anno fa nelle scuole si affaccia qualche iniziativa per parlare di discriminazione sessuale. "Per fortuna! Però, la Chiesa continua a confondere l'identità di genere (cioè il modo in cui io mi percepisco) con orientamento sessuale (ha a che fare con oggetto del mio desiderio sessuale). Io che sono omosessuale non ho mai avuto dubbi sulla mia identità di maschio". Perché la Chiesa è tanto preoccupata che si parli di questo a scuola? "Il mondo omosessuale vive un processo di progressiva visibilità del mondo. Finalmente sono messe da parte alcune ipocrisie e la grande paura di una parte del mondo cattolico è quella di dover affrontare il tema dell'omosessualità anche al suo interno. Un discorso che è molto sentito fin dentro alle gerarchie, con diverse sensibilità. Questo li terrorizza ". Ma voi gay cristiani come vi sentite di fronte a queste paure? "Preoccupati per le chiusure e i pregiudizi, ma anche speranzosi che i tempi per un dibattito sincero su questo tema piano piano maturino. Anche nel recente Sinodo se ne è parlato, ci sono vescovi che capiscono il problema e che sollecitano aperture". Siete fiduciosi che questo avverrà? "C'è una corrente nella Chiesa che non vuole confrontarsi con la cultura contemporanea sui temi che mettono più in difficoltà. Di fronte a questa difficoltà di trovare argomenti, allora è più facile dire che c'è un complotto in atto e ideologie che mirano a distruggere la famiglia e la società ". Perché secondo lei questa reazione? "Sono questioni che mandano in crisi un certo modo di pensare consolidato, delle sicurezza acquisite. Come fece ai suoi tempi Galileo. Ma poi si è visto nella storia chi aveva ragione". Qual è il rischio per la Chiesa che ha paura dei gay? "Una persona che vive la sua affettività in modo sincero, fugge dall'ambiente dove si sente indicato come portatore di ideologia tesa a distruggere la famiglia e la società in generale. Il rischio è che certi ambienti nella Chiesa diventino troppo auto referenziali e non comprendano più la realtà, allontanando tante persone dalla pratica religiosa con questi atteggiamenti oscurantisti". 
di ANNARITA BRIGANTI CIVUOLEcoraggio a far separare una coppia alla prima pagina, ma David Nicholls può permetterselo. Lo scrittore inglese, 48 anni, ha scelto Bookcity per la presentazione di Noi (Neri Pozza). Tiratura iniziale di 50.000 copie e Russell Crowe che con un tweet ha chiesto di opzionare i diritti cinematografici. Un romanzo sulla crisi di una coppia con un figlio adolescente, finalista al Man Booker Prize (lo Strega inglese). Il ritorno di un autore molto popolare, cinque annidopoilsuccessoplanetariodi Un gior-no: 5 milioni di copie nel mondo, 300.000 in Italia, il film con Anne Hathaway. Domani Nicholls parlerà del tema centrale di Noi, "Matrimonio e altre catastrofi", al Museo della Scienza. Uno degli eventi più attesi del festival che inaugura oggi con David Grossman. Mister Nicholls, Connie e Douglas sarebbero una bella coppia, se non fosse che? "Connie sveglia Douglas di notte e gli dice che dopo 24 anni il loro matrimonio è al capolinea. Albie, il figlio diciassettenne, sta per andare al college a studiare arte e fotografia. Lei, artista mancata, ancora bella, una prima figlia morta dopo la nascita, considera il loro lavoro di genitori finito. Usa proprio questa parola, lavoro. Lui, biochimico, studioso della vita degli altri, ma incapace di gestire la propria, decide di fare un ultimo viaggio con la famiglia per salvare il salvabile. Un Grand Tour in giro per l'Europa". Quest'uomo di mezza età, abbandonato all'improvviso, è il cuore del libro. È autobiografico? "Douglas ha la sensazione di scivolare verso la vecchiaia come la neve che cade dal tetto. Ama così tanto Connie che non sa come dirglielo. Ha dato per scontato che sarebbero invecchiati insieme, mentre lei vorrebbe "voltare pagina, cambiare scena". È impossibile scrivere di qualcosa che non hai provato sulla tua pelle, ma io sono più giovane del protagonista. Non ho un figlio teenager, il mio è piccolo. Non capisco nulla di scienza e per quanto ne sappia il mio matrimonio funziona benissimo". Noi è una parola spesso sottovalutata. Ha scritto un inno a favore della coppia? "I manifesti mi mettono ansia, ma sicuramente non considero il matrimonio una trappola o una prigione, come vorrebbero farci credere. Ci sono momenti di conflitto, solitudine e tristezza, ma la felicità è possibile. Se c'è una conclusione nel libro, è accettare che il benessere in una relazione, in una famiglia, non sia una sensazione costante e stare sempre dalla parte di quelli che amiamo". La fama fa bene alla scrittura? "Non è stato facile trovare un'altra storia potente. Ho buttato un libro già finito. Ho installato un programma che cancella i file se non produci un tot di parole al giorno. Ma se scrivi senza cercare di costruire un bestseller e te ne freghi del mercato, ce la farai sempre. Ai giovani dico: dovete leggere. Non si diventa scrittori senza essere lettori". Nel Grand Tour dei Petersens, la famiglia del suo libro, c'è mezza Europa: Parigi, Venezia, Firenze, Siena, ma non Milano. Perché? "Amo il senso di industria e di stile della vostra città, il mix di antico e moderno, la straordinaria cattedrale e ovviamente il cibo. È stata solo una scelta geografica, per gli spostamenti dei personaggi. Sono onorato di tornare a Bookcity". Argomenti interviste milano interviste cultura 
PERUGIA  - Pochi minuti per dire dei sogni e delle attese. Delle speranze e dei pensieri che gli s'agitano dentro. L'amore per l'arte, la voglia di cambiare le cose e la forza di non avere paura. Ma soprattutto, sopra ogni cosa, sembra ricorrere un desiderio, emblematico della lunga recessione che colpisce il nostro Paese, quello di non essere obbligati a lasciare l'Italia. Così, con schiettezza e sincerità, i ragazzi hanno svelato se stessi cogliendo l'occasione la possibilità di esprimersi e dire la loro davanti a una telecamera. [[ge:rep-locali:repubblica:100505944]] A Perugia, tra venerdì 7 e sabato 8 novembre, i giovani vincitori della sfida We Have a Dream , organizzata da Repubblica@Scuola e Festival IMMaginario, sono infatti diventati per due giorni artisti, sceneggiatori, operatori tv, testimoni e registi di un video dove si sono svelati e hanno schiuso uno spiraglio su quelli che sono timori e sogni delle loro generazioni. E' stato il premio per tutto il lavoro che avevano fatto su Repubblica@Scuola l'anno scorso. Dapprima intimoriti, poi piano piano a loro agio con le modalità audiovisive dell'espressione, i ragazzi e le ragazze giunte dalle scuole italiane iscritte a Rep@Scuola, hanno girato il video tra le strade del centro di Perugia e nell'ambiente evocativo e suggestivo dei sotterranei della Rocca Paolina. Vittorio Baldini, Martina De Paolis, Mario De Vito, Giulia Gizzi, Beatrice Menegozzo, Valerio Perriello, Elisa Pinardi, Agnese Pistolesi e Salvatore Ruggiero. Questi i loro nomi. Mancava solo Martina Milokanovic che non è riuscita a raggiungere Perugia per colpa del maltempo. La voglia di esprimersi è stata tanta. Tutti sono stati entusiasti e sono rimasti anche oltre il tempo stabilito, pur di portare a compimento la narrazione visiva che avevano elaborato, durante il circle time, insieme a Pierluca Neri e Alessandro Pambianco, i coordinatori del workshop.  "I ragazzi  -  ha raccontato Pierluca Neri - non hanno voluto rinunciare a nessuna delle suggestioni del primo giorno e a niente di ciò che poi avevamo immaginato insieme rispetto alla struttura del video. E' stato bello vederli all'opera tutti insieme, sono diventati subito un vero gruppo anche nella varietà anagrafica e geografica e malgrado essersi conosciuti poco più di 24 ore prima". Fuori e dentro lo schermo, i ragazzi hanno provato a indagare a fondo, con allegria e intensità, su quello che di più bello sperano per il futuro e su quello che invece gli sembra d'ostacolo a che ogni cosa si compia. Le testimonianze e i pensieri, specchio della loro età, sono tutti particolari, semplici, originali e sinceri. Ma forse, alla fine, dopo aver visto il loro lavoro, ci si ricorda soprattutto di quello che ha detto Salvatore Ruggiero, lo studente che arriva dal Luigi Vanvitelli di Airola, in provincia di Benevento. "Mio padre  -  dice Salvatore - vorrebbe che io me ne andassi all'estero, risparmia i soldi per farmi studiare in un altro paese. Quest'anno molti miei amici sono andati via, in cerca di fortuna insieme alle proprie famiglie. Ma a me questo posto piace, vorrei restare per renderlo migliore, vorrei riuscire a fare quello che mi piace nel mio Paese, questo è il mio sogno, ma non basta sognare, occorre anche camminare, per dare gambe e forza alle nostre speranze, per questo voglio continuare a camminare, e sognare qui, in Italia, in Campania, a Airola, provincia di Benevento".  Ha parlato per sé, ma è sembrato parlare per molti. Argomenti perugia Leggi i commenti I commenti dei lettori 
C'È qualcosa di psicanalitico alla base di Penso che un sogno così. Beppe Fiorello lo ammette esplicitamente parlando dello spettacolo dedicato a Domenico Modugno, in arrivo al Manzoni da stasera sull'onda del successo della fiction Volare, record di ascolti nel 2013. Perché se in primo piano in questo one man show scritto con Vittorio Moroni e diretto da Giampiero Soalri c'è il tributo al grande Mimmo, a sostenere tutta l'impalcatura c'è papà Fiorello, "un uomo straordinario che meritava di più". Ci spiega dove e come si incontrano Modugno e suo padre? "Nella mia testa. Mio padre è morto a 58 anni, io ero un ragazzino e lui se ne è andato proprio quando tra di noi stava per nascere un rapporto tra uomini. Era nella guardia di finanza, ma ho sempre pensato che avesse l'anima dell'artista. Era un narratore formidabile, un barzellettiere e un campione di serenate notturne. Sulla sua lapide abbiamo fatto scrivere "Lo spettacolo della vita ha perso il suo primo attore"". E Modugno che c'entra? "Ho capito quanto si assomigliavano, anche fisicamente, lavorando per la fiction. All'improvviso si sono aperti i ricordi. Si divertiva a cantare come lui. In macchina verso il mare la colonna sonora era Lontananza, che mio padre faceva benissimo. Mi sono detto: non può essere un caso. Qualcuno mi sta mettendo davanti questi due uomini, che sovrapposti fanno me". È per questo che parla di meccanismo psicanalitico? "Ci sarà una ragione per cui un ragazzino timido patologico quale ero io si è ritrovato da adulto a interpretare un artista che assomigliava tanto a suo padre, no? Ho la fortuna di fare un mestiere che mi permette di elaborare tutto questo raccontando la mia e la sua storia. Non perché siano eccezionali, anzi proprio perché sono molto normali". Quindi in scena che succede? "Uso le canzoni di Modugno come le ali di un deltaplano con cui sorvolare l'Italia di mio padre, quella che usciva dalla guerra e si rimboccava le maniche. Il boom economico esplode l'anno in cui Volare vince Sanremo. Viaggio tra i ricordi, gli aneddoti che giravano in famiglia, partendo dalla Sicilia ma raccontando il clima del paese, atmosfere che mi sono rimaste dentro. E in cui tutti possono trovare un pezzo della loro storia". Che canzoni canta? "Non le canto, le interpreto usandole come racconto. Le più famose, Volare, Vecchio frac, Amara terra mia, Meraviglioso. Ma ci sono anche Lu pisci spada, Lu grillo e la luna e Che cosa sono le nuvole, scritta da Pasolini". Sta girando un film in cui sarà Borsellino, lavora molto in tv e al cinema, ma in teatro non la vediamo spesso. L'ultima volta è stato in "Delitto per delitto" con la regia di Alessandro Gassman, più di dieci anni fa. "Da allora non ho più trovato il testo e l'occasione giusti. Il teatro mi interessa solo se ho tra le mani qualcosa che mi piace. Altrimenti ne faccio a meno". Suo fratello Rosario ha visto lo spettacolo? "Si, credo si sia commosso. Siamo stati fortunati ad avere un padre come il nostro ". Argomenti interviste milano interviste spettacoli beppe fiorello 
None Leggi i commenti I commenti dei lettori 
"L'ESONDAZIONE non ci ha colti impreparati, anzi. Ma una situazione del genere, comunque, crea disagi che continueranno anche domani (oggi, ndr) ". Assessore Marco Granelli, come siete arrivati alla decisione di chiudere le scuole? "Le previsioni dicono che le piogge sono in diminuzione ma le strade non si svuoteranno immediatamente  -  anche perché a Nord, fuori città, c'è ancora molta acqua  -  e poi c'è il fango: ci siamo preoccupati di non far correre rischi sia ai bambini che agli adulti. Abbiamo consultato anche la prefettura e il sindaco ha deciso. Non si poteva aspettare troppo, perché una comunicazione del genere va data entro le 19". Cosa c'è stato di diverso rispetto all'esondazione dell'8 luglio? "Da domenica sera eravamo in allerta, abbiamo seguito l'evoluzione della piena con il sistema già pronto: pattuglie in strada e chiusini aperti, con i servizi potenziati man mano che arrivava l'allagamento. L'ondata maggiore è arrivata nell'ora di punta del traffico, ecco perché abbiamo deciso di chiudere subito le strade, deviando le auto si rischiava meno che qualcuno restasse impantanato. Nella zona del Lambro abbiamo dovuto fare pressione su alcune famiglie affinché lasciassero le case: è un disagio, lo capisco benissimo, ma non possiamo rischiare". Quanto devono aspettare ancora gli abitanti di Niguarda perché si risolva il problema? "Per la prima volta affrontiamo una esondazione con un progetto approvato e dei soldi stanziati: 50 milioni dal governo, 20 nostri e 10 dalla Regione non sono pochi. Abbiamo bisogno di una soluzione che in due, tre anni al massimo, metta in sicurezza definitivamente la zona. E non basta lo scolmatore: se, come questa volta, tutti i fiumi sono pieni, non sapremmo comunque dove mandare l'acqua". Quindi la vasca a Senago si farà? "Mi sembra che proprio quest'ultima esondazione dimostri anche alla Lega quanto sia urgente farla. Tutto si può migliorare, ma a questo punto non si può più né discutere né aspettare". Argomenti interviste milano marco granelli 
