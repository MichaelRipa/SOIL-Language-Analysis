Spinto dall'onda dei cinquantamila del San Nicola, il Bari ha superato con un netto 4 a 1 il Novara conquistando tre punti che valgono il settimo posto e l'accesso ai play off. L'undici di Alberti ha accusato in avvio la pressione della gara ed è apparso imballato e poco propostivo. Poi con il passare dei minuti ha avanzato il baricentro costruendo le prime occasioni da gol con Galano e Sciaudone. Nella ripresa, approfittando di una ingenuità di Zanon che ha tenuto in gioco le punte avversarie, il Novara è passato in vantaggio con un contropiede di Gonzales (al 5' st). [[ge:rep-locali:rep-bari:87699754]] I pugliesi hanno avuto il merito di non cercare di riequilibrare il risultato con foga e hanno trovato il pari (16'st) e il gol del vantaggio (30'st) con una doppietta di Ciani. Nel finale il Bari ha dilagato segnando ancora su rigore con Polenta (37'st) e Beltrame (41') con una azione personale da fuoriclasse. Il Bari adesso è atteso dalla prima gara dei play off il 3 giugno contro il Crotone. San Nicola in festa per l'accesso del Bari ai play off: i cinquantamila sostenitori del Bari hanno salutato l'accesso dell'undici di Alberti-Zavettieri alle finali promozioni con cori e fumogeni. Dopo il fischio finale è entrata in campo anche una banda musicale con sbandieratori e tamburi. Sciaudone e compagni sono andati sotto la curva nord a festeggiare aprendo idranti e sventolando bandiere biancorosse, Lugo ha indossato anche una maschera da galletto. Il Bari ha fatto registrare l'ennesimo record di spettatori per la serie B con 48744 paganti. [[ge:rep-locali:rep-bari:87657043]] 
MILANO – L’Olimpia si può battere, Pistoia lo ha dimostrato. E’ stato questo il leitmotiv che ha accompagno la Dinamo nei giorni di avvicinamento alla gara1 delle semifinali scudetto. E i sardi, ultimi ad aver vinto al Forum, ci hanno creduto per gran parte della gara restando in vantaggio per tutti i primi tre quarti di gara, poi un Alessandro Gentile in giornata di grazia e un Daniel Hackett in versione suggeritore hanno avuto la meglio. Alla fine Mediolanum Forum finisce 95-84 per i padroni di casa, ma la sensazione è che Sassari possa far soffrire i favoriti numeri uno alla vittoria finale più di come non abbia fatto Pistoia ai quarti. IL MATCH - La Dinamo e’ squadra di parziali. Alza il ritmo appena puo’ e spara da tre senza posa. Milano, pero’ le sta dietro: tira col 43% dall’arco, contro il 37 degli ospiti, e appena il fucile dei sardi si inceppa e’ brava ad esporre tutti i limiti della zona di Sacchetti, bucata costantemente dagli angoli. L’Armani ne approfitta colpendo dal perimetro prima, e muovendo la difesa in blu per lasciare spazio alle penetrazioni poi (46 a 30 il bilancio dei punti in area). Gentile si diletta in entrambe le specialita’, e Samuels lo segue a ruota. Il capitano e il centro giamaicano segnano 23 punti a testa (migliori marcatori), ma scrollarsi di dosso il Banco e’ impresa ardua. Specialmente se i suoi esterni impegnano la difesa di Banchi facendosi rincorrere sui blocchi come sui 28 metri. E anche quando i biancorossi riescono ad acciuffarli, ci pensa Travis Diener a distribuire palloni (8 assist) e suo cugino Drake a trasformarli in punti (19 alla fine, il migliore dei suoi). La partita si gioca tutta punto a punto, la differenza la fanno le panchine. Corta quella dei sardi, profonda quella dei padroni di casa, che sono piu’ lucidi nel finale e trovano il gap decisivo. Gara 2 si giochera’ sempre al Forum alle 20.30 di domenica 1 giugno. [[ge:rep-locali:repubblica:87738315]] EA7 Milano batte Banco di Sardegna Sassari 95-84 (20-24, 50-51, 72-73) EA7 Milano: Gentile 23, Cerella 3, Melli ne, Hackett 4, Kangur 11, Langford 20, Samuels 23, Toure’ ne, Wallace, Lawal 2, Moss 7, Jerrells 2. All.: Banchi. Banco di Sardegna Sassari: Green M. 3, Green C. 17, Devecchi, Chessa ne, Gordon 11, Diener T. 13, Sacchetti 6, Diener D. 19, Vanuzzo ne, Eze 4, Tessitori ne, Thomas 11. All.: Sacchetti. Arbitri: Cerebuch, Sardella, Paglialunga. Note – Tiri liberi: EA7 7/11, Banco di Sardegna 11/16. Tiri da 3 punti: EA7 12/28, Banco di Sardegna 11/30. Rimbalzi: EA7 39, Banco di Sardegna 27. Usciti per 5 falli: nessuno. Falli tecnici: nessuno. Falli antisportivi: nessuno. Spettatori: 9400. Argomenti basket serie a basket play off 2014 olimpia milano sassari basket basket Leggi i commenti I commenti dei lettori 
Per lo Spezia di Devis Mangia è sufficiente uno 0-0 da brividi al 'Francioni' di Latina per centrare lo storico obiettivo play off. Orecchie alle radioline, dita sugli smartphone per conoscere l'evolvere dell'ultimo turno di B, ma alla fine le combinazioni premiano gli spezzini che piazzandosi all'ottavo posto agguantano la post season con l'ultimo tagliando disponibile: martedì sera l'ostacolo sarà la trasferta di Modena, ospiti della truppa di Novellino. Il primo tempo della sfida di questa sera contro i nerazzurri laziali è stato equilibrato, con occasioni da una parte e dall'altra. Il 4-4-2 di Mangia è partito con maggiore personalità, arrivando più volte dalle parti di Iacobucci. Ma al 27' è stato l'estremo difensore spezzino a compiere il miracolo su incornata di Jefferson. L'inizio ripresa è stato al cloroformio, ma dal 15' le due squadre hanno impresso una accelerazione al gioco, mentre sugli altri campi i risultati continuavano a tranquillizzare le aquile. Non è stato così per i laziali, che hanno visto svanire le possibilità di promozione diretta in Serie A a causa della vittoria dell'Empoli sul Pescara. Occasioni sui due fronti, anche se non c'è mai stata quella nitida. La voglia di non perdere ha avuto la meglio sullo spettacolo. Quello che conta, alla fine, è l'esultanza degli spezzini in mezzo al campo per la qualificazione ai play off. E dopo un campionato così lungo e stancante, per tutte le compagini, sognare è lecito. Argomenti spezia calcio devis mangia 
None Leggi i commenti I commenti dei lettori 
Dopo oltre sei mesi e l'esibizione di 66 band il contest gratuito "Contestiamo" arriva alla finalissima con tre gruppi romani sul palco del Contestaccio, il locale di via di Monte Testaccio 65. All'appuntamento di venerdì 30 maggio si presentano quindi Eretica, I Santi Bevitori, The Wer. Alla fine della maratona rock, che prenderà il via intorno alle 22, il vincitore conquisterà un premio di 2 mila euro e la possibilità di partecipare come ospite a due festival che si terranno nell'estate: Pollino Music Festival e Messapp Coast Festival. 
La serata è celebrativa per il Trapani, che festeggia la salvezza ottenuta con pieno merito. Neanche il successo del Brescia (0-1) rovina una notte in cui c'è stato solo spazio per gli applausi. Il primo tempo è di marca granata, con il Trapani che va vicino al gol diverse volte. Ciaramitaro fallisce da due passi la deviazione vincente e l'unica occasione per il Brescia nasce da un disattento retropassaggio di Martinelli che l'esordiente portiere granata Dolenti salva sulla linea. Ospiti in vantaggio dopo trenta secondi dall'inizio della ripresa: cross di Zambelli dalla sinistra e zuccata vincente di Corvia. Il Trapani si butta in avanti, sfiora il pari con Basso e Abate ma l'assenza di Mancosu (per un guaio muscolare) si fa sentire soprattutto in fase di finalizzazione. Il Trapani è ancora vivo e cerca in tutti i modi il pari. Abate coglie la traversa ma finisce con il successo del Brescia e ancora con i giocatori granata che ricevono il giusto tributo al loro giro di campo. Non sarà facile ripetere una stagione così. Argomenti trapani boscaglia mancosu 
ROMA – Empoli in serie A, Bari, Crotone e Spezia ai play-off, Cittadella salvo, Varese e Novara al play-out. Sono i principali verdetti emessi dall’ultima giornata di serie B. I toscani festeggiano il ritorno in A dopo 6 anni piegando per 2-0 il Pescara. Deve accontentarsi del 3° posto il Latina che impatta 0-0 in casa con lo Spezia. Chiude in 4/a posizione il Cesena che respinge (0-0) anche l’ultimo assalto del Modena. Il Crotone strappa un punto d’oro (0-0) a Palermo e prosegue il proprio sogno promozione. Accede in extremis ai play-off anche il Bari che batte in rimonta (4-1) il Novara e scavalca il Siena, sconfitto 2-0 a Varese. Un risultato che non basta ai lombardi per evitare il play-out visto il punto (0-0) conquistato dal Cittadella a Lanciano. Infine sciupa un’occasione d’oro per entrare tra le prime 8 l’Avellino che perde (2-1) all’Euganeo contro il già retrocesso Padova. Infine platonici successi esterni di Brescia, Ternana e Carpi contro Trapani (0-1), Reggina (1-2) e Juve Stabia (0-2). EMPOLI-PESCARA 2-0 L'Empoli torna in A dopo 6 anni piegando per 2-0 il Pescara. Gli azzurri soffrono nel primo tempo: sbagliano il bersaglio con Valdifiori e Verdi e rischiano di essere beffati da Ragusa. Nella ripresa, però, alzano il ritmo e vengono premiati dalla buona sorte: al 70' un cross dalla destra del subentrato Eramo è toccato male da Federico Di Francesco, figlio del tecnico del Sassuolo, che, nel tentativo di rinviare il pallone, lo devia nella propria porta. Lo stesso Di Francesco prova a rifarsi impegnando Pelizzoli ma passato il pericolo l'Empoli affonda ancora e al 74' completa la festa con il 22° gol stagionale di Tavano che infila da due passi a porta vuota su cross dalla sinistra di Mario Rui. LATINA-SPEZIA 0-0 Latina e Spezia fanno festa a braccetto al Francioni. I laziali centrano l'obiettivo del 3° posto, i liguri quello dei play-off. Partono forte gli uomini di Mangia che impegnano Iacobucci con Madonna, Schiattarella e Carrozza. Il Latina esce fuori alla distanza e sciupa tre buone occasioni per centrare i tre punti con Jefferson. MODENA-CESENA 0-0 Il Cesena resiste al Modena e vola in semifinale play-off centrando il 4° posto. I romagnoli sciupano in avvio un'occasione d'oro con Marilungo poi devono difendersi dagli assalti dei canarini che sfiorano a più riprese il vantaggio con Rizzo, Bianchi e Babacar (3). PALERMO-CROTONE 0-0 Il Crotone strappa un punto fondamentale al Palermo e vola ai play-off. Il punto va bene anche ai rosanero che, così, diventano la prima squadra in assoluto ad aver centrato 86 punti in serie B. La capolista ha provato a vincere soprattutto nel primo tempo, in cui ha sfiorato il bersaglio con Maresca e Balzano. Nella ripresa i ritmi sono calati e anche gli uomini di Iachini hanno dato l'impressione di non voler infierire. [[ge:rep-locali:repubblica:87729565]] BARI-NOVARA 4-1 Il Bari travolge in rimonta il Novara e vola ai play-off. Trascinati da 45.000 spettatori i pugliesi partono forte ma mancano il vantaggio, nel primo tempo, con Defendi, Galano, Sciandone e Lugo che colpisce un palo esterno con una punizione dal limite. Il Novara tiene e, al primo affondo della ripresa, sblocca, a sorpresa, il risultato con un preciso sinistro da fuori area di Gonzalez. La gara s'accende e, dopo un'occasione per parte (Delvecchio e Lazzari) arriva il pari, firmato al 62' dal subentrato Cani che devia in rete di testa un cross dalla trequarti destra di Sciaudone. L'attaccante albanese è in stato di grazia e al 75' si ripete intervenendo in spaccata su un cross dalla trequarti sinistra di Sabelli. Il Novara crolla e all'82' incassa il 3-1 da Polenta che trasforma un rigore concesso dall'arbitro Mariani per un fallo di Lambrughi su Galano. Sulle ali dell'entusiasmo gli uomini di Alberti insistono e, all'86', calano il poker con un altro subentrato, Beltrame, che conclude una bella azione personale con un preciso destro in diagonale dal limite. VARESE-SIENA 2-0 Il Siena cade a Varese e dice addio ai sogni play-off. Gara da incubo per gli uomini di Beretta che possono recriminare per un rigore inventato accordato ai lombardi e per un decisivo errore, sempre dagli 11 metri, di Rosina a 2' dalla fine. Dopo un primo tempo bloccato, nella ripresa la sfida s'infiamma. Il Varese preme sull'acceleratore e dopo due occasioni mancate da Barberis e Forte trova l'involontario aiuto dall'arbitro Gavillucci che al 68' trasporta in area una trattenuta di Belmonte a Forte evidentemente avvenuta fuori. Sul dischetto va Pavoleti che non sbaglia. Il Siena si riversa disperatamente all'attacco e all'88' si procura (fallo in area di Grillo su Rosina) l'opportunità per riprendere in extremis il treno per i play-off: Rosina, però, non è freddo e manda il rigore sul palo. Il Varese ringrazia e al 96' chiude definitivamente i conti con un altro tiro dagli 11 metri, stavolta decretato per un fallo di Feddal (espulso per somma di ammonizioni) ai danni di uno scatenato Forte. [[ge:rep-locali:repubblica:87729471]] VIRTUS LANCIANO-CITTADELLA 0-0 Il Cittadella coglie il punto cercato a Lanciano e centra l'agognata salvezza. I veneti si difendono a lungo contro una squadra bisognosa di vincere per sperare ancora nei play-off ma vengono graziati da Troest, Gatto e Thiam. I risultati negativi provenienti dagli altri campi e l'espulsione di Amenta, reo di un brutto fallo ai danni di Coralli al 78', affievoliscono la forza dei frentani e per il Cittadella è un gioco da ragazzi portare fino in fondo lo 0-0. PADOVA-AVELLINO 2-1 L'Avellino si fa sorprendere dal già retrocesso Padova e chiude il campionato con mille rimpianti visto che una vittoria all'Euganeo gli avrebbe consentito di arrivare in extremis nei play-off. La gara si sblocca al 24': Melchiorri vince un rimpallo al limite con Pisacane e con un tocco involontario manda il pallone a fil di palo alla sinistra di Seculin. Gli uomini di Rastelli accusano il colpo e, dopo appena 3', incassano il 2-0, opera di Diakité che devia in spaccata di sinistro da pochi passi un cross dalla destra di Almici. L'Avellino non ci sta e, dopo un'occasione mancata da Pisacane, torna in partita in pieno recupero di primo tempo con un bel sinistro al volo in girata sotto la traversa di Castaldo su cross di Soncin. Nella ripresa si gioca a una porta sola ma i lupi sciupano la migliore occasione per pareggiare con Biancolino che non trova lo specchio a porta vuota. TRAPANI-BRESCIA 0-1 Il Brescia saluta la stagione prendendosi la soddisfazione di scavalcare il Trapani in classifica. Decide la sfida un colpo di testa di Corvia su cross dalla sinistra di Zambelli al 1' della ripresa. REGGINA-TERNANA 1-2 La Reggina saluta la serie B nel peggiore dei modi, perdendo al Granillo anche con la Ternana. Umbri in vantaggio al 10' con un destro impreciso di Alfageme dal limite, deviato verso la porta con un tocco al volo da Avenatti. Passano 2' e la Reggina pareggia con un preciso sinistro in diagonale di Fischnaller, lanciato in verticale da Di Michele. La Ternana nella ripresa controlla e in contropiede (76') coglie il successo con Alfageme che approfitta di un errore di Ipsa e scavalca Pigliacelli in uscita con un morbido pallonetto. JUVE STABIA-CARPI 0-2 Il Carpi chiude nel migliore dei modi la sua prima stagione in B vincendo anche a Castellammare contro una Juve Stabia già retrocessa. Sblocca il risultato al 38' Inglese con un preciso destro rasoterra su punizione dal limite che s'insacca a fil di palo. Chiude i conti al 45' l'ex Mbakogu che si conquista (fallo di Romeo) e trasforma un calcio di rigore. Il quadro dei play-off Quarti di finale (gara unica in casa della meglio piazzata nella stagione regolare) Modena-Spezia Crotone-Bari Semifinali (andata e ritorno) Vincente Modena-Spezia – Cesena Vincente Crotone-Bari – Latina Play-out (andata e ritorno) Novara-Varese. Argomenti serie b empoli calcio bari calcio Leggi i commenti I commenti dei lettori 
