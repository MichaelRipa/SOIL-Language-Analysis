None Leggi i commenti I commenti dei lettori 
TORINO – “Quando ti arriva un assist da Pirlo è tutto più facile”. Stephan Lichtsteiner sminuisce i suoi meriti. Tra i migliori in campo contro l’Inter, ha avuto il merito di sbloccare il risultato con un perfetto tuffo di testa. Ha dato il là a una vittoria fondamentale che lancia i bianconeri a +9 sulla Roma. Malgrado ciò l’esterno svizzero mantiene i piedi ben saldi in terra:  “Noi pensiamo a fare il nostro partita dopo partita cercando sempre di migliorare. Vogliamo fare grandi cose e speriamo di arrivare dove sognamo”. Sulla prestazione dell’Inter, che ha sofferto il ritmo forsennato della prima parte del match, dice: “Noi giochiamo quasi sempre così, con ritmi altissimi. L’Inter resta un avversario tosto, ed anche se attraversa un momento di difficoltà. Se non avessimo interpretato bene la partita avremo incontrato molte più difficoltà”. VIDAL: SIAMO FORTI… – Arturo Vidal, dal canto suo, si gode l’11° centro in campionato: numeri da attaccante… “Sono contento per il gol – dice – ma conta la squadra, abbiamo vinto una partita molto difficile contro una squadra che è sempre complicato affrontare. Dopo le partite con Roma e Lazio dovevamo rialzare la testa nel derby d’Italia. Abbiamo dimostrato che siamo forti e che vogliamo vincere il terzo scudetto”. Nel finale è entrato l’interista ‘mancato’ Mirko Vucinic che è stato sostenuto dai compagni e ha pure colto un palo: “Questa squadra e’ una famiglia. Mirko è importante, sono contento che sia rimasto”, conclude Vidal. Argomenti serie a juventus fc arturo vidal stephan lichtsteiner Leggi i commenti I commenti dei lettori 
TORINO – "Siamo stati troppo leziosi”. A Walter Mazzarri non va giù la netta sconfitta con la Juve. "Fino all’1-0 eravamo in partita e anche noi avevano avuto la nostra occasione, dà fastidio che abbiamo preso quel secondo gol in modo lezioso. La Juventus invece è stata feroce. Il primo ci può stare, il ragazzo (Kovacic, ndr) si è dimenticato di Lichtsteiner, ma gli altri due gol sono stati due errori. Bisogna avere più cattiveria agonistica come la Juve – aggiunge Mazzarri – e il secondo e terzo gol sono arrivati con la cattiveria mentre noi siamo stati leziosi. Se saremo attenti a questo, torneremo a vincere”. IL GIOCO C’E', MANCANO SOLO I RISULTATI – Mazzarri non ci sta quando gli si ricorda che l’Inter ha creato poco: "Le occasioni le abbiamo avute. Palacio ha avuto due palle per segnare, una riaprire la partita nel finale. Dobbiamo ancora imparare tante cose, ma il gioco c’è, l’atteggiamento tattico c’è, non vedo tutti questi problemi… Mancano solo i risultati”. DOPO I CAMBI ABBIAMO TENUTO - "Dopo i tre cambi abbiamo tenuto - insiste Mazzarri - Pensavo che Kovacic fosse stato messo nelle condizioni ideale per fare un grande gioco, doveva essere l'uomo in più quando si impostava, poi tutte le altre erano contrapposizioni nette, e quindi se vinci i duelli vinci le partite". Samuel, Ranocchia e Zanetti? "Ranocchia ha giocato l'ultima partita con la Lazio e abbiamo perso, Samuel non l'abbiamo praticamente mai avuto a disposizione, Zanetti non ha i 90'. E poi - precisa il tecnico nerazzurro - Juan Jesus è giovane e sta crescendo, Rolando è l'intuizione di quest'anno, poi ci sono problematiche che derivano dal mercato. Ho messo in campo la miglior formazione, ma non avevo Cambiasso, Hernanes, Guarin, e queste sono situazioni che si pagano". Guardando all'ultimo scorcio di stagione, Mazzarri dice che "si cerca di finire bene, e sulle basi di quest'anno si cerca di programmare il prossimo. Pirlo troppo libero? Quando è entrato Botta no. Ci doveva andare qualcuno e ci andava poco, faceva fatica. Era Kovacic". Argomenti inter serie a walter mazzarri Leggi i commenti I commenti dei lettori 
E così la Juve ha disintegrato l'Inter, con un risultato che non basta per fotografare la differenza in campo. Si, il risultato è stato pesante, pesantissimo, ma solo chi ha visto la partita si è reso conto della differenza di spessore in campo. La Juve ha governato la partita, quasi scherzando con l'avversario, comunque offrendo una dimostrazione di superiorità assoluta. Una sola squadra in campo, anche quando l'Inter con Rolando ha provato una gioia. Un lampo in un'ora e mezzo di buio assoluto, con la Juve padrona assoluta del campo e della serata. Da anni, da tempo, non si vedeva una differenza così marcata, addirittura al di là del punteggio, che comunque non è mai stato in  discussione. E se tutti sapevano di Pirlo e di Tevez, di Pogba e di Chiellini, è stata impressionante la partita di Asamoah, teoricamente il gregario della squadra. Anche lui invece è stato devastante, capace di dominare la fascia, di creare sempre la superiorità numerica. Un giocatore come ce ne sono pochi, pochissimi, capaci di vincere sempre il duello diretto e di trovare la soluzione meno banale. Certo è che, nel giorno in cui la Roma è stata fermata dalla pioggia, fanno impressione i quindici punti di vantaggio che i bianconeri hanno sul Napoli. Alzi la mano chi pensava che la squadra di Benitez sarebbe stata così lontana dalla vetta dopo poco più di una metà del campionato. C'era chi diceva che la Juve si sarebbe confermata, chi pensava che sarebbe stata la volta buona per il Napoli. Ma nessuno, onestamente, poteva immaginare un divario così netto dopo 22 giornate. Merito della Juve, naturalmente, ma anche colpa di un Napoli a volte irriconoscibile. Un Napoli che, a differenza della Juve ma anche della bellissima Roma di Garcia, non colpisce per la sua presenza in campo. Anzi, sembra a volte in balìa delle situazioni, finendo per soffrire non a caso con le squadre meno titolate. Quelle che ti studiano, cercano di scoprire e di lavorare sui tuoi punti deboli. Come ha fatto l'Atalanta di Colantuono. E' questo il limite del Napoli. Non capire i momenti, le situazioni, non essere compatto come sa fare la Juventus. Dove Asamoah è funzionale al progetto quanto Vidal o Tevez. Rabbia ed equilibrio. Il calcio è semplice. La Juve sa come si fa, il Napoli di Benitez ancora no. Argomenti tackle 
TORINO – Dopo la frenata in curva a Roma, la Juve rimette la quarta e riprende la sua marcia spedita verso lo scudetto, guadagnando un ulteriore piccolo vantaggio psicologico sulla Roma, da stasera a -9 per colpa dello stop per pioggia della gara con il Parma. GUARDA I GOL UNA JUVE TRAVOLGENTE – L’Inter non è stata in grado di tenere testa ai campioni d’Italia. Ha messo in mostra tutti i suoi limiti attuali, tecnici e di gioco, e ha finito per ricevere lo stesso trattamento che a Torino avevano rimediato già altre due big come Napoli e Roma. Segno che per il momento in Italia non ce n’è per nessuno. E a meno di clamorosi e imprevisti scivoloni lo scudetto non potrà sfuggire ai bianconeri, arrivati a 19 vittorie su 22 partite. Mostruoso. LA PARTITA PERFETTA – La Juve ha disputato una partita perfetta. Ha avuto il giusto approccio, è passata dopo un quarto d’ora e, come successo con le altri principali rivali, ha chiuso cinicamente i conti in avvio di ripresa. Segno di una forza e di una sicurezza impressionanti. E se le spettacolari prove di Pogba e Vidal ormai non fanno più notizia stavolta meritano una citazione Lichtsteiner e Asamoah che hanno davvero fatto la differenza con una prestazione superlativa sulle fasce. INTER, NON FUNZIONA NULLA – Nell’Inter non ha funzionato nulla. I tentativi di far gioco con una continua ricerca del giropalla sono risultati stucchevoli, il cambio di modulo imposto da Mazzarri nella ripresa (dal 3-5-1-1 al 3-4-1-2) non ha portato alcun risultato. Manca la qualità a centrocampo, dove Kovavic e Kuzmanovic non riescono proprio a rendersi protagonisti, davanti Alvarez è apparso un fantasma mentre Palacio è rimasto troppo solo, tra l’altro a correre a vuoto. Insomma il tecnico livornese ha ancora tante cose da registrare meglio. MAZZARRI RISPOLVERA IL 3-5-1-1 – Senza Buffon, squalificato, Conte ha riproposto Storari tra i pali, restituendo, dopo lo stop, una maglia a Chiellini e le chiavi della regia a Pirlo, preferito a Marchisio. Mazzarri ha replicato tornando al 3-5-1-1 con Kovacic al posto dell’infortunato Cambiasso e un centrocampista di copertura, Taider, invece di Milito. LICHTSTEINER PUNISCE L’INTER – La Juve, inevitabilmente, ne ha approfittato per fare subito la partita e, dopo aver impegnato severamente per due volte Handanovic con Tevez, smarcato in area da Asamoah, è passata: Pirlo ha pescato solo in area Lichtsteiner bravo prima ad eludere la marcatura di Kovacic e poi a infilare in tuffo di testa il portiere nerazzurro. PALACIO MANCA IL PARI – L’Inter ha accusato il colpo, non è riuscita a replicare e la Juve ne ha approfittato per gestire tempi e fasi di gioco a proprio piacimento. Anche grazie alla perfetta interpretazione di gara di Vidal, Pogba e Asamoah. L’unica sbavatura gli uomini di Conte l’hanno commessa al 42’ quando hanno fatto partire in contropiede Kovacic che ha smarcato in area sulla destra Palacio che non ha sfruttato l’unica occasione a disposizione mandando un destro alto da favorevole posizione. CHIELLINI CHIUDE I CONTI – Folgorato da quest’azione, Mazzarri ha deciso di avanzare, in avvio di ripres,a Kovacic dietro alle punta ma la Juve non gli ha dato neppure il tempo di gustarsi i risultati di questa mossa. Pronti, via e ha subito raddoppiato in percussione dopo una corta respinta di Nagatomo sugli sviluppi di un angolo: Vidal ha servito Pogba che ha prolungato per Chiellini, micidiale a infilare Handanovic con un destro al fulmicotone sul primo palo. VIDAL CALA IL TRIS – L’Inter è finita in ginocchio e, al 56’, ha incassato anche il tris da Vidal, lesto a riprendere una respinta di Handanovic su una conclusione di Llorente. Perso per perso, Mazzarri si è affidato a Milito, Botta e D’Ambrosio per rianimare una squadra in depressione e, se non altro, un sussulto d’orgoglio c’è stato. E ha fruttato il gol della bandiera, realizzato al 71’, in mischia, da Rolando sugli sviluppi di un angolo. PALO DI VUCINIC NEL FINALE – I nerazzurri si sono riaccesi ma le ultime speranze sono svanite quando Palacio, all’81’, non ha sfruttato al meglio, da favorevole posizione, una sponda di nuca di Milito. La Juve ha ringraziato e, in pieno recupero, ha anche sfiorato il poker col subentrato Vucinic che ha spedito sul palo esterno un buon pallone servitogli da Tevez. Meglio così. Dopo la beffa dello scambio mancato con Guarin mancava solo il gol del montenegrino per completare una serata già da incubo per l’Inter. JUVENTUS-INTER 3-1 (1-0) Juventus (3-5-2): Storari 6, Barzagli 7 (18′ st Caceres 7), Bonucci 7, Chiellini 7, Lichtsteiner 7 (37′ st Isla sv), Vidal 7.5, Pirlo 7, Pogba 7, Asamoah 7,5, Tevez 7, Llorente 6.5 (41′ st Vucinic sv). (34 Rubinho, 36 Vannucchi, 5 Ogbonna, 7 Pepe, 12 Giovinco, 13 Peluso, 20 Padoin). All. Conte. Inter (3-5-1-1): Handanovic 6.5, Campagnaro 6, Rolando 6, Juan Jesus 5, Jonathan 5.5 (13′st D’Ambrosio 6), Kovacic 5 (21′ st Botta 5,5), Kuzmanovic 5 (10′ st Milito 6), Taider 5,5, Nagatomo 5, Alvarez 5, Palacio 5. (12 Castellazzi, 30 Carrizo, 4 Zanetti, 6 Andreolli, 9 Icardi, 16 Mudingayi, 23 Ranocchia, 25 Samuel). All. Mazzarri. Arbitro : Rocchi 6,5. Reti : 15′ Lichtsteiner, 2′ st Chiellini, 11′ st Vidal, 27′st Rolando. Angoli : 8 a 4 per la Juventus. Recupero : 2′ e 3′. Ammoniti : Kuzmanovic, Pogba, Taider per gioco scorretto. Spettatori : 39.995 per un incasso di 1.745.207 euro. Argomenti serie a inter juventus fc Leggi i commenti I commenti dei lettori 
None Leggi i commenti I commenti dei lettori 
Argomenti scudetto 2014 Leggi i commenti I commenti dei lettori 
TORINO – “Peccato solo quel gol subito…”. Antonio Conte è incontentabile. Malgrado il netto successo sull’Inter segnala subito cosa non gli è piaciuto nell’ennesima serata di gloria bianconera:   “Se devo trovare il pelo nell’uovo dico che mi dispiace aver preso il 3-1. Ci ha messo un po’ d’ansia. Per questo sul 3-0 continuo a fare il matto in panchina sino alla fine…. Basta un gol subito anche in maniera fortunosa per rimettere in gioco alcune situazioni”. UN’OTTIMA PRESTAZIONE – Detto ciò non può che fare i complimenti ai suoi: “Siamo la squadra che ha fatto più gol in campionato, abbiamo il migliore attacco, stasera abbiamo realizzato tre reti ma potevamo farne anche altre. Handanovic è stato bravo in alcune occasioni, in altre siamo stati imprecisi noi. Ma mi interessa la prestazione nel globale, ed è stata ottima. I ragazzi sono stati molto bravi”. IL NOSTRO 3-5-2 E’ UNICO – Ricordato che la Juve non è una squadra di contropiedisti (“Il nostro 3-5-2 è unico, non passivo come quello attuato da altri tecnici…”), Conte ricorda che “cerco sempre di infondere la mentalita’ offensiva alla squadra. E’ meglio perdere attaccando, come contro la Lazio, che vincere attendendo tutti dietro la linea”. OSVALDO ACCRESCE LA NOSTRA QUALITA’ IN AVANTI – Sull’arrivo dell’ultim’ora di Osvaldo, il tecnico bianconero si dice contentissimo: “E’ stata un’opportunità che abbiamo colto, il ragazzo ha voluto fortissimamente la Juve è si è ridotto di molto l’ingaggio. Aumenta la qualità nel reparto offensivo. In campionato ci sono due pretendenti importanti allo scudetto (Roma e Napoli, ndr), un’Europa League da giocare e c’era la necessità di risvegliare l’entusiasmo davanti, visto che c’erano gerarchie ben definite e chi era qui da tempo aveva bisogno di entusiasmo e concorrenza. Oggi tutti vogliono venire alla Juventus e per farlo si riducono l’ingaggio”. GUARIN SAREBBE STATO UTILE – Guarin, invece, non è arrivato, visto che non è andato a buon fine lo scambio con l’Inter, che avrebbe accolto a braccia aperte Vucinic: “Anche quella era un’opportunità che si era creata tra i due club – conclude Conte – Poi non si è concretizzata ma va bene così. Cosa ci facevo con Guarin? Ci facevo, ci facevo…”. Argomenti serie a juventus fc antonio conte Leggi i commenti I commenti dei lettori 
None Leggi i commenti I commenti dei lettori 
