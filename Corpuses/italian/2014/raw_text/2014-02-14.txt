None Leggi i commenti I commenti dei lettori 
MILANO - Beffa atroce per il Bologna, sconfitto a San Siro da un destro di Balotelli a 4’ dal 90, dopo una prestazione decisamente all’altezza. Un vero peccato, delle due è stato di gran lunga il Milan a stentare di più, nonostante il superiore tasso tecnico. Ballardini l’ha impostata benissimo, ha vinto il duello con Seedorf, ma i tre punti li prende il Milan quando ormai non ci sperava più. Il calcio è anche questo. E non sempre gira bene come era capitato domenica all’ora di pranzo all’olimpico torenese. [[ge:rep-locali:rep-bologna:78632480]] Partita molto equilibrata, ma la parata più bella l’ha fatta Abbiati nella ripresa, dopo  16’, con un tuffo sulla sua sinistra a salvare un destro di Lazaros dal limite che stava per infilarsi. Un minuto prima ci aveva provato Cristaldo, poco dopo è toccato a Bianchi, in contropiede, con un sinistro sbilenco. Niente da fare. Nel finale, quando ormai lo 0-0 sembrava garantito, Balotelli approfittando di un errore di Perez in fase d’impostazione, s’è trovato sui piedi un pallone come tanti. Era oltre 30 metri dalla porta, ha scoccato un destro da fenomeno, quasi a scalciare la noia, i cattivi pensieri, quasi avesse un secchio dell’acqua davanti e se ne volesse liberare. Pum. Gol. Milan in festa, Bologna battuto. Ma la prestazione c’è stata, la sconfitta è immeritata, il rammarico enorme. Sabato 22 al Dall’Ara arriverà la Roma. 
BARCELLONA - Sconfitta a testa altissima per l'Emporio Armani Milano a Barcellona, nel sesto incontro del girone E delle Top 16 di Eurolega. I ragazzi di coach Banchi si arrendono allo squadrone spagnolo per 80-70, dopo però essere stati in vantaggio fino all'ultimo quarto, quando i padroni di casa hanno rimontato, salvando l'imbattibilità nel girone. L'Olimpia (18 punti di Langford, 14 di Samuels) gioca una partita eroica in difesa per 30′, esegue bene e combatte anche contro problemi di falli e la fisicità del Barcellona. A sparigliare la gara è il quarto quarto (terminato 31-18) balistico dei blaugrana che mettono sei triple, cavalcano i 13 punti nel periodo di Brad Oleson, superano subito e allungano. L'EA7 è stata abbastanza orgogliosa da reggere il primo colpo devastante, risalendo e pareggiando ancora, ma il secondo è stato fatale. LA SITUAZIONE NEL GIRONE - Tutto è apertissimo nel girone E dopo sei giornate. L'EA7 è infatti al terzo posto, insieme ai greci del Panathinaikos e agli spagnoli dell'Unicaja Malaga. Decisive le prossime due partite, entrambe interne, per Milano, che ospiterà proprio Malaga e Panathinaikos, due scontri diretti. GIRONE F, CSKA MOSCA OK IN TURCHIA - Nel girone F, successo esterno per il Cska Mosca di Ettore Messina, che passa 74-71 a Istanbul sul campo del Galatasaray. Con questo successo, i russi riprendono il primo posto insieme al Real Madrid e al Maccabi. Qualificazione che non dovrebbe essere un problema per Khryapa e compagni. Argomenti basket basket eurolega olimpia milano Leggi i commenti I commenti dei lettori 
Un periodaccio per il rettore della Sapienza, Luigi Frati. Il Consiglio di Stato gli ha riaperto - contro - la scuola di Ingegneria aerospaziale. Corsi e attività di ricerca. Il rettore della più grande università d'Europa nel 2010 per "spending review" aveva chiuso questa scuola - istituita nel 1927 - così lontana dai suoi interessi mantenendo in piedi, senza un motivo serio, reparti di Medicina cloni, dipartimenti scientifici inutili ma a lui vicini per lobby. Nel 2010 Frati aveva chiuso la scuola, che offriva una laurea magistrale, una laurea speciale e un dottorato di ricerca (in grado di formare rapidamente occupati). Il Consiglio di Stato, che ha ribadito una prima sentenza del Tribunale amministrativo del Lazio, così ha motivato la riapertura di Ingegneria aerospaziale: "La scuola non essendo strutturata come semplice corso di studi o facoltà non può essere modificata dall'ateneo in via unilaterale contro la volontà di legge". Un abuso, quello di Frati. La scuola di Ingegneria aerospaziale ora dovrà riattivare i suoi corsi universitari e pure le attività industriali che, al momento della chiusura, avevano attirato fondi dall'estero per quattro milioni di euro, una risorsa finanziaria per un'università, La Sapienza, con i bilanci perennemente affaticati. Argomenti la sapienza luigi frati 
MILANO – "E' un gol che sappiamo che Mario sa fare, lui ha questi colpi. Ma la cosa bella è che squadra continua a crederci, i gol arrivano se l'ambiente crede in qualcosa". Clarence Seedorf, allenatore del Milan, analizza così la vittoria sul Bologna decisa da una rete di Balotelli nel finale. "MAI DETTO CHE MARIO NON E' UN CAMPIONE"  - Il tecnico olandese chiarisce sulle sue dichiarazioni di ieri riguardanti l'attaccante: "Io voglio il bene di tutti, non voglio il malessere della persone", spiega ai microfoni di Sky Sport. "Quando ho parlato di Mario  -  chiarisce l'allenatore rossonero  -  c'era un contesto, e le mie parole sono stato estrapolate. Non ho mai ho detto che non è un campione, ho detto che lo diventerà. Sappiamo che un campione ha una certa continuità, vince. Io credo in Mario, nella persona e nell'uomo che sta diventando. Posso solo dire cose positive nei suoi confronti". "PAZZINI PUO' GIOCARE CON BALOTELLI"  - Sulla possibilità di una coppia Pazzini-Balotelli titolare, Seedorf dice: "Hanno giocato insieme tre volte. Perché non dal primo minuto? Perché in panchina non ho uomini per sostituirli. Ma possono giocare insieme. Dobbiamo anche valutare altre cose". La vittoria aiuta nel morale, la squadra ha lottato", prosegue Seedorf. "Non è stata una grande partita ma era difficile giocare contro una squadra che ti aspetta molto bassa e che è molto organizzata. Ma il Milan ci crede, sta crescendo. Non si parte da 30 per arrivare subito a 100. La squadra deve lavorare ancora tanto. Contro l'Atletico ci prepareremo in questi giorni". BALOTELLI: "GOL DEDICATO A FANNY"  - Ai microfoni di Mediaset Premium, Mario Balotelli ha spiegato come si arriva a siglare un gol spettacolare come quello messo a segno stasera: "Ci si allena in settimana. Io quando finisco di allenarmi mi metto a tirare in porta da fermo, in movimento e in varie posizioni. Poi è un dono che mi ha dato Dio, io lo alleno e basta". Cosa significa questa vittoria in vista della partita di mercoledì in Champions? "Ci dà un po' di fiducia, ma la partita con l'Atletico Madrid sarà totalmente differente, da affrontare bene tatticamente, fisicamente e tecnicamente. Dovremo prepararla bene". Puoi giocare in coppia con Pazzini? "Con il Pazzo mi trovo molto bene, speriamo che ci sia la possibilità di giocare insieme perché quando succede o io o lui seguiamo". Sul tecnico, Balotelli dice: "Seedorf mi dà carica. Oggi era arrabbiato ma era giusto così. Quando bisogna arrabbiarsi bisogna farlo, lui è uno che dice le cose in faccia". A chi dedichi la rete? "Dedico la vittoria alla mia fidanzata Fanny per San Valentino". Argomenti serie a milan ac mario balotelli clarence seedorf Leggi i commenti I commenti dei lettori 
MILANO – "Il Bologna ha fatto una buonissima partita". Davide Ballardini, allenatore dei rossoblù, promuove la sua squadra nonostante la sconfitta per 1-0 sul campo del Milan. "CONCESSO QUASI NULLA"  - "Nel secondo tempo, fino alla rete di Balotelli, abbiamo avuto due o tre situazioni importanti", analizza ai microfoni di Sky Sport. "Non abbiamo concesso quasi nulla al Milan, ma loro hanno grandissimi giocatori che possono risolvere la partita in ogni momento". "SIAMO FELICI PER DIAMANTI"  - "Sono arrabbiato ma la prestazione della squadra mi dà serenità, seppur nel dispiacere. Ci sono basi importanti per fare bene", prosegue Ballardini che torna sulla cessione di Diamanti. "Il Bologna è una squadra e stasera lo ha dimostrato. Siamo felici per Diamanti, noi dobbiamo andare avanti. Abbiamo giocatori altrettanto bravi, soprattutto chi lo ha sostituito, Cristaldo, Acquafresca, Laxalt, Koné. Questo  -  conclude Ballardini  -  è l'atteggiamento giusto". Argomenti serie a bologna fc davide ballardini Leggi i commenti I commenti dei lettori 
MILANO  - E' servita la giocata del campione per sbloccare Milan-Bologna. I rossoneri non hanno mai trovato gli spazi giusti per fare male alla squadra di Ballardini, ben schierata in campo, compatta nel difendere e nel ripartire. Poca roba il gioco del Milan, troppa confusione in campo. E allora eccolo il regalo di San Valentino di Mario Balotelli alla sua Fanny e ai suoi tifosi: un siluro dalla distanza nel finale di gara che consegna i tre punti ai meneghini. PRESSIONE MILAN, MA BOLOGNA OK  - Seedorf schiera un 4-2-3-1. Zapata, al rientro dopo l'infortunio, accusa problemi muscolari nel pre-partita e allora è costretto a dare forfait a favore di Zaccardo che si piazza al centro della difesa insieme a Rami; Montolivo e De Jong giocano davanti alle retrovie, Honda, Kakà e Taarabt in supporto alla punta Balotelli. Ballardini risponde con un 3-5-2 con Mantovani in difesa mentre in attacco viene confermato il bomber ammazza-Torino, Cristaldo, insieme a Bianchi. La trama del match è limpida: il Milan attacca in massa e il Bologna si difende compatto, pronto eventualmente a ripartire. Ma i rossoneri non trovano spazi al centro e quasi sempre i cross dalla fasce non pescano compagni in area. Allora arrivano solo conclusioni da fuori. Come quella di Montolivo al 4', controllata da Curci. Al 13' ancora tiro di Montolivo, Curci respinge e Balotelli spreca davanti alla porta controllando malissimo. BERGONZI PULP  - Il Bologna, come detto, difende e aspetta. Al minuto 22 però il Milan corre un pericolo: cross dalla sinistra di Morleo e colpo di testa di Krhin. Bravissimo Abbiati ad alzare la palla in corner. Al 32' punizione dalla sinistra di Balotelli, Curci non trattiene e per poco il Milan non segna. Ma tutto è vanificato dall'offside di Zaccardo. Al 39' il gioco viene fermato: Bergonzi, colpito al labbro da una pallonata, necessita di cure mediche. Concluderà il primo tempo sanguinando e tamponandosi continuamente il labbro con un fazzoletto di garza. Qualche punto di sutura per il direttore di gara durante l'intervallo. Questa l'unica vera emozione dei primi 45'. IL BOLOGNA CI CREDE  - La ripresa vede in campo un Bologna più coraggioso che prosegue nella sua difesa, ma osa maggiormente in attacco. Il Milan continua a non trovare spazi e si fa vedere solo con un tiro da fuori di Taarabt, privo di mira. Al quarto d'ora occasionissima per gli ospiti: cross dalla destra di Garics e in area sbuca Cristaldo che devia in scivolata al volo. Palla out. Un minuto dopo è strepitoso Abbiati a deviare in angolo una conclusione dal limite di Lazaros. Al 18' ancora Bologna: sinistro in area di Bianchi ma pallone sul fondo. Il Bologna crede nella possibilità di vincere e fa sul serio. DECIDE UNA MAGIA DI BALOTELLI  - Seedorf allora corre ai ripari inserendo Muntari al posto di De Jong, ma con scarsi risultati. Più logica e incisiva la mossa Pazzini per Honda, quest'ultimo fischiatissimo dal pubblico del Meazza. Pazzini dà quella verve in più in attacco. Come al 35': il Pazzo va sul fondo destro, palla in mezzo, Antonsson rinvia male e Kakà si avventa sulla sfera ma due difensori chiudono in qualche modo in angolo. Questo però resta un episodio. La realtà dei fatti è che il Bologna, come nel primo tempo, concede pochissimo. E allora serve il colpo del campione. Minuto 41': Perez perde palla in uscita, la sfera la conquista Montolivo. Assist a Balotelli che da 35 metri circa scarica un bolide col destro che si infila agli incroci alla destra di Curci. Un capolavoro che regala al Milan i tre punti e la giusta serenità per affrontare l'Atletico Madrid in Champions. Milan -Bologna 1-0 (0-0). Milan (4-2-3-1): Abbiati 7, De Sciglio 6, Zaccardo 5,5, Rami 6,5, Constant 5,5, De Jong 5,5 (19′ st Muntari 5), Montolivo 6, Kakà 5 (35′ st Poli sv), Honda 5 (21′ st Pazzini 6), Taarabt 6, Balotelli 7. (1 Amelia, 59 Gabriel, 20 Abate, 5 Mexes, 17 Zapata, 15 Essien, 8 Saponara). All.: Seedorf 6. Bologna (3-5-2): Curci 6, Antonsson 6, Natali 6,5, Mantovani 6.5, Garics 6,5 (43′ st Moscardelli sv), Christodoulopolous 6, Perez 5 (43′ st Friberg sv), Khrin 6, Morleo 6, Bianchi 6, Cristaldo 5,5 (38′ st Laxalt sv). (32 Stojanovic, 16 Malagoli, 6 Sorensen, 21 Cherubin, 75 Crespo, 35 Cech, 33 Kone, 88 Paponi, 20 Ibson). All.: Ballardini 6,5. Arbitro : Bergonzi di Genova. Rete : nel st 41′ Balotelli. Ammoniti : Natali, Zaccardo, Friberg per gioco falloso. Angoli : 8-2 per il Milan. Recupero : 2′ e 4′. Spettatori : 29.631 per un incasso di 694.711,44 euro. Argomenti milan ac serie a bologna fc Leggi i commenti I commenti dei lettori 
