TORINO - Aria comprensibilmente tesa dentro e intorno alla Juve. Le dimissioni di Conte hanno messo sottosopra la squadra ed elettrizzato l'ambiente. Emma Winter Agnelli, sbotta su Twitter, rispondendo ai cinguettii velenosi di certi tifosi delusi dalla staffetta Conte-Allegri e dal mancato colpo-Iturbe: "Ma cosa pensate, che AA (suo marito Andrea Agnelli; ndr) si giri i pollici sul divano invece di fare il suo fottuto meglio per risolvere un problema che qualcun altro ha creato?". Testuale. Ogni riferimento ad Antonio Conte è puramente voluto. "Credetemi  -  prosegue la first lady bianconera -, nessuno vive i drammi o gli sconvolgimenti di qualsiasi momento della squadra più delle mogli e delle famiglie di ogni membro del club". Il consigliere Nedved intanto riprende pubblicamente Chiellini, dichiarandosi addirittura "furioso per la sua reazione" dopo il morso di Suarez: "Giorgio si è comportato come un bambino, mostrando il segno all'arbitro". Poi, peró, l'ex Pallone d'Oro si schiera in difesa del difensore: "Dopodiché Chiellini ha dimostrato la sua intelligenza chiedendo alla Fifa di accorciare la squalifica a Suarez - aggiunge Nedved al quotidiano ceco Deník Sport -, un campione che due anni fa stavamo per prendere". Chi sembra lontano da certe tensioni è Allegri. Dopo aver concesso una settimana in più di vacanza ai Nazionali, attesi a Vinovo lunedì 28 (tutti tranne Pogba, che tornerà il 31), oggi il tecnico livornese ha cancellato la seduta pomeridiana per concedere un po' di relax alla squadra. "Fernando grazie di tutto", il  tweet di Morata che ha anche scritto una bella lettera d'addio (o arrivederci?) al Real Madrid. "Buona fortuna, Alvaro", la replica di Llorente. Alle parole al miele  affidate dai due centravanti spagnoli al web seguiranno inevitabili sportellate sul campo: in attacco, al fianco di Tevez, c'è un posto solo. Leggi i commenti I commenti dei lettori 
None Leggi i commenti I commenti dei lettori 
Oggi Napoli la sfiorerà soltanto. La sua meta è Capri, prima tappa di una serie di appuntamenti per tornare alle origini. Ma per ora ci sono solo le bellezze dell'isola azzurra. Sono i tanto discussi e criticati dieci giorni di ferie del sindaco di New York Bill de Blasio, il mayor della Grande Mela con nonno emigrato da Sant'Agata dei Goti nel beneventano. Contestato dagli americani per un periodo di ferie così lungo, partito in ritardo a causa della morte a Staten Island di un uomo dopo essere stato arrestato dalla polizia, Bill è arrivato a Roma con la sua famiglia ma stasera sarà a Capri per una visita tutta privata. Top secret il suo programma per la breve vacanza caprese, ma nel pomeriggio di martedì De Blasio dovrebbe rientrare a Napoli per incontrare il sindaco Luigi de Magistris. Seguirà un programma ricco di spostamenti e incontri all'insegna della memoria. In luoghi dove, come ha detto la moglie di De Blasio Chirlane McCray, "abbiamo visto italiani, persone che non ci hanno mai incontrato, esplodere di gioia quando Bill ha vinto le elezioni". Perché mercoledì metterà finalmente piede a Sant'Agata dei Goti, la terra da cui partì suo nonno Giovanni all'inizio del secolo scorso per emigrare negli Stati Uniti. Ad accoglierlo, alle 15.30, il sindaco Carmine Valentino e un grande striscione: "Benvenuto a casa". De Blasio rivede dopo due anni Sant'Agata per la prima volta da sindaco. Nel piccolo comune sannita, in occasione della sua elezione, fioccarono bandiere a stelle e strisce e fu addirittura allestito una sorta di comitato elettorale per seguire in diretta lo spoglio nella notte del 5 novembre 2013. Il mayor visiterà i monumenti di Sant'Agata, quindi la cerimonia di conferimento della cittadinanza onoraria alle 17.30 in piazza Tiziano Della Ratta. Giovedì De Blasio continuerà a ricostruire i percorsi della sua famiglia. Sarà infatti in Basilicata, a Grassano (Matera), paese della nonna materna Anna Briganti. La nonna, anche lei emigrata, conobbe Giovanni De Blasio a New York, la loro figlia Dorotea è la madre del sindaco. Anche qui cerimonia per il conferimento della cittadinanza onoraria alle ore 13  -  a palazzo Materi, durante una seduta del consiglio comunale  -  per "il sentimento di orgoglio e di appartenenza che il primo cittadino newyorkese ha avuto per le sue radici". Quindi la partenza per Venezia. 
SARAJEVO - L'Italia ha battuto la Bielorussia 89-77 nella terza giornata del torneo di Sarajevo, chiudendo la manifestazione al terzo posto in virtù della differenza canestri. Miglior realizzatore degli azzurri Datome con 28 punti, seguito da Aradori con 25. La vittoria della Bosnia sul Montenegro (80-67) nel pomeriggio ha determinato la classifica, che ha visto le tre squadre ottenere due vittorie e una sconfitta. Ultima la Bielorussia con 0/3. "Mi è piaciuto l'approccio dei ragazzi - ha commentato il ct Simone Pianigiani - che hanno proseguito il discorso di ieri sera contro la Bosnia. Stasera abbiamo dovuto fare a meno di Cervi per un risentimento e Cusin ha giocato pochi minuti. Senza taglia fisica e brillantezza facciamo fatica, ma siamo stati bravi a non innervosirci nel momento più complicato del match nel secondo tempo. La gara sbagliata contro il Montenegro di fatto ha decretato il nostro terzo posto per la classifica avulsa e questo è un buon insegnamento per giocatori con poca esperienza europea. Non dobbiamo mollare mai". Italia-Bielorussia 89-77 (22-12, 18-30, 23-13, 26-22) Italia : Vitali L. 6 (3/5, 0/2), Poeta 7 (1/2), De Nicolao, Cusin, Datome 28 (5/11, 2/4), Cervi ne, Cinciarini 10 (3/6 0/1), Gentile S. 4 (1/3, 0/1), Pascolo 2 (1/3), Della Valle, Aradori 25 (6/7, 3/5), Polonara 4 (1/2, 0/2), Magro 3, Moraschini (o0/1). All: Pianigiani. Ass: Dalmonte, Esposito Bielorussia : Yafremau 4 (2/3), Gandlin 16 (2/4, 4/6), Semianuk 5 (2/3), Vidishevich (0/1 da tre), Meshcharakou 4 (2/2, 0/2), Aliakseyou 6 (1/1, 1/1), Liutych 14 (1/1, 2/2), Pustahvar 12 (2/3, 2/3), Kudratsau 4 (1/2), Tratsinetski 5 (1/2, 1/2), Mishukou (0/1), Korzh 2 (1/2), Kiril 5 (2/5, 0/2). All: Gvozdich Arbitri : Palo, Niksic, Lasetovic Tiri da due: Ita 21/40, Bie 17/29. Tiri da tre Ita 5/15, Bie 10/19. Tiri liberi Ita 32/40, Bie 13/17. Rimbalzi Ita 24, Bie 30. Assist Ita 9, Bie 13. Argomenti italbasket basket Leggi i commenti I commenti dei lettori 
None Leggi i commenti I commenti dei lettori 
MARTEDI' 22 Cielo : poco nuvoloso o ancora nuvoloso a Levante, con possibilità di un residuo fenomeno temporalesco sullo Spezzino e Versilia. Vento : di direzione variabile 5/15 nodi, localmente ancora 20/25 da Sud Ovest sull'estremo Sud del Golfo ligure. Mare : mosso, localmente molto mosso sul Sud del Golfo. Temperature : stazionarie. [[ge:rep-locali:rep-genova:92034866]] MERCOLEDI' 23 Cielo :   soleggiato, poco nuvoloso; cumuli a evoluzione diurna sui monti. Vento :  variabile 5-15 nodi. Mare : in calo a poco mosso sulla costa, mosso al largo. Temperature : stazionarie. ------------------------- Previsioni       di Achille Pennellatore per l'Associazione ligure di Meteorologia  (www.centrometeoligure.it) - Videoprevisioni di Francesco La Spina Argomenti meteo genova tempo genova meteo liguria associazione ligure di meteorologia achille pennellatore 
None Leggi i commenti I commenti dei lettori 
None Leggi i commenti I commenti dei lettori 
