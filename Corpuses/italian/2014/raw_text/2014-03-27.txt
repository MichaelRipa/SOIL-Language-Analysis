None Leggi i commenti I commenti dei lettori 
Il giudice per l'udienza preliminare Riccio (I sezione penale) del tribunale di Napoli ha deciso il rinvio a giudizio dell'ex sindaco di Casamicciola, Abramo De Siano, accusato di estorsione aggravata ai danni del sindaco di Forio, Francesco Del Deo. L'accusa a carico di De Siano verte sulle pressioni esercitate nei confronti del sindaco di Forio affinchè fosse assunto suo figlio Ambrogio quale consulente esterno del comune. Se il sindaco Del Deo non avesse acconsentito ad accettare questa proposta, De Siano - è la tesi dell'accusa - si sarebbe attivato per far decadere l'amministrazione comunale mediante la presentazione di un ricorso che avrebbe di fatto invalidato l'esito delle elezioni amministrative. Del Deo presentò denuncia ai carabinieri ed il procuratore aggiunto della Procura della Repubblica di Napoli, Giovanni Melillo, dispose che Abramo De Siano fosse recluso agli arresti domiciliari. Il 6 settembre 2013 Abramo De Siano venne tratto in arresto dagli uomini del Comando provinciale dei Carabinieri, misura cautelare successivamente annullata il 27 settembre 2013, in seguito alla pronuncia dei giudici del Tribunale del Riesame di Napoli, che decisero di accogliere la tesi difensiva avanzata dal difensore di fiducia di De Siano. Oggi l'udienza preliminare; il Gup ha deciso per il dibattimento, prima udienza fissata il primo  aprile 2015. Argomenti forio casamicciola 
MILANO - Francesco Guidolin è soddisfatto per il punto preso a San Siro: "A Roma abbiamo giocato meglio di oggi per tutti i 90', abbiamo fatto due gol ma ne abbiamo subiti tre, così ci siamo detti che forse era il momento di cercare di essere più concreti come squadra e oggi ci siamo riusciti. Mi auguro di rivedere sempre la mia squadra con questo tipo di compattezza. Non possiamo sempre uscire indenni facendo i venti minuti finali come oggi, ma siamo andati in trincea e abbiamo portato a casa un punto meritato". [[ge:rep-locali:repubblica:82096008]] Il tecnico dell'Udinese analizza l'andamento della partita. "Il primo tempo è andato come speravo, non siamo riusciti a fare gol, ci siamo andati vicini, era quello che speravo, pensavo e che abbiamo provato in allenamento, ma direi che abbiamo fatto bene - aggiunge a Sky -. Durante il secondo tempo ci siamo abbassati sempre di più, c'è stato un momento nel quale ho cambiato l'assetto tattico della squadra ma al di là di questo c'è stata la spinta dell'Inter fino alla fine, dall'ora di gioco in poi è stata una partita sofferta come era normale che fosse, l'Inter è sempre l'Inter e quando spinge bisogna sapersi difendere. Abbiamo avuto un pizzico di fortuna che non guasta, con questo stesso atteggiamento sempre avremmo potuto guardare all'ennesima volta all'Europa. Quest'anno non sarà così ma bisogna accontentarsi, non sempre le stagioni sono scintillanti come sono state le ultime tre". Pinzi e Di Natale in panchina in vista del Catania? "Sono tutte importanti le partite che affrontiamo, ho fatto una valutazione che ha preso in considerazione più cose, l'idea di tenere freschi Di Natale e Pinzi, che non sono più giovanotti, tenere un centrocampo più dinamico oggi con Badu e sfruttare la velocità Muriel, una serie di considerazioni che mi hanno portato a scegliere questo 11 iniziale", sottolinea Guidolin. Inevitabile, riguardo ai singoli, parlare di Scuffet: "Ho preso una decisione molto forte 10 giornate fa, quando ho scelto lui a Bologna dopo l'infortunio di Brkic, nella partita forse più importante della stagione, forse decisiva anche per me - ha detto Guidolin - Ho scelto lui perché ho pensato avesse qualità, ora è facile schierarlo dal 1', è sempre superconcentrato, ha preso confidenza e fiducia, sta andando molto bene, il futuro è dalla sua parte. Il ragazzo è stupendo, perfetto, molto sereno, famiglia perbene, non si è montato la testa, è umile e queste cose lo aiuteranno nella crescita, ci sembra che i mezzi li abbia", conclude il tecnico. SCUFFET: "CHE EMOZIONE SAN SIRO" - Il protagonista della serata vuole rimanere con i piedi per terra: "Fa piacere fare delle buone partite in stadi così importanti, ma ogni partita è uguale e difficile e bisogna dare il meglio, anche se giocare in questo stadio dà un'emozione in più, è normale". Lo ha detto Simone Scuffet, portiere dell'Udinese, dopo lo 0-0 ottenuto in casa dell'Inter grazie soprattutto a un paio di sue parate determinanti nel finale su Hernanes e Cambiasso. Il giovanissimo estremo difensore friulano, non ancora diciottenne, che ha chiesto a fine gara la maglia ad Handanovic ("L'ho sempre detto, è il mio portiere di riferimento"), potrebbe addirittura giocarsi i Mondiali. "Il Brasile rimane un sogno, io - ha spiegato - non ci penso ma penso a fare bene con questa maglia. Se ho parlato con Prandelli? Ripeto, il Mondiale per me rimane un sogno". Argomenti serie a udinese francesco guidolin simone scuffet Leggi i commenti I commenti dei lettori 
ROMA - Nessun ferito, ma tanta paura per i passeggeri. Stava eseguendo le ultime manovre prima del decollo, alle 20.40, il volo Alitalia in partenza da Roma Fiumicino per Lamezia Terme. L'aereo ha però urtato un mezzo di terra, riportando alcuni danni. Nessuna conseguenza per i viaggiatori che però sono stati fatti scendere, in attesa di un altro aereo. E sono ripartiti tre ore dopo. Domani alle 10.30 da Fiumicino è prevista la partenza del presidente americano Barack Obama. Argomenti fiumicino lamezia terme decollo 
MILANO - C’è delusione in casa Inter per lo 0-0 contro l’Udinese a San Siro. Il tecnico Mazzarri commenta così il pareggio a reti inviolate: "Abbiamo fatto di tutto per vincere e ce lo saremmo pienamente meritato. Ma è un anno particolare, a meno che non cambi il vento nelle ultime otto partite”. "MALE NEL PRIMO TEMPO” - Mazzarri critica l’atteggiamento dei primi 45′: ”Il primo tempo non mi è piaciuto contro un’Udinese forte e organizzata, dal 15′ della ripresa meritavamo di fare 2-3 gol – spiega il tecnico dell’Inter ai microfoni di Sky Sport -. Quando arrivano queste squadre ci sta che soffri, magari li fai stancare, poi crei il possibile e l’impossibile e la palla non entra mai. I giocatori in alcuni casi c’è da rimproverarli poco, qui c’è qualcosa che non controlliamo noi. La squadra c’è, ci fa bene sperare per il futuro, concede poco e crea tantissimo, per quest’anno è andata cosi’ e adesso dovremo cercare di fare più punti possibile”. Mazzarri spiega ancora le difficoltà dei primi 45′: “Giocavamo uomo su uomo, 3-5-2 contro 3-5-2, in questi casi se non si trova un dribbling vincente o un cross perfetto contro un fortino arroccato è difficile, succede, poi col cambio tattico ho fatto sì che non trovassero un uomo e poi siamo cresciuti anche se le palle gol vanno messe dentro. [[ge:rep-locali:repubblica:82096008]] ”CI E’ MANCATO SOLO IL GOL” – Il gioco è andato meglio nella ripresa: "Alvarez per Guarin? Ho cambiato modulo – spiega Mazzarri -, l’Udinese non aveva previsto questo, ci ha messo un po’ a capirlo e abbiamo trovato i varchi. Nel secondo tempo l’Inter è cresciuta, sulla fascia destra Jonathan e Alvarez costringevano il loro esterno a scivolare dietro, ci è mancato solo il gol e la vittoria, credo”. Su Hernanes: "Aveva sempre Allan addosso, non riusciva a saltarlo, sono ragazzi giovani e ben allenati, ma alla fine si era fatto tutto bene, non si può pensare di vincere 4-0 contro l’Udinese – sottolinea Mazzarri -. Quest’anno devo far sì che la squadra giochi bene, crei, far capire che essere nell’Inter non è come giocare in una squadra di medio livello, noi quest’anno bisogna crescere, stiamo valutando tutto e tutti, faremo delle scelte a giugno. A fine anno ci confrontiamo sempre e poi si farà le scelte giuste per partire il secondo anno della mia gestione in un certo modo”, conclude il tecnico nerazzurro. Argomenti serie a inter walter mazzarri Leggi i commenti I commenti dei lettori 
ROMA - L'unica vittoria esterna di gara uno dei quarti di finale dei playoff scudetto di volley è opera di Modena che espugna il palazzetto di Trento con grande autorità e una buona prestazione. Viceversa i campioni d'Italia appaiono in stato confusionale. Per il resto Macerata rischia grosso in casa contro Verona: sotto di due set si salva in rimonta, con un quarto set da brividi, al tie break. Invece Piacenza e Perugia vincono allo stessa maniera, vale a dire prima perdono il set di apertura e poi, per tutto il match, dominano. La Lube si complica la vita, merito anche di una buona Verona che spreca nel quarto set l'occasione per violare il Fontescodella. I biancorossi, ancora imbattuti in casa, superano i veneti 3-2 (22-25, 21-25, 25-19, 27-25, 15-9) faticano più del previsto per conquistare il primo punto in gara uno e devono raschiare il fondo del barile delle energie per evitare una tremenda debacle. Per risalire servono i colpi di capitan Zaytsev (26 punti) e di un Parodi formato azzurro autore di 16 punti e quattro ace. Piacenza concede un set a Città di Castello e poi domina la sfida senza problemi. Al PalaBanca finisce 3-1 (24-26, 25-16, 25-17, 25-21) con Simon (20 punti, 8 muri vincenti su 14 di squadra e due ace), Vettori (18 punti, due ace e un muro) e Kaliberda (16 punti, un muro) a spingere forte sull'acceleratore. Dall'altra parte, oltre ai soliti Van Walle 16 punti e Fromm 13 punti, buona prestazione del giovane Massari con 15 punti e due muri. Dopo una falsa partenza, la Copra mette in mostra testa e muscoli e la differenza tra le due squadre appare netta. Perugia ci mette un set, il primo, contro Cuneo per superare l'emozione dei playoff poi la situazione sotto rete cambia. Finisce 1-3 (22-25, 25-18, 25-18, 25-16) con i piemontesi che si smarriscono. Parte bene la Bre Lannutti che va in vantaggio, ma negli altri tre parziali il predominio degli umbri è netto: i biancoblù non riescono a raggiungere quota venti in nessun set. Anche in avvio dei playoff Atanasijvic si conferma bomber con 28 punti, coadiuvato da Petric (16 punti, due e due ace). Casadei, Maruotti e Antonov sono i punti di forza di Cuneo che in casa dovrà affrontare la gara con una mentalità diversa. Modena manda un messaggio al campionato con una vittoria netta 0-3 (26-28, 12-25, 21-25) sul campo dei campioni d'Italia. Trento parte bene e mette in difficoltà gli emiliani solo per mezzo set, poi le gioie per il sestetto allenato da coach Serniotti scompaiono e comincia la rimonta degli ospiti. Gli altri due set sono, quasi sempre, saldamente nella mani di Casa Modena. La Diatec sbaglia tanto, in difficoltà in ricezione e in attacco (36 per cento complessivo) e facilita il compito di Ngapeth e compagni. Basti pensare che Sokolov, migliore dei suoi, si ferma a otto punti. Il palleggiatore Bruninho, miglior della gara, varia spesso le soluzioni offensive e il successo non è in dubbio. A spingere i canarini Bartman autore di 14 punti, un muro e quattro ace, Ngapeth 13 punti e 54 per cento in attacco e Kovacevic 12 punti e 56 per cento in attacco. Al centro bene Sala a muro con quattro block vincenti, dei dodici complessivi, e in fase offensiva Beretta (7 punti), soprattutto nella prima parte della gara. Playoff scudetto risultati Quarti di finale gara uno Lube Macerata-Calzedonia Verona 3-2 Diatec Trentino-Casa Modena 0-3 Copra Piacenza-Altotevere Città di Castello 3-1 Sir Safety Perugia-Bre Lannutti Cuneo 3-1 Gara due domenica alle 18. Argomenti volley Leggi i commenti I commenti dei lettori 
Il vertice fra i ministri dell'Interno e delle Infrastrutture, Angelino Alfano e  Maurizio Lupi, ed il sindaco di Torino, Piero Fassino, quale presidente  dell'Anci, è servito: si è finalmente sciolto il giallo delle strisce blu. Ora si potranno fare le multa per chi parcheggia nelle zone a strisce blu oltre il tempo per il quale si è pagato. ma solo se i comuni hanno adottato una "specifica previsione". Il ministro Lupi è riuscito a salvare "il principio generale è che i cittadini rispettano le leggi e anche gli amministratori devono farlo e non possono interpretarle", mantenendo il punto fermo è che "le multe non possono essere usate come tassazione indiretta sulla pelle dei cittadini". Però se il Comune fa una "specifica previsione" le multe si potranno fare, perchè "si è convenuto che la regolamentazione della sosta è competenza dei Comuni che ne definiscono le modalità con proprio atto deliberativo". Bocciati poi i famosi "dei dissuasori di velocità - comunemente definiti autovelobox", precisando che "appare evidente che possano essere installati e operativi soltanto dissuasori dotati di effettivi dispositivi di controllo". 
