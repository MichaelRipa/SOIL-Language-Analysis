
NYON – Adesso è ufficiale: sono realtà le pesanti multe inflitte a Manchester City e Paris Saint Germain per violazione del fair play finanziario. Lo ha confermato la Uefa, dieci giorni dopo le indiscrezioni che erano circolate per prime Oltremanica: dunque i campioni d'Inghilterra e di Francia dovranno sborsare 60 milioni di euro ciascuno (ma 40 con la 'condizionale', cioè saranno restituiti se le società soddisferanno le misure finanziarie concordate con la Uefa). Entrambi i club, poi, nella prossima Champions League potranno schierare solo 21 giocatori, invece dei 25 normalmente previsti in rosa. I vincitori della Premier League, inoltre, hanno deciso di ridurre la spesa per i trasferimenti in programma nelle prossime due stagioni, e non potranno spendere più di 60.000.000 per comprare un calciatore di livello mondiale. SANZIONI UEFA PESANTI ANCHE A ZENIT, RUBIN KAZAN E ANJI - Oltre a Manchester City e Paris SG, altre sette società -  Bursaspor (Tur), Anji Makhachkala (Rus), Rubin Kazan (Rus), Zenit San  Pietroburgo (Rus), Galatasaray (Tur), Levski Sofia (Bul) e Trabzonspor  (Tur) - erano state poste sotto indagine dalla Camera investigativa dell'Organo di controllo finanziario dei club per non aver rispettato le regole del fair play finanziario. Dopo i club inglese e francese, il conto più salato l'Uefa l'ha presentato allo Zenit, con una multa di 12 milioni di euro e l'obbligo di schierare al massimo 22 giocatori nelle competizioni Uefa (invece che 25). Sei milioni dovrà pagare il Rubin Kazan (e rosa ridotta a 21 giocatori) e due l'Anji (rosa ridotta a 21 giocatori). Levski Sofia, Galatsaray, Bursaspor e Trabzonspor se la sono cavata con 200 mila euro di multa ciascuno. Le cifre saranno trattenute dai guadagni scaturiti dalla partecipazione alle competizioni Uefa. I club sanzionati, inoltre, non potranno variare il monte ingaggi attuale, che dovrà restare uguale (ma meglio se scenderà) a quello messo a bilancio nella stagione 2013-’14. MANCHESTER CITY ACCETTA SANZIONI - In una nota ufficiale pubblicata sul sito, iL Manchester City prende posizione e si dice "in disaccordo con la Uefa" in merito alle contestazioni sui giocatori acquistati prima del 2010 e convinta "di aver rispettato le regole in materia". Il club aggiunge che in "circostanze normali" proseguirebbe la sua battaglia, ma ha deciso di accettare la sanzione e ha trovato un accordo con la Uefa sulle modalità di pagamento dei 60 milioni di euro. Il Manchester City prevede che già nella stagione 2015-2016 potrà operare "senza restrizioni". FAIR PLAY FINANZIARIO, 9 CLUB FIRMANO ACCORDO TRANSATTIVO – I nove club sotto indagine hanno raggiunto individualmente un accordo transattivo, come spiega una nota dell’Uefa. Questi accordi hanno come obiettivo quello di assicurare che ogni club arriverà al pareggio di bilancio con un modesto ritardo, e sono definiti dal regolamento procedurale dell'Organo di controllo finanziario. Ognuno di questi accordi comprende qualcuna o tutte le seguenti disposizioni: - obiettivo bilancio in pareggio, definito come bilancio in pareggio annuale e aggregato per ogni individuale accordo transattivo, e/o restrizione del livello di guadagni da sponsorizzazioni/transazioni interne che possono essere incluse nel calcolo futuro per il bilancio in pareggio del club; - misure a livello sportivo: definite come limitazioni al numero di giocatori da poter inserire nella lista 'A' delle competizioni Uefa, e/o alla registrazione di nuovi giocatori ingaggiati nelle liste 'A' e 'B' per quanto riguarda le competizioni Uefa; e/o alle spese per benefit a impiegati (totale stipendi e benefit) effettuate nel rilevante periodo di accertamento; - contributi finanziari: definiti come cifre trattenute dai guadagni scaturiti dalla partecipazione a competizioni Uefa (per cui la distribuzione di tali cifre secondo una formula già decisa verrà comunicata in data successiva). Tali contributi non avranno impatto sui futuri calcoli per il bilancio in pareggio. RISPETTO ACCORDI, OGNI SOCIETA’ SARA’ MONITORATA – Ognuno di questi club sarà soggetto a monitoraggio, e ogni volta che i termini degli accordi non saranno rispettati scatterà una comunicazione automatica alla Camera Aggiudicativa dell'Organo di controllo finanziario secondo l'Articolo 15 (4) del suo regolamento procedurale. Gli accordi possono essere revisionati dalla Camera Aggiudicativa dell'Organo di controllo finanziario su richiesta arrivata entro dieci giorni da parte del suo Presidente e/o di una parte direttamente interessata. In una recente intervista il presidente dell'Uefa Michel Platini aveva escluso l’estromissione di club dalla competizione più importante pur confermando che erano in corso accertamenti sul City e sul Paris Saint Germain per aver infranto le regole finanziarie introdotte dalla confederazione continentale. Argomenti calcio fair play finanziario paris saint germain uefa manchester city Leggi i commenti I commenti dei lettori 
Per la morte della bambina di un anno deceduta all'ospedale Maggiore di Crema (Cremona) due ore dopo l'anestesia, mentre stava per essere sottoposta a una gastroscopia, sono indagati tre anestesisti dell'ospedale: il primario Agostino Dossena e i suoi collaboratori Paolo Comassi e Antonella Biazzi. L'ipotesi d'accusa è di omicidio colposo. L'inchiesta è stata aperta dal sostituto procuratore Laura Patelli, che ha disposto l'autopsia. Il padre della bambina, agente di commercio,  e la mamma, commessa, abitano a Romano di Lombardia (Bergamo). Il pm Patelli ha nominato come consulenti di parte Alessio Battistini, dell'Istituto di medicina legale dell'Università degli studi di Milano, ed Edoardo Calderini, responsabile del reparto di Anestesia e rianimazione pediatrica dell'ospedale Maggiore (prima alla Mangiagalli). L'avvocato Enrico Pelillo, già legale della famiglia di Yara Gambirasio, al quale si sono affidati i genitori della bambina, ha nominato il professor Andrea Lomi, direttore dell'unità operativa di Medicina legale dell'Asl 3 di Genova. Oggi i carabinieri hanno sentito separatamente la mamma e il papà, che dall'autopsia e dall'indagine attendono risposte. I genitori hanno ricostruito attimo dopo attimo la giornata di mercoledì e anche i momenti che hanno portato a compiere la gastroscopia. Papà e mamma non formulano accuse, ma tornano a chiedere la verità e sperano di poter ottenere dal pm Patelli il nulla osta per portare la salma a casa e poter celebrare i funerali lunedì o al più tardi martedì. Stando alle prime ricostruzioni, da circa un mese la piccola soffriva di problemi legati all'alimentazione, con rigurgiti continui e vomiti. L'esame del sangue aveva stabilito che era celiaca. I familiari hanno raccontato che in ospedale la bimba giocava tranquilla, ma appena le è stato iniettato l'anestetico è andata in fibrillazione ventricolare e ha avuto un arresto cardiaco e due ore dopo è morta. La bimba era stata sottoposta a tutti i test preliminari previsti dalle procedure. Argomenti celiachia provincia di cremona crema provincia di bergamo romano di lombardia 
None Leggi i commenti I commenti dei lettori 
La città a portata di ruote. Ecologiche e a noleggio: obiettivo far lasciare a casa l'auto ai palermitani. Un progetto tanto ambizioso quanto articolato, quello presentato dal sindaco e da Antonio Gristina nella Sala degli Specchi di Villa Niscemi  . Il progetto Demetra, ovvero Development of ecology system for metro transport, costato 4 milioni di euro finanziato per il 70 % dell’Unione europea e per il 30 % dal Comune. Partirà ufficialmente il 9 giugno con l’attivazione della biglietteria elettronica attraverso un dispositivo elettronico , Neos park ricaricabile online, che permetterà di pagare al secondo, cioè solo quanto consumato, contrariamente a quanto accade oggi che, occorre pagare un euro all’ora ,includendo anche le mezze ore. Inoltre, sono state previste due applicazioni gratuite per smartphone e tablet , “my cicero” della Pluservice, “ Up mobile” di Banca Sella, che consentiranno di pagare   il biglietto e l’abbonamento dell’autobus  e  sarà possibile conoscere in tempo reale, l’itinerario da percorrere e  i tempi di attesa. A coloro che  saranno dotati di apparecchi telefonici diversi da smartphone, sarà possibile effettuare i pagamenti attraverso sms o operatori elettronici. Inoltre, sul fronte della mobilità sostenibile, verrà potenziato il servizio di car sharing gestito dall’Amat. Attualmente annovera 1200 abbonati con un incremento del 20% dall’inizio dell’anno, i quali,  utilizzano le vetture dei 38 parcheggi dislocati in città ,tra i quali  5 a Mondello, 2 a Bagheria e 1 all’Aeroporto che verrà potenziato a 3. A settembre è previsto l’arrivo di 56 nuove auto a metano e 24 elettriche a ricarica veloce, 8 parcheggi con colonnine di ricarica per auto elettriche, tre van charing . I mezzi saranno attivati attraverso una key acquistabile presso i key ditributor . La palina che contraddistinguerà i parcheggi avrà la forma delle foglie della pianta del ginko biloba , la più antica piantata nella nostra città. Verrà affiancato  un servizio di bike sharing , il terzo più imponente come flotta, dopo Milano e Torino , il quale prevederà 400 biciclette tradizionali, 26 bici a pedalata assistita, 10 scooter elettrici, 37 ciclo parcheggi, 8 pensiline fotovoltaiche per ciclo parcheggi. Le tariffe attualmente sono in fase di definizione, ma si seguirà il criterio adottato da quelle già in vigore. Sono previste due stazioni della mobilità, una in viale Campania  ed una al Porto che prevederà una grande pensilina sotto la quale verranno dislocate da dieci a dodici biciclette e quattro auto, con panchine per l’attesa. L’obiettivo principale è quello di favorire la mobilità dolce e indurre il cittadino a lasciare il proprio mezzo a casa . Giusto Catania, il neo assessore della mobilità  assicura che il Comune manterrà gli impegni assunti per la creazione delle nuove piste ciclabili nei tempi previsti per l’attivazione del bike charing. Argomenti auto bici bike sharing car sharing trasporti 
None Leggi i commenti I commenti dei lettori 

Non può esserci che la sua ombra - esaltante, disperata, malinconica - sulla gran fondo di ciclismo più partecipata d'Italia. Il traguardo è a pochi metri dalla statua che lo ricorda, ricorda uno dei più grandi campioni del ciclismo moderno, e quest'anno anche i dieci anni tarascorsi da quando ha deciso di lasciarci. Passa sulle sue strade, le salite della sua Romagna che erano patria e palestra di un giovanissimo scalatore. Ed è organizzata dalla società sportiva - l'ormai mitica Fausto Coppi di Cesenatico - che conserva con affetto il suo primo tesserino di allievo. "Era forte Marco, era forte già allora", ricorda Arrigo Vanzolini, una delle storiche colonne del ciclismo amatoriale romagnolo. FOTOSTORIA: DIECI ANNI SENZA PANTANI Partirà all'alba di domani - domenica 18 maggio - l'edizione numero 44 della Nove Colli. Prende il via nella pianura alle porte di Cesenatico e arriva sul lungo rettilineo accanto al mare, poco prima della piazzetta con la statua di Marco Pantani che questa sua città ha amato e dalla quale è ancora oggi riamato quasi come se danzasse ancora sui pedali sotto la sua bandana. LA FOTOGALLERIA DELLA NOVE COLLI Partiranno in 12mila. Arrivano da ben 47 nazioni. Numeri pazzeschi, se si pensa che le iscrizioni - alcuni mesi fa - sono state chiuse in pochi giorni (per esaurimento dei posti) e forse altrettanti innamorati della bici sono rimasti a casa. Cresce anche la "quota rosa": 712 donne al via. E, tanto per chiudere con i dati, il più anziano in sella (ma si potrà poi parlare di "anziani" dopo tutti quei chilometri?) reca sul suo tesserino la data di nascita 1930. I chilometri sono tanti, bellissimi. 130 per chi sceglierà i quattro colli della versione più "breve". Ma duecento per i tanti che punteranno alla sfida - con se stessi, soprattutto - dei mitici duecentocinque chilometri che si snodano, appunto, su nove degli incantevoli colli romagnoli. Alla fine - tutti sommati - avranno scalato un dislivello di ben 3840 metri, con alcuni passaggi che sono nella storia delle chiacchierate tra chi ama la bici - il Barbotto con le sue pendenze finali oltre il 18% - e negli occhi di tutti gli innamorati del paesaggio italiano - la rocca di San Leucio che si svela all'improvviso dopo una curva, il "doping" giusto per l'ultimo tratto di fatica -. Sarà, come sempre, una folla a incoraggiare tutti fin dalle prime luci, magari cercando qualcuno degli iscritti che ha fatto la storia dello sport nazionale: da Yuri Chechi ad Antonio Rossi, da Pietro Piller Cottrer a Davide Cassani. Difficili da distinguere nel mare di colori. Con uno che ti accompagna  - spesso, molto spesso - ai bordi delle strade: il giallo e il nero delle bandiere per il "Pirata". Argomenti nove colli bici gran fondo pantani 
None Leggi i commenti I commenti dei lettori 
