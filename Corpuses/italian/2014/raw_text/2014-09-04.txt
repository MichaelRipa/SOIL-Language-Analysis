None Leggi i commenti I commenti dei lettori 
In Valsusa tornano i venti della battaglia. C'è stato in serata un attacco al cantiere del Tav. Una quarantina di persone, tutte incappucciati, secondo quanto riferito da fonti investigative, hanno raggiunto le reti del cantiere di Chiomonte e dopo aver danneggiato il perimetro della recinzione hanno messo fuori uso un lampione. Il raid è avvenuto all'entrata del varco numero uno. Un gruppetto sarebbe riuscito a sconfinare, danneggiando poi con un fitto lancio di pietre e chiodi una delle torri con faro che illuminano il settore. L'attacco è però stato respinto da carabinieri e polizia che hanno disperso e allontanato i manifestanti, mettendo in pochi minuti in sicurezza l'area. Ancora da quantificare l'ammontare dei danni. Non è escluso che i partecipanti possano essersi mossi dal campeggio No Tav in corso nella valle. Per sabato sera è prevista un'altra manifestazione notturna al cantiere. Argomenti cantiere chiomonte valsusa 
CRACOVIA - L'Italia strapazza il Belgio 3-1 (26-28, 25-15, 25-16, 28-26) ottiene la prima vittoria da tre punti, scavalca gli avversari nella classifica del girone e gioca la migliore gara al mondiale polacco. La squadra azzurra fa vedere una buona pallavolo e, dopo un finale di primo set perso malamente, ritrova i colpi dei giorni migliori. Sabato si torna in campo alle 20.15 contro il fanalino di coda Porto Rico, fermo ancora a zero punti. Poi domenica, sempre alle 20.15, la supersfida con gli Stati Uniti, freschi vincitori della World league, importante per qualificazione, piazzamento e punti da portarsi dietro nell'altra fase. L'Italia anti-Belgio proposta dal ct Mauro Berruto, con la conferma di Baranowicz in regia (eccellente la sua prova), Lanza a schiacciare e ricevere, anche per lui un grande incontro concluso con 18 punti e migliore a muro con 5 stampate sopra la rete, e l'alternanza dei liberi Colaci e Rossini, si rivela un'ottima intuizione. La formazione funziona a meraviglia, l'uomo in più questa volta è Jiri Kovar 22 punti top scorer della serata. Si ferma, si fa per dire, a 16 punti Ivan Zaytsev autore di una prova meno continua del solito però con due ace importanti. Al centro i due centrali Birarelli (8 punti) e Buti (10 punti) alzano un muro granitico (15 block vincenti dell'Italia contro i 7 del Belgio). In casa azzurra da rivedere solo i passaggi a vuoto, pericolosi con squadre più esperte e collaudate, a metà del primo e quarto set, ma con esiti finali diversi. Nel gruppo belga in testa ai realizzatori c'è Sam Deroo con 17 punti, seguito da Van De Voorde con 10 punti. Sotto tono e ben fermato dal muro azzurro Van Den Dries (9 punti). Partenza equilibrata con gli azzurri che sembrano tenere in mano il pallino in attesa della fuga. Infatti il primo break è azzurro grazie a un paio di bordate di Zaytsev e compagni. Poi nella seconda fase del set rientra il Belgio (complice tre errori di fila di Zaytsev) che trova i migliori punti con delle azioni piuttosto lunghe e nel rush finale arriva il sorpasso. Il Belgio cambia anche il palleggiatore per variare il gioco offensivo e creare problemi alla difesa azzurra. Deroo e Van De Voorde sono i più continui. Ma è Lanza a mettere la firma sul punto del pareggio. L'Italia spreca un set point su un buon servizio di Vettori, entrato in campo apposta per colpire dalla linea dei nove metri. Dopo aver sprecato pure la seconda palla set, la situazione si inverte e il Belgio non centra l'obiettivo (muro di Kovar), ma non sbaglia la seconda occasione e porta a casa il parziale. Non bastano cinque muri azzurri, nel momento clou il crollo più psicologico che fisico. Si riparte punto a punto, con le squadre che non si superano. Nella fase centrale, però, è l'Italia a ingranare la marcia: grazie a una serie di attacchi il Belgio resta dietro. In evidenza Jiri Kovar (finora12 punti miglior realizzatore), giocatore che dà grande equilibrio, con attacco e difesa, alla squadra. Gli azzurri crescono e dominano fino a creare un solco dagli avversari, merito di una buona prestazione collettiva a partire dal contrattacco fino al muro (cinque block vincenti). Terzo set in scia con quello precedente con l'Italia finalmente padrona del campo. Nella squadra azzurra funziona tutto, mentre il Belgio è in affanno. Non servono le alchimie tattiche e gli ingressi dalla panchina, l'Italia stravince il parziale in scioltezza. Il successo finale arriva al termine del quarto set. L'Italia parte bene, poi si distrae e rischia di gettare via una vittoria già in tasca. Per fortuna nel finale sale in cattedra il palleggiatore Baranowicz che con un punto diretto, un ace e un paio di ottime scelte chiude il conto. Italia-Belgio 3-1 (26-28 25-15 25-16 28-26) Italia : Lanza 18, Birarelli 8, Baranowicz 3, Kovar 22, Buti 10, Zaytsev 16, Rossini (L) , Colaci (L), Parodi, Anzani 1, Vettori. Non entrati: Travica, All. Berruto. Belgio : De Roo 17, Van De Voorde 10, Van den Dries 9, Klinkenberg 3, Verhees 4, Depestele, Derkoningen (L). Valkiers, Coolman 3, Van Walle 6, Claes 3, Verhanneman 2. all. Baeyens. Arbitri : Ilkiw (Can) e Zenovich (Rus) Note - Spettatori: 8000. Durata set: 30, 26, 27, 36. Italia: bs 20, a 4, mv 15, er 8. Belgio : bs 11, a 4, mv 8, er 15. Prima fase degli azzurri Italia-Iran 1-3, Italia-Francia 3-2, Italia-Belgio, sabato ore 20.15 PortoRico-Italia (diretta Raisport1), domenica ore 20.15 Italia-Usa (diretta Raisport1). Classifica. Francia 7 punti. Stati Uniti 6, Iran, Italia 5, Belgio 4, Porto Rico 0. Argomenti mondiali volley 2014 italvolley Leggi i commenti I commenti dei lettori 
Stava inseguendo un pusher, quando una macchina l'ha travolto e investito. Un  agente della polizia municipale, Domenico Filippone, di Collegno, è ora ricoverato all'ospedale  Cto in gravissime condizioni. I medici del 118 impegnati nel soccorso gli hanno  riscontrato un grave trauma cranico. Per capire se ce la farà saranno quindi  decisive le prossime ore. L'episodio è accaduto ieri sera, intorno alle 22, in  corso Dante 89. Secondo quanto ricostruito dai colleghi, al momento  dell'incidente, il civich era impegnato in un'operazione di controllo del  territorio. Mentre era all'inseguimento di uno spacciatore, sfuggito al  controllo, sarebbe però stato travolto in pieno da una macchina che arrivava su  corso Dante: una Ford Fiesta, guidata da un francese di 29 anni, che in quel momento aveva il semaforo verde. Guarda/Le immagini del luogo dell'incidente L'automobilista, ancora sotto choc, si sarebbe comunque fermato per prestare  soccorso. E' risultato negativo al test alcolimetrico. Le indagini della polizia municipale per chiarire l'accaduto sono  tuttora in corso. Alcuni tratti del corso sono rimasti chiusi al traffico. I  colleghi dell'agente investito  hanno riferito altri dettagli dell'incidente. Il pusher sembra invece essere sfuggito alla cattura. 
ROMA - Le elezioni vanno fissate al più presto. Entro dieci giorni. ll Tar della Calabria ha accolto il ricorso presentato da un gruppo di associazioni e ha imposto alla presidente facente funzione della Regione, Antonella Stasi, di stabilire quando i cittadini dovranno tornare alle urne. E questo dovrà avvenire entro dieci giorni dalla notifica dell'ordinanza. I giudici si sono spinti  oltre ed hanno già  nominato il prefetto di Catanzaro, Raffaele Cannizzaro, commissario ad  acta nel caso in cui la Regione non emetta il decreto per fissare le  elezioni. Il Prefetto, nel caso in cui dovesse scendere in campo, avrà a  sua volta altri cinque giorni di tempo per indire i comizi elettorali. Il  ricorso al Tar è stato presentato da un gruppo di associazioni  (Movimento difesa del cittadino, Cittadinanzattiva, il Pungolo di Catanzaro, il Comitato art.48, il  comitato 'Non solo Catanzaro'). Con la sentenza dei giudici della prima sezione del tribunale amministrativo si pone anche fine alle continue richieste bipartisan di fissare la data del voto. Il Consiglio regionale della Calabria, ad oltre 130 dall'annuncio di dimissioni del governatore Giuseppe Scopelliti - condannato a sei anni di reclusione - continuava infatti a galleggiare. E, con una Regione senza guida, in questi mesi sono stati firmati ancora decreti e assegnati finanziamenti. Secondo l'avvocato Gianluigi Pellegrino, del Movimento difesa del cittadino, "è stato ripristinato il diritto costituzionale al voto che era stato negato ai cittadini dalla connivenza di tutti i partiti e dall'inerzia del governo che avrebbe dovuto commissariale la Calabria e individuare subito la data delle elezioni. Questa sentenza è garanzia dei diritti democratici che gli organismi dello Stato non sono stati capaci di esercitare". Secondo il professionista, si potrebbe tornare al voto "il 26 ottobre in concomitanza con le elezioni comunali di Reggio Calabria". L'avvocato Francesco Pitaro - del comitato 'Non solo Catanzaro' - che nel corso dell'udienza aveva parlato di una situazione da "realtà sudamericana", ha affermato che la decisione dei giudici "ha infranto il muro di cemento armato costruito con l'utilizzo di cavilli e furbizie per impedire ai cittadini di tornare al voto". Si dice soddisfatto anche il centrosinistra, che accusa il centrodestra per il ritardo sulla data del voto. Per il segretario regionale del Pd, Ernesto Magorno, "l'intervento della magistratura rappresenta l'ennesima mortificazione per le istituzioni calabresi". Intanto sulla data del ritorno alle urne incombono ancora due incognite. La prima riguarda quella delle primarie istituzionali fissate per il 21 settembre ed alle quali parteciperà solamente la lista Diritti Civili. La seconda si collega alla legge elettorale, approvata nei mesi scorsi dal Consiglio regionale della Calabria e impugnata dal Governo, sulla quale pende ancora la scure della Consulta. Argomenti elezioni regionali calabria 2014 regione calabria Leggi i commenti I commenti dei lettori 
None Leggi i commenti I commenti dei lettori 
