DORTMUND – “Abbiamo giocato male. Non è la prima volta”. E’ arrabbiato Carlo Ancelotti a fine partita. Davvero non pensava di dover vivere una serata così difficile a Dortmund dopo il 3-0 di Madrid: “Era già successo di vedere una partita simile. E’ raro e dispiace che sia accaduto proprio in una sfida così importante. Non e’ stata una questione di approccio, è difficile spiegare cosa accada in queste serate. Abbiamo sbagliato cose elementari, commesso errori ingenui. Certo, è anche vero che se segnavamo il rigore la partita era gia’ finita…”. [[ge:rep-locali:repubblica:83121623]] ERA INUTILE RISCHIARE RONALDO – L’unica cosa che salva il tecnico dei blancos è l’approccio alla ripresa. “Abbiamo fatto meglio anche se non siamo riusciti a segnare e questo ha tenuto il risultato in bilico. Sapevamo che il Borussia avrebbe fatto di tutto per segnare il 3-0 e in qualche occasione abbiamo rischiato”. L’assenza di Cristiano Ronaldo, non al meglio e solo in panchina, è sembrata pesantissima. “Logicamente la sua mancanza si fa sentire in queste partite, ma non si era allenato nei giorni passati ed era inutile rischiarlo”, spiega Ancelotti. [[ge:rep-locali:repubblica:83090353]] HO TEMUTO UN’ALTRA LA CORUNA – A chi, infine, gli chiede se abbia temuto di fare la stessa fine del Milan che perse al Riazor di La Coruna per 4-0 facendosi rimontare tre gol, Ancelotti ammette: “Ci avevo pensato prima, non durante la partita, alla fine quel che conta e’ che siamo in semifinale. Ci saranno avversari complicati e difficili, vedremo, ma solo quattro squadre possono vincere la Champions League e tra queste 4 c’e’ il Real”. Argomenti champions league carlo ancelotti real madrid Leggi i commenti I commenti dei lettori 
Una trentina di operai dell'Esa hanno occupato la sala blu di palazzo D'Orleans, sede della presidenza della Regione, mentre altri lavoratori dell'ente di sviluppo agricolo in liquidazione stanno manifestando in piazza Indipendenza a Palermo. Chiedono un incontro con il governatore della Sicilia, Rosario Crocetta. Sono circa 450 i dipendenti dell'Esa senza paga e lavoro da dicembre.La protesta è scattata perchè da lunedì gli operai avrebbero dovuto riprendere servizio per due settimane,ma questo non è avvenuto. Da ieri i lavoratori protestano con occupazioni e presidi. 
None Leggi i commenti I commenti dei lettori 
LONDRA - L’esperienza non si compra. Il PSG ha messo insieme nomi importanti, in alcuni casi importantissimi, ma non ha ancora quel qualcosa in più che serve per superare un quarto di finale di Champions League, pur partendo dal 3-1 dell’andata. José Mourinho aveva promesso la qualificazione e qualificazione è stata, anche se sul destro di Marquinhos a 5 secondi dalla fine era facile rivedere i fantasmi del Parco dei Principi. Non esistono due fiocchi di neve uguali, stavolta Cech non ha sbagliato e a festeggiare, al triplice fischio, è stato il Chelsea. Un Chelsea che ha meritato la qualificazione, che ci ha creduto anche quando la sfortuna sembrava dire di no in ogni modo, che ha tremato su un’occasione enorme sprecata da Cavani – quel discorso dell’esperienza ad altissimi livelli torna d’attualità – e che alla fine ha saputo avere la meglio in mischia. I tabloid inglesi domani parleranno dei due “super subs” che hanno regalato il passaggio del turno ai Blues: Schürrle si è trovato catapultato nella contesa per l’infortunio di Hazard, Demba Ba è stata la lucida follia dell’ormai sempre più “Happy One”, con tanto di corsa liberatoria dopo il 2-0. Una follia vincente. [[ge:rep-locali:repubblica:83095039]] NON BASTA SIRIGU – La fiducia di Mourinho in Fernando Torres è ai minimi storici, il portoghese riesce a recuperare in extremis Samuel Eto’o: l’ex interista guida un attacco che dopo neanche venti minuti perde Eden Hazard. Blanc, senza Ibrahimovic, restituisce a Cavani il “vecchio” ruolo di centravanti e preferisce Lucas a Pastore. L’avvio di gara è bloccato, dalla panchina londinese si alza Schürrle per sostituire l’acciaccato belga. Solo un episodio può sbloccare lo stallo, se non arriva al 27′ è soltanto grazie a un miracolo di Sirigu. Riflesso sontuoso su una punizione di Lampard, resa velenosa da una deviazione in barriera: l’ex Palermo salva la porta ma deve arrendersi poco dopo la mezz’ora. Rimessa laterale da destra, Ivanovic va direttamente in area per la testa di David Luiz, il brasiliano spizza, Schürrle è solo proprio sul dischetto del rigore e di destro fa 1-0. Le palle inattive mettono in affanno la difesa francese, Cahill ha sul destro la palla del 2-0, conclusione alle stelle. Blanc trattiene il fiato al 37′ e con lui tutto il Brasile: contrasto durissimo tra Eto’o e Thiago Silva, nell’intervento dell’attaccante non c’è né volontarietà né cattiveria ma la caviglia del centrale ha la peggio. La reazione del difensore fa pensare al peggio, dopo due minuti di spavento si rialza e riprende posto in campo. [[ge:rep-locali:repubblica:83094942]] TRAVERSE E SPRECHI – Si rientra in campo dopo l’intervallo e il Chelsea mostra i denti. Oscar per Willian che scarica all’indietro per Schürrle, sassata del tedesco, traversa piena. L’azione prosegue e Lucas abbatte Eto’o ai 18 metri: sul pallone va Oscar, punizione a giro, altra traversa. La faccia di Mourinho è tutta un programma, Blanc deve richiamare in panchina Verratti quasi per disperazione: serata infernale per l’italiano, Cabaye cambia ritmo al PSG. I parigini iniziano a crescere e si rendono pericolosi con un tiro-cross di Lavezzi, messo in angolo da Cech. Mourinho inserisce Ba per Lampard, passando a un 4-3-3 con Oscar e Willian intermedi ultra offensivi. Il nuovo entrato spizza subito per Schürrle, Sirigu blocca il diagonale dell’autore del vantaggio. Il Chelsea è giocoforza sbilanciato, Matuidi pesca Cavani in profondità, “el Matador” opta per la gran conclusione mancina ma non inquadra la porta. PSG in pressione, l’errore di Cavani al 32′ è sanguinoso. Il lancio di Cabaye attraversa tutto il campo ed è calibrato al millimetro, lo stop dell’attaccante è buono ma il sinistro, a tu per tu con Cech, termina alto. [[ge:rep-locali:repubblica:83089932]] FINALE SPETTACOLARE – C’è ancora Cabaye nelle occasioni parigine. Suo lo scarico per Lucas al 35′, destro secco, blocca Cech. Blanc rinuncia al contropiede e toglie proprio l’esterno brasiliano, il migliore dei suoi: l’ingresso di Marquinhos è un segnale di resa, di terrore, di inadeguatezza. In campo da qualche minuto c’è anche Torres, Mourinho ha in campo tre punte pure più Schürrle e Willian, è un assalto fatto di palle lunghe e di reattività negli ultimi 20 metri. Cahill sventaglia, Alex salta più in alto di tutti, Eto’o prova subito la girata con il destro ma trova il muro di Jallet. Azpilicueta non addomestica la sfera e calcia da fuori area, c’è una deviazione, Demba Ba difende la posizione con il corpo dall’assalto di Maxwell e colpisce in una maniera che definire sporca è un eufemismo: piede-stinco-gol, via il tappo a Stamford Bridge e anche alla panchina di José Mourinho. Il portoghese scatta verso la bandierina, in un gesto che ricorda molto da vicino l’esultanza in un Manchester United-Porto, gol decisivo di Costinha. Difficile che l’epilogo possa essere lo stesso – quel Porto vinse la Champions – ma la parata di Cech al minuto 49′ è un bel segnale per i Blues: Maxwell di tocco per Marquinhos, il difensore ex Roma ha sul destro il pallone della semifinale, la sua conclusione è buona ma, per la legge dei due fiocchi di neve, Cech non può sbagliare. Mette in corner, finisce così. Col Chelsea che festeggia e il PSG costretto ancora a masticare amaro. In Europa si impara anche perdendo. CHELSEA-PSG 2-0 (1-0) Chelsea (4-2-3-1): Cech; Ivanovic, Cahill, Terry, Azpilicueta; Luiz, Lampard (21′ st Ba); Willian, Oscar (36′ st Torres), Hazard (18′ pt Schürrle); Eto’o. (Schwarzer, Cole, Kalas, Obi Mikel). All.: Mourinho PSG (4-3-3): Sirigu; Jallet, Alex, Thiago Silva, Maxwell; Verratti (9′ st Cabaye), Thiago Motta, Matuidi; Lucas (39′ st Marquinhos), Cavani, Lavezzi (28′ st Pastore). (Douchez, Digne, van der Wiel, Menez). All.: Blanc Arbitro : Proença (POR) Reti : 32′ pt Schürrle, 42′ st Ba Ammoniti : Ivanovic, Luiz, Lampard, Willian, Maxwell, Cavani, Lucas e Verratti Recupero : 1′ e 4′ Argomenti chelsea fc paris saint germain champions league josè mourinho Leggi i commenti I commenti dei lettori 

LONDRA - ”Hanno segnato Schürrle e Ba dalla panchina? Tutto culo”. Il sorriso di José Mourinho non è neanche lontanamente descrivibile: il portoghese vede il suo Chelsea in semifinale di Champions League e non rinuncia al sarcasmo dopo l’impresa contro il PSG, lanciando anche una stilettata a Rafa Benitez. ”Lo scorso anno in questo periodo questa squadra giocava in Europa League contro il Rubin Kazan e aveva 25 punti in meno rispetto al Manchester United in campionato, ora abbiamo qualche chance di vincere la Premier League e siamo in semifinale di Champions League, è un’esperienza fantastica sia per i nostri giovani che per i veterani, finire in questo modo per loro è fantastico”. [[ge:rep-locali:repubblica:83121621]] ABBIAMO DATO TUTTO – Il manager del Chelsea sottolinea lo sforzo fatto dai suoi ragazzi. ”Abbiamo messo tutto quello che avevamo, a inizio secondo tempo la squadra si è espressa alla grande, in controllo, con grande qualità di gioco. Col passare dei minuti siamo diventati meno pericolosi e il PSG era molto schiacciato, mi serviva un gioco diretto, con tre punte in area a giocare su prima e seconda palla, sperando in un rimpallo, in una giocata sporca. Abbiamo rischiato il tutto per tutto, loro hanno tolto Lavezzi e Lucas rinunciando al contropiede, Cavani era stanchissimo, ho pensato che era possibile andare. Sono andato a parlare con Makelele (assistente di Blanc, in passato giocatore agli ordini di Mourinho proprio nel Chelsea, ndr), dicendogli che non sarebbe finita 1-0: o 2-0, o 1-1. Lui mi ha fatto segno di sì con la testa e qualche minuto dopo è arrivato il gol di Demba Ba”. Mourinho rende omaggio anche a Fernando Torres, accantonato fino a pochi minuti dalla fine. ”Torres non ha segnato ma per me ha giocato bene in quei 10 minuti, recuperando palla e dando intensità, con Luiz e Willian stanchissimi. Sul 2-0 ha giocato largo a destra per frenare Maxwell, il suo lavoro è stato fantastico, abbiamo avuto un po’ di fortuna nel momento decisivo ma in partite del genere serve anche quella”. La chiusura è sulla sua trattativa estiva con il PSG. ”Il PSG è sulla strada giusta, sembra il mio Chelsea del 2004, è all’inizio di un periodo fantastico, dove inizi a vincere in patria per poi affacciarti in Europa. La Champions arriverà, hanno fatto un lavoro fantastico scegliendo i giocatori, Laurent lo conosco bene ed è un ragazzo con la testa giusta, hanno possibilità di vincere a breve. Ho scelto l’Inghilterra perchè amo questo paese ma rispetto enormemente il PSG”. [[ge:rep-locali:repubblica:83089932]] Argomenti chelsea fc champions league josè mourinho Leggi i commenti I commenti dei lettori 
DORTMUND – Il sogno del Real di vincere la 10/a coppa dei Campioni è ancora vivo. Ma è mancato davvero poco che il viaggio a Dormund si trasformasse in un altro incubo. Gli spagnoli hanno dovuto penare fino al 93’ per avere la certezza di essere in semifinale della più importante competizione europea per la quarta volta di fila. Il Borussia si è imposto 2-0 e, a più riprese, ha fallito la palla che avrebbe potuto proiettarlo ai supplementari. BORUSSIA FUORI A TESTA ALTA – Recriminano i tedeschi che, comunque, tornano a casa a testa altissima. Alzi la mano chi pensava che avrebbero potuto rimettere in discussione una qualificazione che, dopo i 90’ dell’andata, sembrava chiusa a doppia mandata. E invece ci sono riusciti, soprattutto grazie ai demeriti degli avversari che hanno regalato un tempo ai gialloneri giocando con una superficialità inimmaginabile e inconcepibile a certi livelli. A tradire Klopp, come all’andata, è stato Mkhitaryan che per due volte ha avuto sui piedi la palla del 3-0 e non è riuscito a superare Casillas. Il ricordo delle occasioni sciupate l’armeno se lo porterà dietro a lungo. [[ge:rep-locali:repubblica:83094843]] ANCELOTTI LASCIA A RIPOSO RONALDO – Ancelotti ha deciso di non rischiare Ronaldo, dolorante al ginocchio, e ha riproposto Di Maria nel tridente d’attacco, inserendo a centrocampo Ilarramendi. Klopp ha risposto cambiando tre pedine nell’undici travolto al Bernabeu: fuori Papastathopoulos, Sahin ed Aubameyang, dentro l’esperto Friedrich, il giovane Jojic e Lewandowski, al rientro dopo la squalifica. DI MARIA, ERRORE FATALE DAL DISCHETTO – Il Real è partito badando a gestire il comando delle operazioni e al 20’ si è procurato la palla per mettere in ghiaccio la qualificazione. L’arbitro Skomina ha giudicato punibile un tocco con un braccio involontario di Piszczek su cross di Coentrao e ha decretato il rigore. Sul dischetto è andato Di Maria che si è fatto intuire la conclusione dall’ottimo Weidenfeller. [[ge:rep-locali:repubblica:83096501]] ERRORI DI PEPE E ILLARRAMENDI, REUS RINGRAZIA – Pur sciupando la ghiotta opportunità di passare, il Real si è sentito sicuro di sé e ha commesso due gravissimi errori che hanno ricaricato il Borussia: al 24’ Pepe, con un corto retropassaggio di testa a Casillas, ha innescato Reus che ha comodamente insaccato a porta vuota saltando in dribbling il portiere. Al 37’ è stata la volta di Illarramendi di lanciare in contropiede il talento tedesco. Reus ha servito Lewandowski che ha colpito il palo. Poi si è gettato per primo sulla ribattuta e ha insaccato. IL REAL NON CHIUDE I CONTI – Il Real non ha tremato e, al rientro dagli spogliatoi, ha cercato quel gol che lo avrebbe messo al riparo da qualsiasi problema. Invece non lo ha trovato. Merito di Weidenfeller che si è opposto da campione a una conclusione dal limite di Bale e poi di Hummels che ha sradicato dai piedi a Benzema un pallone che aspettava solo di essere spinto in rete. [[ge:rep-locali:repubblica:83090353]] MKHITARYAN MANCA IL 3-0 – Il Borussia ha resistito strenuamente e, a metà ripresa, ha tentato l’assalto decisivo. E per quattro volte ha fatto strozzare in gola l’urlo del gol ai propri tifosi. Prima con Mkhitaryan che ha centrato un palo esterno a porta vuota e poi, sul prosieguo dell’azione, con Grosskreutz che ha calciato addosso a Pepe a porta vuota il pallone rimesso in mezzo dal compagno. I due si sono ripetuti poco dopo: l’armeno ha spedito addosso a Casillas un assist d’oro di Lewandowsi, il secondo, in girata, si è visto respingere dal portiere un pallone destinato a infilarsi nell’angolo. FINALE TUTTO DI MARCA SPAGNOLA – Il Borussia si è arreso e, nel finale, non è riuscito a cambiare passo malgrado l’ingresso di Aubameyang. Il Real ha chiuso ogni varco a doppia mandata, grazie all’innesto di Casemiro, spedito in campo da Ancelotti ad aiutare Alonso a fare da schermo alla difesa, e di rimessa ha ancora impensierito Weidenfeller con Bale (2) e Isco. Le merengues tirano, dunque, un sospiro di sollievo. Ma in semifinale, chiunque incontrino, dovranno sicuramente innalzare il loro livello di gioco e di attenzione. BORUSSIA DORMUND-REAL MADRID 2-0 (2-0) Borussia Dortmund (4-2-3-1): Weidenfeller 8; Pisczcek 6.5 (36′st Aubameyang sv), Friedrich 6.5, Hummels 7, Durm 6.5; Jojic 6.5, Kirch 6.5; Reus 8, Mkhitaryan 5, Grosskreutz 6.5; Lewandowski 6.5. In panchina: Langerak, Papastathopoulos, Ducksch, Sahin, Schieber, Hofmann. Allenatore: Klopp. Real Madrid (4-3-3): Casillas 7; Carvajal 6.5, Pepe 5, Ramos 5.5, Coentrao 6; Illarramendi 4.5 (1′st Isco 5.5), Xabi Alonso 5.5, Modric 6; Di Maria 4.5 (28′st Casemiro 6), Benzema 5 (47′st Varane sv), Bale 5.5. In panchina: Diego Lopez, Nacho, Ronaldo, Morata. Allenatore: Ancelotti. Arbitro : Skomina (Slovenia) 5.5. Reti : 24′ pt e 36 ‘pt Reus Note : serata fredda e piovosa, terreno in discrete condizioni. Ammoniti : Ramos, Xabi Alonso, Carvajal, Reus, Aubameyang, Casemiro, Benzema. Angoli : 4-2 per il Dortmund. Recupero : 1′; 2′. Leggi i commenti I commenti dei lettori 
MADRID - La Catalogna non potrà effettuare un referendum per ottenere l'indipendenza da Madrid. Lo ha deciso stasera il Parlamento spagnolo. Barcellona aveva programmato unilateralmente la consultazione per il prossimo 9 novembre. Il presidente catalano Artur Mas ha già fatto sapere prima del voto che la consultazione si terrà in ogni caso. Argomenti spagna referendum catalogna 
