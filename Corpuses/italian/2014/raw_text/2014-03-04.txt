None Leggi i commenti I commenti dei lettori 
Non si placa la polemica tra l'ex direttore dell'Agenzia per i Beni confiscati Giuseppe Caruso e la commissione nazionale Antimafia presieduta da Rosy Bindi. A Palermo per una due giorni di audizioni in cui si è parlato anche delle criticità della legislazione sulle misure di prevenzione e della gestione dei patrimoni confiscati ai boss, la Bindi ha denunciato il rischio che le critiche rivolte da Caruso, tra l'altro, agli amministratori giudiziari rischino di "delegittimare l'intero sistema". L'ex prefetto di Palermo, pur sottolineando di non volere alimentare polemiche, non ha fatto attendere la risposta. "Mi fa piacere che la Commissione concordi con me sulla necessità di modificare la normativa sulla gestione dei beni confiscati. - ha detto facendo riferimento ai tanti cenni fatti dalla Bindi all'esigenza di rivedere la legislazione in materia - Una necessità che ho fatto rilevare in tutte le sedi, istituzionali e non, fin da quando ho assunto, nel giugno del 2011, la guida dell'Agenzia nazionale per i beni confiscati". "Le modifiche da me proposte e di cui tutti sono a conoscenza - ha puntualizzato Caruso - sono contenute nella bozza che è agli atti del Ministero dell'Interno e di Palazzo Chigi, visto che è stata consegnata alla Commissione Garofali". Ma le risposte che Caruso ha dato ai commissari nelle settimane scorse, dopo essere stato convocato proprio per chiarire gli appunti fatti, non hanno convinto l'Antimafia. Bindi ha giudicato "non esaurienti" le osservazioni dell'ex direttore dell'Agenzia, oggi in pensione. E il vicepresidente Claudio Fava ha definito "bizzarro" il comportamento di Caruso che solo a fine mandato e non nelle sedi istituzionali ha manifestato le sue perplessità sul sistema misure di prevenzione. A difendere la gestione dei beni confiscati ai boss, senza tacere della necessità di rendere più efficace la legge, ci hanno pensato ieri i giudici delle misure di prevenzione che a Palermo si occupano del 45% dei patrimoni sottratti alle cosche in tutta Italia. All'Antimafia i magistrati, guidati dal presidente della sezione Silvana Saguto, hanno portato la documentazione relativa al lavoro loro e degli amministratori accusati da Caruso di intascare "parcelle d'oro". "Non abbiamo dati che possano inficiare condotte delle singole persone", ha detto il presidente della Commissione Antimafia precisando però che "alcuni aspetti di legge, come quelli delle professionalità degli amministratori giudiziari e dei tariffari, vadano modificati". Argomenti beni confiscati mafia antimafia rosi bindi giuseppe casale 
None Leggi i commenti I commenti dei lettori 
Polizia e 118 hanno trovato in un appartamento di via Lincoln, a Palermo, al civico 26, tre donne che vivevano da tempo in uno stato di assoluto degrado: la casa era cosparsa di sacchi d'immondizia e il fetore ha preoccupato i condomini che hanno avvertito le forze dell'ordine. Nell'appartamento vivono tre donne - tutte ricoverate in ospedale -, le sorelle Rosa e Adele Castellana, di 84 a 80 anni, e la nipote Giuseppina Sapuppo, di 48 anni. Le donne sono state trasportate in ambulanza al Policlinico, al Civico e al Buccheri la Ferla 

Chiara ha 15 anni, frequenta il terzo anno del liceo ed è di Capodimonte. Come quasi tutte le sue coetanee, è iscritta su Facebook, su Instagram e su Twitter. A differenza di tante altre, però, è già famosa. Anzi, in termini di popolarità, è una delle più giovani blogger di successo, una teen fashion blogger, come si dice oggi, seguita da più di 300.000 follower. Chiara ha cominciato ad accumulare seguaci e fan condividendo foto che la ritraggono mentre prova abiti alla moda nei camerini delle boutique della sua città. Come Lucrezia, Sara, Ester e Sabrina, è affascinata dal numero di "mi piace" che si accumulano accanto ai suoi post. Come tante altre teen fashion blogger, cerca celebrità e visibilità. Come loro, però, è forse prigioniera di un mondo in cui l'apparire prevale sull'essere, riducendo ognuno di noi all'immagine che riusciamo a comunicare all'esterno. Ma che cosa significa essere celebri? Perché  tanto bisogno di visibilità anche quando, come ammette Chiara, quello che poi a lei interessa veramente è iscriversi un giorno alla Bocconi per studiare web marketing? Il concetto di visibilità non è, di per sé, negativo. Al contrario. Nel corso del XX secolo, la lotta per la visibilità è stata una battaglia politica necessaria al riconoscimento di tutti coloro che, per secoli, erano rimasti nell'ombra. Basti pensare alle donne, agli omosessuali, ai malati mentali. A tutti coloro che, anche se per motivi diversi, erano rimasti a lungo "invisibili", vuoi perché relegati nella sfera privata senza aver la possibilità di far ascoltare la propria voce e di rivendicare i propri diritti, vuoi perché messi ai margini di una società che funzionava in base al tristemente celebre precetto "sorvegliare e punire". È per questo che la lotta per farsi vedere e sentire è diventata un aspetto fondamentale dei movimenti politici e sociali odierni. E che si è progressivamente capito che uscire dall'afasia e battersi per ottenere la visibilità significava lottare per il riconoscimento delle proprie idee e dei propri diritti. Ma la visibilità, in questi ultimi anni, è diventata anche e soprattutto altro. Un modo per sentirsi vivi. Un modo per farsi "riconoscere". Come se solo la visibilità potesse dare un senso alla nostra esistenza. Come se il valore di una persona dipendesse dalla quantità di fan e di follower e non fosse invece qualcosa di inerente alla natura umana, indipendentemente dal successo e dalla fama.Certo, viviamo in un'epoca in cui tutto sembra ridursi all'apparire. Non solo nell'universo della moda, dello spettacolo o della televisione, ma ormai anche nel mondo del lavoro dove, almeno in teoria, l'apparenza dovrebbe contare ben poco. Come spiegare allora a tante adolescenti che a forza di rincorrere la visibilità rischiano poi di trovarsi imprigionati nell'effimero? Come far capire loro che il successo va e viene, esattamente come la visibilità, e che il nostro valore è intrinseco e non dipende mai dagli sguardi che gli altri posano o meno su di noi? Twitter: @MichelaMarzano 
None Leggi i commenti I commenti dei lettori 
