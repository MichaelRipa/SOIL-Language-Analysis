A sfidare un grande marchio della ristorazione può capitare di finire citato in tribunale, come è successo al rivolese Mac Bun costretto da McDonald’s a modificare il proprio nome. Ma può capitare anche di ricevere i complimenti a tutta pagina su un quotidiano nazionale da parte dell’ideatore del brand in questione. È successo ad Asad Ullah, 41 anni, bengalese titolare di un minimarket in corso Belgio 42 che ha pensato bene di chiamare “Eat, Alì”. Il riferimento alla creatura di Oscar Farinetti ormai famosa in tutto il mondo è evidente e non è sfuggita nemmeno all’imprenditore italiano che ieri ha pubblicato anche su Repubblica una pagina dedicata ad Asad. «C’è modo e modo di copiare, ma quando si copia con intelligenza, complimenti» si legge al posto dello slogan consueto. «Copiare, lo dicevano già sui banchi di scuola, è un’arte e bisogna farlo con stile — prosegue l’annuncio — Siamo orgogliosi e divertiti, infatti abbiamo fatto i complimenti ad Asad che si è dimostrato nostro grande fan». E Asad ammette: «È vero, sono un fan di Eataly e di Farinetti». Ha visitato il punto vendita del Lingotto qualche anno fa: «Me ne sono innamorato e ho deciso che mi sarei ispirato a quel tipo di negozio». L’emporio di corso Belgio è grosso neanche un ventesimo di Eataly ma anche qui i prodotti sono tutti italiani. «Li compro all’ingrosso ma controllo la provenienza — spiega il titolare — Ho scelto di avere una clientela italiana e mi sono organizzato di conseguenza». Davanti al locale, dove da fine 2012 lavora stabilmente uno dei nipoti di Asad, non c’è ancora l’insegna: «Ne stiamo facendo fare una di quelle belle» dicono in negozio. Per ora il nome compare solo sugli scontrini. L’esistenza di “Eat, Alì” però ha fatto subito il giro del web sotto forma di uno scontrino riprodotto migliaia di volte su facebook, è la questione è arrivate alle orecchie dello stesso Oscar Farinetti. «Mi ha telefonato suo figlio - racconta ancora Ullah - che mi ha rinnovato i complimenti e mi ha invitato ad andarli a trovare. Lo farò con mia moglie e i miei figli dopo Natale». Il brand di Eataly, quello vero, è registrato e non si può plagiare. Asad lo sa bene e spiega: «La mia è un’ispirazione. Il nome del mio supermercato si scrive diverso ed è riconoscibile. Prima di aprire l’attività alla Camera di Commercio mi sono informato bene. Non c’erano rischi di incappare in grane giudiziarie». Il suo è un gioco di parole: «Alì è mio figlio: e, visto che mi occupo di alimentari, Eat era una dicitura perfetta». Ora, come Farinetti, sogna di esportare il suo brand, se non proprio in tutto il mondo, almeno in altre zone di Torino: «Sarebbe bello aprire altri punti vendita anche se io sono un tipo semplice e tutto quel che ho costruito in questi anni l’ho fatto per i miei bambini». Il tono dell’imprenditore ce l’ha già: «In corso Belgio io non lavoro spesso — dice — di solito passo a controllare che mio nipote si occupi del negozio come si deve». Argomenti eataly torino 
None Leggi i commenti I commenti dei lettori 
MILANO - E' un Pippo Inzaghi decisamente entusiasta quello che parla della vittoria sul Napoli che permette ai rossoneri di avvicinare il terzo posto. "A Genova abbiamo perso subendo solo un tiro da calcio piazzato, oggi non abbiamo incassato reti. Questi sono segnali molto positivi, come il rientro di Montolivo. Anche Muntari, Zapata ed Essien quando sono entrati hanno giocato con grande cattiveria. Sono veramente felice per l'atteggiamento di tutta la rosa. Non dimentichiamo da dove siamo partiti: abbiamo fatto tanti passi in avanti. Montolivo merita grandi complimenti: e' stato fuori tanto tempo e subito ha ritrovato il ritmo. Puo' giocare sia in un centrocampo a due che in un linea a tre egregiamente. Ha grandi qualita', ha tecnica: sta facendo bene e puo' dare ancora di piu'. Abbiamo provato in settimana a giocare con questo famoso 'alberello', sia per bloccare il loro centrocampo che per mandare sull'uno contro uno Menez. E' andato tutto bene: ripeto, sono contento". [[ge:rep-locali:repubblica:102903273]] GALLIANI AL SETTIMO CIELO - A promuovere il Milan ci pensa anche Adriano Galliani. "Ho sentito il presidente Berlusconi, era felice, mi chiedeva la classifica aggiornata, quanti punti hanno Inter, Fiorentina, Lazio, Napoli, credo prendesse appunti. Sette giorni fa eravamo a 5 punti dalla Champions, ora a siamo a 2". E sabato c'è la trasferta in casa della Roma "con una certa ansia per un guaio muscolare alla coscia destra di Rami. Se mancasse anche lui, oltre a Alex, sarebbe un problema". "La squadra sta lavorando bene, la cosa che mi e' piaciuta di piu' e' come sono entrati i giocatori dalla panchina, con la bava alla bocca - ha detto Galliani -. E' quello che ci vuole, l'ho fatto notare all'allenatore e alla squadra dopo la partita. Bravo il nostro allenatore, ha fatto giocare Bonaventura piu' stretto, sembrava un po' l'alberello di Natale di Carletto (Ancelotti, ndr). I due gol sono stati segnati da giocatori arrivati in estate. Bonaventura e' bravissimo, fa qualunque cosa, lavora tanto. Honda ha dato sacrificio e qualita'. Ho visto un bell'Armero, avere un terzino mancino a sinistra e' meglio". SODDISFATTI MENEZ E BONAVENTURA - Protagonista della serata, Jeremy Menez: "Sono molto felice per questa vittoria. Al momento sto molto bene, ma il segreto e' avere una bella squadra che mi aiuta tanto e che mi lascia giocare piu' tranquillo. Inzaghi ha sempre creduto in me e lo voglio assolutamente ripagare sul campo dopo tutta la fiducia che mi ha mostrato - ha infine concluso -. Lui continua a chiederci un salto di qualita' e solo continuando a vincere partite come quella di stasera lo accontenteremo". Felice anche Bonaventura: "Stasera dovevamo fare una grande partita contro una squadra che come noi lotta per il terzo posto, dovevamo cercare di vincerla e ci siamo riusciti giocando anche bene. Oggi abbiamo giocato con due mezze punte, dovevamo stare dietro ai loro centrocampisti e lanciare Menez in profondita' - spiega Bonavantura, autore della rete del 2-0 -. Il primo gol e' nato cosi', lo avevamo preparato in settimana e siamo molto contenti che sia andata bene". Argomenti serie a milan ac adriano galliani filippo inzaghi Leggi i commenti I commenti dei lettori 
MILANO - Rafa Benitez appare decisamente contrariato dopo la sconfitta esterna col Milan . "Abbiamo avuto occasioni per fare gol durante tutta la partita, ma non le abbiamo concretizzate - dice ancora Benitez -. Loro hanno giocatori di qualità, e il pressing alto va fatto bene altrimenti loro possono attaccarlo. Abbiamo comunque recuperato bene palla in diverse occasioni". Il presidente De Laurentiis è furioso per la prestazione, e ha deciso di portare la squadra in ritiro. [[ge:rep-locali:repubblica:102903273]] HIGUAIN NON E' NERVOSO - A chi gli chiede di un Higuain vistosamente nervoso, il tecnico spagnolo risponde con fermezza: "La partita e' iniziata male per noi, ma la squadra ha reagito e poi nella ripresa e' iniziata di nuovo male e ad Higuain probabilmente dispiace questo, e qualche volta perde un po' il controllo. L'anno scorso ha fatto quello che ha fatto in quella posizione, non per il giocatore che aveva vicino". Sul discorso terzo posto: "Siamo in tante squadre in pochi punti, sara' cosi' e stara' a noi fare meglio". FACCIAMO POCHI GOL - Poi una risposta a chi gli dice che il Napoli a San Siro non ha mostrato voglia e personalita'. "Fino alla gara con la Roma si diceva diversamente - ribatte Benitez -. Sappiamo che non abbiamo continuita', il problema e' che non facciamo gol, e' li' che facevamo la differenza, ma l'attacco non e' cosi' pericoloso nonostante tutte le occasioni che crea. Ci manca comunque fiducia per fare quello che dobbiamo fare, anche con la Samp abbiamo reagito, ma serve anche fortuna per fare un gol, sfruttando le tante occasioni" Argomenti serie a ssc napoli rafael benitez Leggi i commenti I commenti dei lettori 
Nel posticipo domenicale della 15esima giornata di andata di Serie A, il Milan ha sconfitto al 'Meazza' il Napoli per 2-0 con le reti, una per tempo, di Menez e Bonaventura. Milan in vantaggio al 6': Menez va via a Koulibaly e Mesto, entra in area e con un preciso diagonale sinistro batte Rafael. L'incontro è equilibrato ma il Napoli, lentamente, prende in mano le redini del gioco e al 22' spaventa Diego Lopez con David Lopez prima e Callejon poi. L'estremo di casa si fa applaudire al 24' ancora su Callejon, i rossoneri soffrono la velocità degli ospiti ma al 34' si fanno minacciosi con un sinistro in area di Poli che sfiora il secondo palo. Chance per i partenopei al 42', con Mexes che rischia l'autogol per anticipare Higuain. Nella ripresa il Napoli riparte di slancio ma il Milan controlla e, al 7', raddoppia con una inzuccata di Bonaventura su cross di Armero. Menez e Montolivo legittimamo il bis rossonero ed il francese, al 17', firma una splendida azione personale che strappa l'ovazione dello stadio. Primi cambi: Hamsik per uno spento Jorginho, C. Zapata per l'infortunato Ramy. I campani provano a riaprire la sfida ma non sono fortunati (anche Armero per poco non sigla un'autorete, Higuain al 34' incrocia largo). Nel finale, Diego Lopez si esalta su un tentativo dal limite di Higuain, poi Callejon, nel recupero, spara in curva da posizione più che favorevole. Ultimo sussulto con uno stacco centrale dello Zapata partenopeo. Con i tre punti conquistati, il Milan sale a quota 24, agganciando al sesto posto in classifica proprio il Napoli. MILAN (4-4-3): Diego Lopez 6.5; Bonera 6, Mexes 6, Rami 7 (21'st C. Zapata 6), Armero 5.5; Poli 6 (32'st Muntari 6), De Jong 6, Montolivo 6 (41'st Essien sv); Honda 6, Menez 7.5, Bonaventura 6.5. In panchina: Abbiati, Agazzi, Albertazzi, Zaccardo, Saponara, El Shaarawy, Pazzini. Allenatore: Inzaghi 6.5. NAPOLI (4-2-3-1): Rafael 5.5; Mesto 5.5, Albiol 6, Koulibaly 5, Ghoulam 6; David Lopez 6, Jorginho 5 (16'st Hamsik 5.5); Callejon 6, De Guzman 5 (32'st Gargano 5.5), Mertens 5 (27'st D. Zapata 6); Higuain 6. In panchina: Andujar, Colombo, Britos, Henrique, Inler. Allenatore: Benitez 5.5. ARBITRO: Damato di Barletta 6. RETI: 6'pt Menez; 7'st Bonaventura. NOTE: serata fredda, terreno in buone condizioni, spettatori 45.000. Ammoniti: Montolivo, Bonera, Ghoulam, Albiol, Poli. Angoli: 5-3 per il Napoli. Recupero: 0'; 4'. 
MILANO - Aggancio riuscito e terzo posto di nuovo a portata di mano. Il Milan riscatta la sconfitta di Genova contro il Grifone affondando il Napoli con un netto 2-0 nel posticipo domenicale della 15/a giornata di serie A. Gli uomini di Inzaghi si portano così a 24 punti, a braccetto con gli azzurri, ad appena due punti dalla zona Champions occupata al momento dal trio composta da Lazio, Sampdoria e Genova. ORA TESTA ALLA ROMA - Il mese e mezzo della verità sta giungendo al termine per gli uomini di Inzaghi. Il tecnico dopo la sconfitta interna col Palermo aveva dato appuntamento ai tifosi alla sfida di domenica prossima contro la Roma. Da allora il Diavolo ha portato a casa due pareggi (Samp e Inter), una sconfitta (Genoa) e due vittorie (Udinese e Napoli) dimostrando un ampio margine di miglioramento sul piano del gioco con alcuni gol incassati dovuti solo alle singole distrazioni. Ora manca solo la continuità, quella stessa continuità che chiedono i tifosi e domenica, contro la Roma, ci sarà il vero banco di prova prima della sosta natalizia. Staremo a vedere. [[ge:rep-locali:repubblica:102903273]] BENITEZ SOTTO ACCUSA - Dopo tre deludenti pareggi consecutivi in campionato arriva, invece, in casa Napoli quella sconfitta che mancava addirittura dalla sfida con l'Udinese del 21 settembre scorso. Il gioco continua ad essere altalenante con Benitez sotto accusa per alcune scelte tattiche come la decisione di lasciare Zapata in panchina dopo che il colombiano si era dimostrato l'uomo più in forma del momento. Anche questa sera il Napoli è apparso più pericoloso dopo il suo ingresso in campo con Higuain spostato sulla linea della trequarti. Lo stesso argentino, fino a quel momento anonimo, ne ha giovato creando seri pericoli alla difesa milanista. MENEZ ILLUMINA IL MILAN - La gara si infiamma dopo appena 6' con un lampo di Jeremy Menez che, servito sulla corsa da Bonaventura, salta con un dribbling sia Koulibaly che Mesto e, solo davanti a Rafael, non sbaglia con un diagonale millimetrico. La reazione del Napoli è timida, ma arriva alla mezz'ora con Diego Lopez che deve salvare prima su un gran destro da fuori di David Lopez, poi sulla ribattuta ravvicinata di Callejon. L'estremo rossonero si ripete altre due volte sul connazionale, poi Bonaventura prima e Poli poco dopo spaventano gli azzurri con due tiri a fil di palo. Nel finale partenopei vicini al pareggio con un traversone velenoso di Higuain deviato in angolo da Mexes che per poco (questione di centimetri) non beffava il proprio portiere. BONAVENTURA CHIUDE LA GARA - Nei primi minuti di gara della ripresa il Diavolo lascia sfogare gli azzurri poi li infilza con un colpo di testa di Bonaventura su assist di Armero che fa esplodere San Siro. Sotto di due gol il Napoli si getta in avanti nel tentativo di riaprire il match lasciando ampi spazi ai contropiedi rossoneri. Solo la scarsa precisione di Montolivo e compagni evita che il passivo sia più pesante. L'ingresso in campo di Duvan Zapata rianima gli ospiti e, soprattutto, Higuain che, però, deve fare i conti con un Diego Lopez in grande spolvero: bello il destro dal limite dell'argentino, altrettanto bella la risposta dello spagnolo. L'ultima emozione in pieno recupero con un colpo di testa ravvicinato di Zapata che Diego Lopez blocca. MILAN-NAPOLI 2-0 (1-0) MILAN (4-4-3): Diego Lopez 7; Bonera 6, Mexes 6.5, Rami 6.5 (21'st C. Zapata 6), Armero 6; Poli 6.5 (32'st Muntari 6), De Jong 6.5, Montolivo 6.5 (41'st Essien sv); Honda 6, Menez 7.5, Bonaventura 7. In panchina: Abbiati, Agazzi, Albertazzi, Zaccardo, Saponara, El Shaarawy, Pazzini. Allenatore: Inzaghi NAPOLI (4-2-3-1): Rafael 5.5; Mesto 5.5, Albiol 5.5, Koulibaly 5, Ghoulam 5.5; David Lopez 6, Jorginho 5.5 (16'st Hamsik 5); Callejon 5.5, De Guzman 6 (32'st Gargano 5.5), Mertens 5 (27'st D. Zapata 6); Higuain 5.5. In panchina: Andujar, Colombo, Britos, Henrique, Inler. Allenatore: Benitez ARBITRO: Damato di Barletta RETI: 6'pt Menez; 7'st Bonaventura. NOTE: serata fredda, terreno in buone condizioni, spettatori 45.000. Ammoniti: Montolivo, Bonera, Ghoulam, Albiol, Poli. Angoli: 5-3 per il Napoli. Recupero: 0'; 4'. Argomenti serie a milan ac ssc napoli Leggi i commenti I commenti dei lettori 
MADRID - L'Atletico Madrid perde in casa e fallisce l'operazione aggancio. I colchoneros di Simeone cedono per 1-0 al Villarreal che espugna il Vicente Calderon grazie alla rete di Vietto all'84'. In caso di vittoria i campioni di Spagna avrebbero agganciato il Barcellona (fermato sabato sullo 0-0 in casa del Getafe) al secondo posto, mentre il 'sottomarino giallo' si porta a quota 27 in classifica, in compagnia del Malaga. Sempre più lontano il Real di Ancelotti, che ormai a quattro lunghezze di vantaggio sul Barça e sette sui campioni in carica. Per l'Atletico, che recrimina per un gol annullato a Mandzukic sullo 0-0, è il primo ko interno dopo 28 gare. L'ultima squadra a espugnare il Calderon era stata il Barcellona nel maggio 2013. E' 0-0 tra Siviglia ed Eibar mentre a San Sebastian finisce 1-1 Real Sociedad-Athletic Bilbao. A sbloccare il derby basco ci pensa Vela che, al 3°, porta in vantaggio i padroni di casa. Al 61' il pareggio di De Marcos. All'80' gli ospiti restano in 10 per l'espulsione di Laporte, ma il risultato non cambia. L'Athletic si porta al decimo posto a quota 19 punti, più indietro la Real Sociedad con 14 punti. RISULTATI 15^ GIORNATA VENERDI' Almeria - Real Madrid 1-4 SABATO Getafe - Barcellona 0-0 Valencia - Rayo Vallecano 3-0 Cordoba - Levante  0-0 Malaga - Celta Vigo 1-0 DOMENICA Espanyol - Granada 2-1 Siviglia - Eibar  0-0 Atletico Madrid - Villarreal  0-1 Real Sociedad - Athletic Bilbao 1-1 LUNEDI' Dep.La Coruna - Elche ore 20.45 Argomenti liga atletico madrid calcio spagnolo Leggi i commenti I commenti dei lettori 
VARESE – Mani quadrate per  la Virtus, che lascia sul campo una partita sempre inseguita. Ma mai accarezzata  per davvero, perché col 29% al tiro da due punti non poteva sperare proprio di  passarla liscia. Simbolo della serata storta, il black-out offensivo del  centrocampo della Granarolo, privo di Imbrò, cambio di qualità. Gaddy e Ray  hanno combinato 11 punti in coppia con un orrido 4/24 al tiro: 2/10 da 2 punti  per il regista e 1/7 sia da 2 sia da 3 per la guardia. A parte un indomito Okaro  White (11 falli subiti e 3/3 nel tiro pesante) che ha retto la baracca per tre  quarti, i bianconeri hanno mostrato davvero poco. Sempre in soggezione,  all’inseguimento per tutti i quaranta minuti. Capaci di rientrare, ma mai di  affiancare Varese. Pessimo Gilchrist, incolore Mazzola, troppo tardi è arrivata  la sveglia per Fontecchio, che a 6’ dalla fine ha centrato il tiro da tre punti  per il 63-70. In teoria partita aperta, ma il veterano Robinson (5/10, 8/8 ai  liberi) e il dominio a rimbalzo dei lombardi hanno chiuso i  conti. E’ finita com’era  cominciata, non bene. Primo tempo tutto in apnea, con la Virtus sempre a  inseguire, penalizzata da una mira pessima (31% dal campo, 10 centri su 32  tentativi) e da una difesa che ha subìto a lungo lo strapotere fisico di Varese.  Tenuta all’angolo fin dalle prime battute e doppiata a rimbalzo (12-27 nei primi  20’), la Granarolo non ha trovato eroi. I padroni di  casa, pur molto imprecisi da tre punti (1/12 nel primo tempo), hanno preso il  sopravvento (12-23 dopo 8’) con le giocate volanti di Eyenga e Daniel.  Sbriciolata dentro l’area, con i ragazzi di Pozzecco mai in difficoltà (70%  iniziale al tiro da due punti), la truppa di Valli non è crollata, ma non s’è mai  ripresa dalla prima imbarcata. La Virtus tornerà in campo per l’anticipo di  sabato prossimo, alla Unipol Arena, alle 20.30 contro Cremona. Openjobmetis  – Granarolo 83-73 Openjobmetis: Deane 4,  Rautins 11, Eyenga 18, Diawara 12, Daniel 17, Robinson 18, Casella, Okoye,  Callahan 3, Ne Balanzoni, De Vita Lepri. Granarolo: Gaddy 6, Ray 5,  Fontecchio 12, White 19, Gilchrist 6, Hazell 17, Mazzola 6, Cuccarolo 2. Ne  Imbrò, Benetti, Tassinari. Arbitri: Sahin,  Chiari,Caiazza Note: tiri liberi: Va 20/23,  Bo 23/26. Da due: Va 24/45, Bo 10/34. Da tre: Va 5/22, Bo 10/28. Rimbalzi: Va  46, Bo 33. Parziali: 5’ 11-5, 10’ 23-15, 15’ 36-36, 20’ 46-38, 25’ 53-47, 30’  65-55, 35’ 72-63, 40’ 83-73. Virtus mai in vantaggio. Massimo svantaggio: -15  (55-70) al 32’. 
