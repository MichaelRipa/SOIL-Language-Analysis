Uno schianto con una trentina di feriti. Tre in condizioni gravi. L'incidente è avvenuto stasera, intorno alle 18, sulla statale 7 che collega Taranto a Brindisi. All'altezza del secondo svincolo per Grottaglie, nel tarantino, un pullman di linea ha tamponato un'autogru che procedeva nello stesso senso di marcia in direzione Brindisi. Il braccio della gru si è infilato per diversi metri nell'autobus. [[ge:rep-locali:rep-bari:103170970]] Tra i feriti, alcuni hanno riportato solo lievi lesioni e sono riusciti a scendere dall'autobus da soli. Ma tredici sono in condizioni serie. Tre, in particolare, sono molto preoccupanti: si tratta di due passeggeri e del conducente dell'autobus, che erano seduti davanti al mezzo. Per tirarli fuori dalle lamiere i vigili del fuoco hanno dovuto faticare a lungo. Tutti i feriti sono stati trasferiti da una quindicina di autoambulanze del 118 accorse sul luogo dell'incidente tra gli ospedali di Grottaglie, Taranto nord e Brindisi. In tutto sul pullman sembra ci fossero 40 persone. Gli investigatori per ora ipotizzano un colpo di sonno, una malore, o una distrazione dell'autista. Solo all'ultimo momento il conducente avrebbe tentato di sterzare sulla corsia di sorpasso per evitare l'impatto, ma era troppo tardi. 
None Leggi i commenti I commenti dei lettori 
MARRAKECH – Sarà il San Lorenzo a contendere sabato sera (ore 20.30) al Real Madrid il titolo di campione del mondo per club. Nella seconda semifinale della ex Intercontinentale, in corso di svolgimento in Marocco, gli argentini hanno avuto bisogno dei supplementari, però, per piegare (2-1) la sorpresa del torneo, l’Auckland. Un successo più difficile del previsto per gli uomini di Bauza che ha dovuto fare i conti con una squadra mai doma, capace di rimontare l’iniziale svantaggio e, nel finale dei 90’ regolamentari, anche di andare vicinissima a una storica e clamorosa finale. BERLANGA REPLICA A BARRIENTOS - A spezzare l’equilibrio pensa, in pieno recupero di primo tempo, l’ex attaccante del Catania Barrientos che, su un cross di Mas, addomestica il pallone e con un bel tiro di collo sinistro batte in diagonale Williams. L’Auckland fatica a riprendersi ma alla prima mezza occasione, al 68’, pareggia: su un lancio filtrante di Tade, Torrido esce a vuoto sull’accorrente Devries e consente a Berlanga di infilare la porta rimasta sguarnita con un preciso tocco di destro da posizione angolata. LEGNO DI CANTERUCCIO - Le due squadre provano a evitare i supplementari ma sciupano una ghiotta occasione per parte. Al 76’ va vicino al 2-1 il San Lorenzo con Cauteruccio che colpisce in pieno un palo con un sinistro al volo dal limite. Quindi, 2’ dopo, sono i neozelandesi a fallire l’appuntamento con la storia con Tade che, lanciato a tu per tu col portiere, si fa chiudere lo specchio da Torrico. MATOS GOL, BERLANGA PALO - Gli argentini ringraziano e, dopo appena 3’ del prolungamento, trovano il gol-vittoria con Matos che riprende una corta respinta della difesa neozelandese e batte Williams con un forte sinistro da 15 mt. Il San Lorenzo non chiude i conti con Cauteruccio e, nel finale (112’), rischia su un destro da fuori di Berlanga che spedisce sul palo esterno i sogni di gloria dell’Auckland. Argomenti mondiale club san lorenzo Leggi i commenti I commenti dei lettori 
Ecco l'Ffo 2014, il documento più importante dell'università italiana, quello che dettaglia il finanziamento pubblico ateneo per ateneo. La Corte dei conti ha trattenuto il decreto per ventitré giorni extra, agitando i rettori. E questo pomeriggio il ministero dell'Istruzione ha potuto rendere pubbliche le novità concrete e gli assegni in consegna ai singoli 57 atenei (più nove tra università speciali e alte scuole). Partiamo dai soldi. Grazie a un decreto che introduce il costo standard e fa crescere la quota premiale, passata dal 13,5 al 18 per cento del totale, i 6 miliardi e 830 milioni distribuiti quest'anno vanno a far crescere i bilanci di trentotto università. Le restanti diciotto scendono, ma non crollano. In generale, quest'anno lo Stato ha trovato 230 milioni in più rispetto al 2013: si torna a crescere dopo sei stagioni di tagli. TABELLE chi sale / chi scende Un exploit da registrare è quello dell'Università di Bergamo: più 12 per cento rispetto all'anno scorso, significano cinque milioni di euro che assestano il bilancio a quota 40 milioni. Tra gli atenei di media grandezza viene premiata Milano Bicocca: più 8,13 per cento per un bilancio che ora si avvicina a 120 milioni. Tendenzialmente il ministero premia gli atenei piccoli e medi, tendenzialmente quelli del Nord. Tra le "top dodici" ci sono, però: Napoli Partenope (+7,83%), l'Università del Sannio (+7,57%), Foggia (+7,55%) e, dodicesima, Catanzaro (+5,31%). Perdono finanziamenti molte grandi con l'eccezione di Padova, Milano statale, Bologna Alma Mater, Napoli Federico II. Roma La Sapienza scende sotto il mezzo miliardo pubblico a bilancio diminuendo del 2,09%. Decrescono, nell'ordine, anche Catania, Palermo, Genova e Pisa. La peggiore è Messina  -  meno 2,72 per cento  - , ma grazie al "costo standard" che pesa per un miliardo su sette e prevede alcune salvaguardie territoriali nessun istituto registra tracolli simili a quelli delle scorse stagioni. Scrive il Miur: "Si passa da una distribuzione basata sulla spesa storica della quota più sostanziosa dei fondi pubblici a una ripartizione che tiene gradualmente conto delle differenze fra atenei". Offerta formativa, numero di studenti in corso, costo medio dei professori, internazionalità dell'università, spinta alla ricerca, politiche di reclutamento, didattica, partecipazione ai programmi Erasmus. Quest'anno, per la prima volta, lo Stato è riuscito a tenere in conto i diversi contesti infrastrutturali e territoriali in cui le università operano, compresa la differente capacità di reddito delle famiglie. Il meccanismo di calcolo del costo standard prevede che gli studenti, a parità di corso di studio, siano destinatari della stessa dotazione di risorse. Il ministro Stefania Giannini dice: "Ora il sistema è più equo". Poi, comprendendo che assegnare le risorse del 2014-2015 a ridosso di Natale è un po' tardi, dice anche: "Nel 2015 avverrà tutto in tempi più rapidi". Argomenti università Leggi i commenti I commenti dei lettori 
BERLINO - Non basta un gran gol di Immobile al Borussia Dortmund per risollevarsi in classifica. Due volte avanti, la squadra di Klopp si fa riprendere puntualmente (2-2) dal Wolfsburg e resta in zona play-out. I gialloneri, prossimi avversari della Juve in Champions League, hanno sfoderato una prova orgogliosa contro la seconda in classifica. In vantaggio dopo appena 8’ con un bel tocco in scivolata di Aubameyang su cross dalla sinistra di Immobile, si sono fatti riprendere al 29’ da una precisa punizione dal limite di De Brune. IMMOBILE ILLUDE KLOPP - Il Borussia si è rimboccato le maniche e, dopo aver ripetutamente impensierito Benaglio, è tornato meritatamente avanti al 75’ con un preciso destro da fuori area di Immobile. Il Wolfsburg non si è disunito e, all’85’, ha fissato il punteggio sul 2-2 con Naldo che ha sfruttato una dimenticanza di Kehl sugli sviluppi di un angolo per battere Langerak di testa. VITTORIA ESTERNA PER LO SCHALKE DI DI MATTEO - Tra gli altri risultati della 16/a giornata di Bundesliga spicca la vittoria esterna in rimonta (1-2) dello Schalke di Roberto Di Matteo sul campo del Paderborn. Un risultato che consente alla squadra di Gelsenkirchen si portarsi a -1 dal 3° posto. Vince fuori (0-1) anche il Bayer Leverkusen in casa dell'Hoffenheim mentre è sempre più critica la situazione del Werder Brema ultimo in classifica, travolto (4-1) a Moenchengladbach dal Borussia. Infine pirotecnico pari (4-4) tra Eintracht Francoforte e Hertha Berlino con gli ospiti avanti 0-3 al 37’ e capaci di incassare 2 reti negli ultimi 2’. Argomenti bundesliga calcio tedesco borussia dortmund ciro immobile Leggi i commenti I commenti dei lettori 

Iscrizioni scolastiche al via dal prossimo 15 gennaio. Ad annunciarlo è lo stesso ministero dell'Istruzione. Il 2015/2016 sarà l'anno in cui partiranno gli interventi relativi alla Buona scuola presentata lo scorso 3 settembre dal premier Matteo Renzi e sono in cantiere una serie di modifiche legislative che prederanno corpo con un decreto legge che sarà presentato in Consiglio dei ministri a febbraio. Intanto le iscrizioni degli alunni al prossimo anno scolastico seguiranno la falsariga di quelle dell'anno scorso. Pochissime le novità. Il milione e mezzo di famiglie che sono in procinto di iscrivere i propri figli al primo anno della scuola primaria e della scuola secondaria  -  di primo e secondo grado  -  dovranno utilizzare esclusivamente l'ormai collaudata opzione online. Saranno costrette a compilare il vecchio modello cartaceo, invece, coloro che iscriveranno i figli nella scuola dell'infanzia. Per la prima volta, potranno iscrivere attraverso il sito http://www.iscrizioni.istruzione.it anche coloro che scelgono di iscriversi per l'assolvimento dell'obbligo scolastico presso i centri di formazione professionale regionali, ma soltanto nelle regioni che hanno aderito all'iniziativa del ministero. Prima di procedere con l'iscrizione e la scelta della scuola, occorre effettuare la registrazione che verrà aperta a partire dal 12 gennaio prossimo. Ma per circa un terzo delle famiglie italiane l'iscrizione 2.0 sarà un rompicapo quasi inestricabile e saranno le segreterie scolastiche a sobbarcarsi l'onere di aiutare i genitori che non hanno il collegamento internet a casa o non hanno dimestichezza con mouse, username e password ad iscrivere i figli. L'importante che l'iscrizione venga formalizzata entro il 15 febbraio 2015. Rispetto all'anno scorso, quando le iscrizioni scattarono il 3 febbraio per concludersi il 28 dello stesso mese, si registra una anticipazione delle operazioni. Più tempo disponibile che verrà utilizzato per venire a capo dell'organico funzionale  -  composto anche dai 148mila precari da assumere entro il primo settembre prossimo  -  che si presenta di difficile soluzione. Anche per l'anno 2015/2016 sarà possibile per i piccoli che compiranno tre anni entro il 30 aprile 2016 iscriversi per la prima volta nella scuola dell'infanzia. Così come sarà possibile iscriversi in prima elementare per i bambini che compiranno sei anni sempre entro il 30 aprile 2016. Tutto congelato invece per le cosiddette sezioni primavera, che dal 2007 accolgono i piccoli di età compresa fra i 24 e i 36 mesi, quando questi non frequentino già la scuola dell'infanzia. Perché non tutte le regioni hanno ancora stipulato le intese necessarie per avviare il servizio. Per la scelta della scuola "migliore" i genitori potranno fruire del sito Scuola in chiaro, che verrà aggiornato quanto prima, oppure affidarsi al passaparola tra amici, parenti e conoscenti. Le scuole superiori, intanto, sono già partite con l'Orientamento in giro per le scuole medie del circondario in cerca di nuovi iscritti. E continueranno a ridosso dell'apertura delle iscrizioni con Open day e giornate riservate alla visita dei locali scolastici per genitori e ragazzini di terza media. Da quest'anno, per la scelta della scuola secondaria di secondo grado, è disponibile anche Eduscopio, la piattaforma della Fondazione Agnelli che assegna un punteggio alle diverse scuole superiori basato sugli esami universitari e sui crediti acquisiti dopo il diploma dagli studenti che hanno frequentato la scuola superiore di provenienza. Un modo per assegnare un voto alla preparazione fornita dalle singole istituzioni scolastiche agli studenti. Leggi i commenti I commenti dei lettori 
