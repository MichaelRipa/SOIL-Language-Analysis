La peggior partita alla Unipol  Arena costa un Natale amaro per la Virtus. Sempre alla rincorsa per 40’ su  Cremona, la Granarolo è stata soverchiata dall’ex Luca Vitali (5/7, 7 assist),  che ha portato i suoi compagni a dominare. Il ragazzo di San Giorgio di Piano ha  mostrato quell’autorevolezza e quella continuità che i bianconeri non hanno mai  esibito. Si son viste invece, e troppo bene, le mani quadre, per un complessivo,  e impresentabile, 29% dal campo (sia da 2 sia da 3 punti) con il quale sarebbe  stato impossibile vincere. Nonostante tutto la Virtus ha dei  rimpianti. Umiliata fino al 34-56 a 17’ dal termine, Bologna s’è rimessa in  pista con un 17-3 di puro orgoglio. E ha approfittato del passaggio a vuoto dei  lombardi fino al 61-65 a 5’ dal termine. Partita aperta, ma subito chiuso da un  9-0 di Cremona, crudele e reale sintesi di tutta la partita. Oltre a Ray (7/14 dal campo) la  Virtus non ha avuto mai due cose decenti in fila da nessuno in attacco, con  l’aggravante di un Gaddy fuori fase (1/8) e di un Gilchrist (0/6) ancora una  volta largamente inadeguato. Drammatico il primo tempo della  Virtus, tenuta costantemente in soggezione dalla Vanoli. Sin da primo approccio  (0-6 dopo 3’) e dopo qualche giocata di Ray (11-12) i nodi sono arrivati subito  al pettine. La Vanoli ha piazzato un 13-0 che ha gelato la Unipol, arrivando a  +14 dopo 8’ di gioco, giocando con grande autorevolezza. La sberla non è stata definitiva,  ma ha indirizzato la partita, con gli ospiti capaci di muovere l’attacco senza  problemi. Troppa grazia di fronte alla miseria di una Virtus incapace di fare  cesto (3/15 inizale, 31% dal campo nel primo tempo) tenuta in apnea sino al  23-42 dopo 17’. Preambolo di sofferenze che  avrebbero portato alla sconfitta e a un prossimo turno, venerdì a Pesaro, che si  prospetta come uno spareggio per la tranquillità. GRANAROLO-VANOLI 70-83 Granarolo: Gaddy 2, Ray 22,  Fontecchio 11, White 6, Gilchrist 3, Imbrò, Hazell 13, Mazzola 8, Cuccarolo 5,  Tassinari, Vercellino. Vanoli: Hayes 20, Bell 10, Vitali  16, Clark 17, Cusin 6, Mian 2, Gazzotti, Ferguson 11, Campani 1,  Mei. Arbitri: Martolini, Lo Guzzo,  Galbucci. Note: tiri liberi: Bo 25/32, Cr  16/21. Da due: Bo 15/52, Cr 20/38. Da tre: Bo 5/17, Cr 9/23. Rimbalzi: Bo 48, Cr  39. Parziali: 5’ 7-10, 10’ 16-25, 15’ 22-39, 20’ 32-47, 25’ 40-57, 30’ 51-61,  35’ 61-65, 40’ 70-83. Virtus mai in vantaggio. Massimo svantaggio: -22 (34-56)  al 23’. Argomenti basket serie a campionato 2014-2015 
ROMA - "Sono felicissimo, questa squadra mi rende orgoglioso”. Filippo Inzaghi applaude i suoi per la bella prova di Roma . Anche se rivela di aver sperato anche in qualcosa di più dello 0-0: “Prima di rimanere in 10 il Milan stava diventando padrone del campo e ho pensato di poterla vincere. Non pensavo qualche mese fa di giocarmela così all'Olimpico. Ho una squadra fantastica. Abbiamo giocato alti, avevamo gamba, sono bei segnali. E poi se non hai questo cuore a Roma perdi. Mi dispiace solo per l’espulsione di Armero. I due gialli non mi sembravano eclatanti, rivedrò gli episodi con calma”. [[ge:rep-locali:repubblica:103404114]] CON QUESTA TESTA POSSIAMO ANDARE LONTANO - Inzaghi sa che dal punto di Roma potrebbe nascere un Milan ben più consapevole dei propri mezzi: “Napoli e Roma ci hanno dato grande consapevolezza. Sono queste partite che danno a ragazzi forza e autostima, con questa testa possiamo andare lontano.  Non abbiamo fatto nulla, ma la strada da seguire è questa. Noi siamo il Milan e dobbiamo tornare a vincere gli scudetti, dopo essere arrivati ottavi stiamo facendo una crescita graduale. Se giochi alla pari puoi arrivarci terzo ma guai a montarci la testa. E se ti fanno i complimenti persone come Garcia e Sabatini questo ti riempie d'orgoglio". PECCATO CHE ORA CI SIA LA SOSTA - Inzaghi predica ottimismo. "Io mi sento sempre allenatore, devi essere ambizioso se no cosa sono venuto a fare? Io voglio riportare il Milan ai fasti di un tempo, ci vuole pazienza, ma se penso a come eravamo quest'estate e come siamo adesso...". Il tecnico rossonero è quasi rammaricato che ora ci sia la sosta: “Arriva in un ottimo momento positivo, anche dal punto di vista dei gol presi: solo uno e su calcio d'angolo. Al rientro avremo il Sassuolo in casa, dovremo fare bene per forza". Inzaghi, infine, fa i complimenti ad Ancelotti, laureatosi campione del mondo con il Real Madrid, e lo ringrazia: “Perché mi ha consigliato Diego Lopez e Menez. A fine mese avremo un'amichevole con il Real, speriamo che abbiano un occhio di riguardo...", conclude sorridendo. Argomenti serie a milan ac filippo inzaghi Leggi i commenti I commenti dei lettori 
BOLOGNA - Bologna crolla in casa e subisce una sconfitta netta contro la Vanoli, sempre avanti anche senza brillare, che torna così al successo dopo i due brutti ko contro Roma e Pesaro. La Granarolo ha pagato quasi 23' di follia, toccando un eloquente -22 (34-56). Poi, una Cremona appagata ed una difesa sufficiente e alcune belle iniziative in attacco hanno consentito alla Virtus addirittura di rientrare in partita: 61-65 al 35'. Ma la rimonta è finita lì e due canestri di Hayes e Cusin hanno riportato avanti in doppia cifra la squadra di Pancotto. Gli uomini di Valli hanno anche pagato i falli ed una brutta percentuale al tiro (nonostante la supremazia a rimbalzo), così Vitali, Hayes e Clark hanno chiuso la gara per Cremona, che ha mostrato di avere un passo in più, almeno stasera. La Virtus, a parte la fiammata della rimonta, ha sprecato troppo, nonostante il buon Ray (poco supportato dagli altri), mostrando una difesa troppo molle (al 15' aveva già subito 39 punti, segnandone solo 23), con White, Cuccarolo e Mazzola (con 9 rimbalzi il migliore dei suoi) che hanno cercato di arginare sotto i tabelloni avversari più precisi. Valli ha alternato varie difese e ruotato la panchina, senza mai trovare però un quintetto brillante. E troppi svarioni al tiro (29% da due) hanno fatto il resto. Granarolo Bologna-Vanoli Cremona 70-83 (16-25, 32-47, 51-61) Bologna : White 6, Cuccarolo 5, Gaddy 2, Tassinari, Imbrò, Fontecchio 11, Mazzola 8, Vercellino, Hazell 13, Gilchrist 3, Ray 22. All: Valli. Cremona : Hayes 20, Gazzotti, Vitali 16, Mian 2, Campani 1, Ferguson 11, Mei, Clark 17, Cusin 6, Bell 10. All: Pancotto. Arbitri:  Martolini, Loguzzo, Calbucci. Note - Tiri liberi: Bologna 25/32, Cremona 16/21. Tiri da tre punti: Bologna 5/17, Cremona 9/23.  Rimbalzi: Bologna 48, Cremona 39. Usciti per cinque falli: White, Campani, Gaddy, Fontecchio. Spettatori 5.630. Argomenti basket basket serie a virtus bologna cremona basket Leggi i commenti I commenti dei lettori 
None Leggi i commenti I commenti dei lettori 
ROMA - Un’opaca Roma chiude il 2014 pareggiando per 0-0 con il Milan e consente alla Juve di tornare avanti di 3 punti in classifica. Un pari ampiamente meritato da parte dei rossoneri che hanno confermato il momento di crescita psico-fisica, dando l'impressione di avere le idee decisamente più chiare degli avversari. Sottotono e poco lucida, la squadra di Garcia può recriminare solo per un rigore negatole nel primo tempo per un fallo di mano di de Jong su un colpo di testa di Gervinho. Ma sul piano del gioco non è mai stata superiore ad un avversario che ha chiuso addirittura gli ultimi 20’ in 10 per l’espulsione di Armero. UNA ROMA CON POCHE IDEE - Alla Roma è decisamente mancato l’apporto di Pjanic. Costretta a proporre un centrocampo esclusivamente muscolare (Keita-De Rossi-Nainggolan) ha finito per pagare dazio sul piano della fantasia. E non è un caso che sia riuscita a rendersi pericolosa solo quando è partito in accelerazione Gervinho. In più ha risentito delle scarse condizioni di Maicon che a destra non ha dato il consueto apporto per un problema al ginocchio. C’è da capire perché Garcia lo abbia voluto rischiare lo stesso malgrado nel riscaldamento il brasiliano abbia dimostrato di non sentirsi al 100%. [[ge:rep-locali:repubblica:103404114]] INZAGHI, UNA PARTITA PREPARATA ALLA PERFEZIONE - Il Milan ha fatto tutto alla perfezione sul piano difensivo. Ha chiuso ottimamente le linee di passaggio ai giallorossi, non ha dato loro profondità e ha raddoppiato bene le sovrapposizioni degli esterni sulla fasce. Segno che Inzaghi la partita l’ha preparata nei minimi particolari. Gli è mancato solo il cinismo per far male in ripartenza. Un po’ perché Menez si è fatto trovare troppo spesso in fuorigioco, un po’ perché i tre davanti non sempre si sono mossi in armonia. Ma sono tutte cose perfettibili con il tempo. Per adesso arriva un punto pesante che sicuramente porta una ventata d’ottimismo nella rincorsa al 3° posto. GARCIA RILANCIA MANOLAS E DE ROSSI - Costretto a rinunciare agli squalificati Pjanic e Astori, Garcia ha deciso di ridare fiducia a Manolas e De Rossi spostando Keita nel ruolo del bosniaco. Davanti ha confermato Florenzi preferendo stavolta Totti a Ljajic. Sul fronte opposto, Inzaghi ha in pratica dato fiducia alla squadra che ha sconfitto il Napoli con la sola novità dell’innesto dal 1’ di Zapata al posto dell’infortunato Rami. MEGLIO I ROSSONERI IN AVVIO - In evidente fiducia, il Milan è partito meglio e ha subito impegnato De Sanctis con due conclusioni di Honda e Montolivo. La Roma ha impiegato un quarto d’ora a scaldare i motori e anche quando li ha accesi si è resa pericolosa dalle parti di Diego Lopez solo su palle inattive: prima con una punizione di Totti da posizione defilata e poi con una girata di De Rossi su calcio d’angolo. MANO DI DE JONG, RIGORE NEGATO ALLA ROMA - Per svegliare la squadra di Garcia c’è stato bisogno, ancora una volta, di Gervinho che dopo un’azione ubriacante in area (29’) non ha trovato di meglio, però, che calciare addosso a Diego Lopez dal dischetto del rigore. All’ivoriano sarebbe, probabilmente, andata molto meglio 3’ dopo se un suo colpo di testa da due passi non fosse stato deviato in angolo con un braccio alzato da de Jong. Una deviazione da rigore solare che, però, nessuno degli arbitri ha notato. Il Milan non si è impaurito e prima della fine del tempo ha chiamato ancora in causa De Sanctis con un bel destro da 40 mt di Mexes. ARMERO LASCIA IL MILAN IN 10 AL 70’ - Chi si aspettava una Roma completamente diversa dopo l’intervallo è rimasto subito deluso. Il Milan ha ricominciato ancora una volta meglio e per ben tre volte in un quarto d’ora ha tenuto in allerta De Sanctis con le conclusioni di Menez, Poli e Bonaventura. Garcia ha provato a cambiare qualcosa inserendo al 66’ Ljajic ma l’espulsione di Armero (somma di ammonizioni) al 70’ gli ha complicato paradossalmente i piani visto che il Milan, con Alex al posto di Honda, si è rinchiuso negli ultimi 40 mt serrando ancor più le fila. GERVINHO MANCA L’1-0 AL 92’ - L’unico brivido per il Milan è arrivato in pieno recupero: Gervinho improvvisamente si è riacceso, ha triangolato in area con Yanga-Mbiwa ma con un destro da pochi passi ha di nuovo calciato addosso a Diego Lopez. Oltre al danno la beffa: nella circostanza l’ivoriano è stato toccato duro da Alex in scivolata alla caviglia e ha dovuto chiudere anzitempo la partita lasciando in 10 i compagni negli ultimi 3’. Garcia rischia di perdere ancor prima della Coppa d’Africa l’unico uomo, al momento, in grado di fargli davvero la differenza. ROMA-MILAN 0-0 Roma (4-3-3): De Sanctis 6.5, Maicon 5 (36' st Torosidis sv), Manolas 6.5, Yanga-Mbiwa 6.5, Holebas 6, Nainggolan 6, De Rossi 5.5 (29' st Destro sv), Keita 5.5, Florenzi 6 (21' st Ljajic 5), Totti 5.5, Gervinho 6.5. (1 Lobont, 12 Curci, 50 Somma, 3 Cole, 82 Emanuelson, 32 Paredes, 6 Strootman, 7 Iturbe, 9 Borriello). All.: Garcia. Milan (4-3-2-1): Diego Lopez 7, Bonera 6.5, Zapata 7, Mexes 7, Armero 5, Montolivo 6.5, De Jong 6, Poli 6.5 (36' st Muntari s.v.), Honda 5.5 (28' st Alex s.v.), Bonaventura 6.5, Menez 5.5 (43' st El Shaarawy s.v.). (32 Abbiati, 1 Agazzi, 14 Albertazzi, 81 Zaccardo, 15 Essien, 8 Saponara, 9 Torres, 11 Pazzini, 19 Niang). All.: Inzaghi 6. Arbitro : Rizzoli di Bologna 5. Angoli : 10-2 per la Roma Recupero: 0' e 5'. Espulsi : al 25' st Armero per doppia ammonizione. Ammoniti : De Jong, De Rossi, Maicon e Florenzi per gioco falloso, Mexes e Destro per comportamento non regolamentare. Spettatori : 46.620 per un incasso di 1.768.459 euro. Argomenti serie a milan ac as roma Leggi i commenti I commenti dei lettori 
ROMA - "Sono due punti persi”. Rudi Garcia non nasconde la sua delusione al termine della gara con il Milan . “Anche se abbiamo avuto le occasioni di segnare forse abbiamo inquadrato un po' troppo poco la porta mancando di creatività con l'assenza di Pjanic. Abbiamo affrontato un Milan ultradifensivo, che si è difeso bene, ma noi abbiamo mancato di creatività. Potevamo fare meglio. Avevamo preparato la partita per attaccare dalla parte di de Jong e Montolivo con Gervinho e Totti ma non siamo riusciti a far male”. IL RIGORE? A COSA SERVONO GLI UOMINI DI PORTA? - La Roma può recriminare per un rigore negatole. Garcia non si lamenta più di tanto. “Il fallo di mano è clamoroso ma non mi lamento dell'arbitro, sottolineo un fatto di gioco. Lo dico non da oggi, ma da tempo: o mettiamo giudici di area che si prendono le loro responsabilità o non li mettiamo piu'". [[ge:rep-locali:repubblica:103404114]] LJAJIC FUORI? SCELTA TECNICA - Il tecnico francese poi spiega l’esclusione di Ljajic: “Quando faccio una scelta, in quel momento, la faccio con i miei parametri e d'accordo con me stesso. La prova di Gervinho? Fa tante corse e accelerazioni, tanti scatti e bisogna recuperare un po' per lui. Sono gli altri che devono fare un po' di più". ABBIAMO BISOGNO DI RECUPERARE ENERGIE - Garcia elogia Diego Lopez ("bravissimo in almeno 2-3 volte") poi riconosce che la squadra è a corto di benzina: "La sosta è benvenuta: i giocatori non sono macchine e non possono giocare 10 mesi senza riposare mentalmente e fisicamente, mi auguro che questa cosa rimanga a lungo, ad esempio in Inghilterra non c'è ed è interessante vedere se ci sono più infortunati che qui o in Francia". Per il 2015 Garcia vede rosa: "Siamo in corsa per tre competizioni, le giocheremo tutte per vincerle. Ora - conclude il tecnico francese - ho detto ai miei di riposare ma di tornare con la mentalità di ferro e con la voglia che si è vista nei primi cinque mesi della stagione". DE SANCTIS: DOVEVAMO FAR MEGLIO IN 11 CONTRO 10 - Morgan De Sanctis rende merito agli avversari: "Il Milan ha fatto un'ottima partita, è in un buon momento e noi forse potevamo essere più lucidi specie dopo l'espulsione di Armero. Il Milan non ha rubato niente, rimane il rammarico per non aver approfittato di 20' di superiorità numerica". Il portiere giallorosso non ha rimpianti per essere tornato a -3 dalla Juve. "36 punti in 16 partite non sono un bottino da poco considerando la Champions e i tantissimi infortuni. La stagione è ancora lunga. Ora recuperiamo le energie e speriamo dopo la sosta, considerando anche l'Europa League, di essere in 25 sempre a disposizione dell’allenatore". Argomenti serie a as roma rudi garcia Leggi i commenti I commenti dei lettori 
MARRAKECH - Real Madrid sul tetto del mondo. Nella finale del Mondiale per club giocata a Marrakech, in Marocco, i campioni d'Europa di Carlo Ancelotti hanno battuto per 2-0 gli argentini del San Lorenzo. Nulla da fare, quindi, per il club del quale è tifoso Papa Francesco: i blancos aggiungono nella loro prestigiossima bacheca anche il loro primo trofeo di campioni del mondo per club al termine di una partita dominata per tutti e 90 i minuti: è il 18esimo trionfo internazionale, come Milan e Boca Juniors. Il vantaggio arriva al 36' con Sergio Ramos: il difensore spagnolo ha la meglio su Yepes e colpisce di testa sul calcio d'angolo battuto da Toni Kroos mettendo il pallone alle spalle dell'incolpevole Torrico. Il primo tempo si chiude con l'undici di Ancelotti in avanti con merito per 1-0: Casillas inoperoso per tutti i 45'. Al rientro in campo il Real mette in cassaforte il risultato:  al 6', infatti, arriva il raddoppio ad opera di Gareth Bale. Assist perfetto di Isco ed il gallese si fa gioco di Kannemann, lasciando partire un sinistro che passa sotto il corpo di Torrico. Poi per Cristiano Ronaldo è compagni c'è solo da attendere il fischio finale per alzare questo altro ennesimo trofeo nella storia delle merengue. Per i blancos si tratta dunque del 18esimo trionfo internazionale, che vale l'aggancio al Boca Juniors e soprattutto al Milan, le due squadre fino a oggi più blasonate in assoluto. Proprio Ancelotti, con i successi conquistati nel 2007 (Champions, Supercoppa europea e Mondiale per club) aveva contribuito dalla panchina a elevare il club rossonero. Ma non è finita: la vittoria conquistata contro il San Lorenzo è la 22esima consecutiva per il Real, fra Coppa del Re, Liga, Champions e appunto Mondiale per club. Un record che difficilmente potrà essere migliorato. Un'altra medaglia per il tecnico italiano, protagonista de 'La decima', nuovo eroe della 'Casa Blanca'. L'Auckland City si conferma sorpresa del Mondiale per club e dopo aver messo in difficoltà il San Lorenzo si toglie la soddisfazione di vincere la finalina per il terzo posto. Servono però i rigori per piegare i messicani del Cruz Azul: 5-3 il finale. Al termine dei 90' regolamentari la gara si era chiusa sull'1-1: vantaggio siglato da De Vries nel ecupero del primo tempo per i neozelandesi, pareggio di Rojas al 12' della ripresa. Dal dischetto i messicani sbagliano con Formica e Veladez, il solo Irving manda il suo rigore sulla traversa e per l'Auckland City arriva la terza piazza. Argomenti mondiale per club san lorenzo real madrid Leggi i commenti I commenti dei lettori 
NEW YORK - Sono stati ammazzati da un afroamericano per vendicare l'uccisione di Michael Brown e Eric Garner due poliziotti uccisi da colpi di pistola a Brooklyn nel pomeriggio. L'autore dell'agguato si chiamava Ishmael Brinsley, 28 anni, originario di Baltimora. Ha sparato e ferito gravemente la sua fidanzata prima di recarsi a New York "con l'intento di uccidere poliziotti locali". "Non hanno nemmeno avuto il tempo di reagire. Sono stati semplicemente assassinati", ha detto il capo della Polizia di New York, William Bratton. I due poliziotti sono stati identificati come Wenjian Liu e Rafael Ramos. Liu si era sposato appena un paio di mesi fa, mentre Ramos ha un figlio di 13 anni. "Hanno pagato l'estremo sacrificio oggi", ha detto Bratton. Brinsley ha annunciato il crimine su instagram con questa foto: "Hanno preso uno dei nostri, prenderò due dei loro". [[ge:rep-locali:repubblica:103412718]] E' accaduto nel pomeriggio a Brooklyn: in base a una prima ricostruzione, l'assassino si è avvicinato alla loro vettura e ha aperto il fuoco, colpendoli alla testa. Poi ha cercato di fuggire dirigendosi verso la metropolitana, ma quando ha capito che le forze dell'ordine stavano per stanarlo, ha rivolto l'arma contro sè stesso e si è tolto la vita. I due poliziotti sono stati immediatamente portati al Woodhull Medical Center: uno è morto subito dopo il ricovero, l'altro pochi minuti più tardi. [[ge:rep-locali:repubblica:103410159]] [[ge:rep-locali:repubblica:103415232]] L'eccidio arriva in un momento di altissima tensione razziale nel Paese . E, secondo alcuni investigatori, i due poliziotti sarebbero stati presi a bersaglio per vendicare in particolare due episodi: Michael Brown ( video ) , ucciso da un agente a Ferguson (Missouri), e Eric Garner , morto nella stessa New York dopo essere stato soffocato da un poliziotto.  In entrambi i casi, il Gran giurì ha deciso di non incriminare gli agenti coinvolti: fatto questo che ha suscitato fortissime proteste nel Paese, con manifestazioni continuate ancora nelle scorse ore. [[ge:rep-locali:repubblica:102836684]] Le manifestazioni  hanno assunto toni molto violenti a New York. Dove uno degli slogan delle manifestazioni era appunto "Uccidi un polizotto". [[ge:rep-locali:repubblica:103410953]] Il sindaco De Blasio è intervenuto poche ore dopo l'omicidio nella conferenza stampa della polizia. "E' un attacco a noi e alla città e continueremo ad essere vigili", ha detto il sindaco. "E' stato un atto particolarmente spregevole, quando un poliziotto viene ucciso, si strappano le basi della nostra società", ha aggiunto il sindaco con voce commossa nel ricordare i due agenti uccisi. De Blasio aveva preso le difese della comunità nera durante le manifestazioni di protesta. Sono state quindi subito lanciate critiche al sindaco italo-americano.  Molti accusano il sindaco "di avere le mani sporche di sangue" in seguito al suo recente appoggio alle manifestazioni di protesta contro la decisione del Gran giurì di non incriminare il poliziotto che soffocò fino a ucciderlo l'afroamericano Eric Garner. Alcuni arrivano addirittura a chiedere l'incriminazione di De Blasio per omicidio. Altri chiedono al sindaco di non prendere parte ai funerali dei due agenti; già una settimana fa, il sindacato degli agenti di polizia di New York ha firmato una petizione chiedendogli di non prendere parte a funerali nel caso un agente venisse uccise durante il servizio. Centinaia di poliziotti hanno peraltro voltato le spalle alla conferenza stampa di ieri sera. L'ultimo omicidio di un poliziotto a New York risale al dicembre del 2011, quando l'agente Peter Figoski, 22 anni, rimase ucciso dopo essere stato colpito da un proiettile al viso in seguito a una chiamata per una rapina. L'assassino, Lamont Pride, è stato condannato a 45 anni per omicidio volontario lo scorso anno. [[ge:rep-locali:repubblica:103413010]] Il presidente Obama in vacanza alle Hawaii ha condannato l'uccisione.  "Non c'è alcuna giustificazione per questo crimine", ha dichiarato in  una nota. [[ge:rep-locali:repubblica:103409552]] [[ge:rep-locali:repubblica:103409551]] La famiglia di Michael Brown, il diciottenne nero ucciso da un poliziotto a Ferguson (Missouri), ha diffuso un comunicato nel quale condanna gli omicidi "insensati" dei due poliziotti a New York. "Respingiamo qualsiasi tipo di violenza diretta a un membro delle forze dell'ordine. Non può essere tollerata. Dobbiamo lavorare insieme per portare la pace nelle nostre comunità", si legge nel comunicato affidato all'avvocato della famiglia, Benjamin Crump. Argomenti poliziotti uccisi a new york ferguson 
