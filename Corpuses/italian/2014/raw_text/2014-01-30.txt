VENERDI' 31 Cielo :     nuvoloso con piogge residue, intermittenti, tra deboli e moderate, che lasceranno spazio a qualche schiarite nel pomeriggio; quota neve in innalzamento dagli iniziali 600-800 metri a 800-1000. Vento : irregolare depressionario 10-20 nodi, dal pomeriggio ritorno da Nord 15-25 nodi, localmente 28-33. Mare : mosso o stirato sottocosta, in temporaneo calo a mosso al largo ma di nuovo molto mosso o agitato dal pomeriggio. Temperature : minime stazionarie, massime in lieve aumento sulla costa e stazionarie in montagna. [[ge:rep-locali:rep-genova:77249623]] SABATO 1 Cielo :     alternanza tra schiarite e passaggi nuvolosi con occasionali piovaschi in mattinata; dal pomeriggio aumento delle nubi da Sud-Sud Est con ritorno di qualche pioggia e qualche nevicata oltre i 1000-1200 metri di quota. Vento : intorno Nord 15-25 nodi, localmente 28-33, in calo a 10-20 e localmente 25 dal pomeriggio. Mare : mosso o molto mosso, agitato al largo nella mattinata. Temperature : stazionarie. DOMENICA 2 Cielo :   molto nuvoloso o coperto con piogge sparse e neve sui monti dai 1100-1300 metri di quota in su; qualche schiarita nel pomeriggio su Centro e Levante. Vento : irregolare depressionario 10-20 nodi, talvolta 25-33 nelle raffiche. Mare : da mosso ad agitato dalla costa verso il largo. Temperature : stazionarie. ------------------ Bollettino di Achille Pennellatore per l'Associazione ligure di Meteorologia (www.centrometeoligure.it) Argomenti tempo genova tempo liguria meteo liguria meteo genova associazione ligure di meteorologia 
FLORENCE - Italy appeals court upholds murder conviction against Amanda Knox and sets 28 year and 6 month sentence for the 2007 murder of her British roommate, Meredith Kercher. The court also convicted Raffaele Sollecito (her ex-boyfriend) to 25 years in jail. After nearly 12 hours of deliberations Thursday, the court reinstated the guilty verdict first handed down against Knox and Raffaele Sollecito in 2009. The verdict had been overturned in 2011 and the pair freed from prison, but Italy's supreme court vacated that decision and sent the case back for a third trial in Florence. Knox is in the United States and any detention would depend on the outcome of yet another appeal and she would have to be extradited to serve the sentence. Sollecito is free pending a definitive confirmation of the verdict by Italy's highest court, but cannot travel out of the country. While Sollecito was in court Thursday morning, he didn't return for the verdict, and Knox was half a world away awaiting the decision with, in her own words, "my heart in my throat." [[ge:rep-locali:repubblica:77340440]] 
SAN FRANCISCO - Risultati brillanti per Google, malgrado il costante calo dei prezzi della pubblicità e le pesanti perdite di Motorola, di cui è stata annunciata la cessione alla cinese Lenovo per 2,9 miliardi di dollari. Nell'ultimo trimestre Mountain View ha registrato un utile netto di 3,38 miliardi di dollari (9,90 dollari per azione), in aumento del 17% rispetto ai 2,89 miliardi di  dollari dello stesso periodo dell'anno precedente. Al netto di voci straordinarie il risultato è stato di 12,01 dollari, sotto le attese per 12,20 dollari. Anche i ricavi sono saliti  del 17% a 16,86 miliardi di dollari. Sull'intero anno l'incremento è stato del 19% a 59,8 miliardi di dollari. "Abbiamo fatto progressi nel migliorare molti prodotti e nel centrare i  nostri obiettivi", commenta soddisfatto l'amministratore delegato Larry  Page. I dati sono piaciuti anche a Wall Street: il titolo, che ha guadagnato oltre il 20% negli ultimi tre mesi, è salito di quasi quattro punti nelle contrattazioni after hours e con ogni probabilità nella seduta odierna farà registrare un nuovo picco. Nel quarto trimestre, quello delle feste di fine anno, i click pagati sugli annunci pubblicitari su Google sono aumentati del 31%. Il che ha compensato la flessione dell'11% del costo medio per contatto che gli inserzionisti pagano all'azienda. Un indicatore che è in calo da nove trimestri consecutivi e che tra ottobre e dicembre ha fatto registrare il ribasso più marcato del 2013. Il "costo per click" è sotto pressione da tempo, per Google e per altre società del settore, a cominciare da Yahoo. Il motivo è che aumenta sempre più il numero di utenti che utilizzano smartphone e tablet, strumenti per i quali i prezzi della pubblicità sono più bassi che non per i pc. I risultati di Google sarebbero stati certamente migliori se non fosse stato per la disastrosa avventura con Motorola, che durante gli ultimi tre mesi del 2013 ha perso altri 384 milioni di dollari (un anno prima il rosso era stato di 152 milioni di dollari), portando a oltre due miliardi di dollari le perdite accumulate dal maggio 2012, quando Mountain View l'acquistò per 12,4 miliardi di dollari. Argomenti google motorola lenovo larry page 
Liberi tutti. Nei cinquantuno parchi della città e nelle centinaia di giardinetti pubblici i bambini torinesi e gli amanti dello sport potrebbero presto prendersi la loro rivincita sui "grandi", quelli che "il pallone te lo sequestro", quelli che "non si va con i pattini sul vialetto", quelli che "non correte sul prato". Perché se l'ultima liberalizzazione, questa volta all'insegna del "verde", proposta da buona parte del Pd e da Sel dovesse essere approvata dalla Sala Rossa, il divieto di giocare nei parchi e nei giardini fuori dalle "aree gioco" andrebbe definitivamente in soffitta. Ma la trovata, che parrebbe innocente, è il caso di dire, come un bambino, è di quelle capaci di infiammare il dibattito a Palazzo Civico. Torino intende incentivare "l'uso sociale e la giocabilità dello spazio pubblico" scrivono i consiglieri comunali nella delibera, prima firmataria la vicepresidente Marta Levi. E le attuali regole sono "eccessivamente restrittive". In tutti i parchi e i giardini sono vietati "gli esercizi e i giochi, pattini, tavole, rotelle, bocce, ecc" fuori dagli "spazi predisposti". Perché? "Possono disturbare chi sosta, chi passeggia, causare incidenti alle persone o danni alla vegetazione" si legge oggi all'articolo 85 del regolamento del Verde pubblico. Per non parlare della cosiddetta "pratica sportiva organizzata", cioè i giochi di squadra: "Sono ammessi solo negli spazi attrezzati". Il divieto non vale soltanto per quei parchi storici, come il Valentino o il giardino La Marmora. Che uno potrebbe anche dire: "Si rovinano le aiuole". Ma anche per i grandi parchi, come Pellerina, Colletta, Colonnetti. E però il vero paradosso è un altro: mentre è permesso, almeno in teoria, giocare a pallone in piazza Castello, non lo è per nulla al Valentino. Il regolamento di Polizia Urbana, che norma i comportamenti in città, all'articolo 7 prevede infatti restrizioni meno pesanti per i giochi nelle piazze, per le strade, sotto i portici: sono vietati ma soltanto "quando possono arrecare intralcio o disturbo o procurare danni". I "liberalizzatori verdi" di Pd e Sel propongono di ribaltare il teorema: "Il gioco è consentito purché non arrechi disturbo o pericolo". E prevedono che le aree più delicate, come i parchi storici, possano avere regole più restrittive per gli sport di squadra lasciando l'iniziativa al sindaco. Ed è qui che si genera lo scontro. Il direttore della Verde pubblico, Claudio Lamberti ha dato parere negativo alla delibera: "Diminuirebbe la sicurezza e la tutela dei cittadini". Parere di cui si è fatto scudo l'assessore Enzo Lavolta, che sarebbe più disponibile a discutere di un'eventuale liberalizzazione per i bambini sotto i 12 anni. "Il parere è sbagliato e da riscrivere  -  attacca la vicepresidente Levi  -  Perché esprime un'opinione, non una regolarità tecnica. E i regolamenti sono di stretta competenza del Consiglio comunale". Dice il presidente della Commissione Ambiente, Marco Grimaldi: "Potremmo pensare a una tutela maggiore per alcuni parchi. Ma il divieto va tolto". Argomenti torino parchi pubblici marta levi 
NEW YORK - Rubate le password degli account email di Yahoo. Lo rende noto la società, senza tuttavia specificare quanti utenti sono stati coinvolti in questo attacco informatico. "Sembra che le informazioni nel mirino siano i nomi e gli indirizzi email dei messaggi inviati più di recente dagli account colpiti", comunica Yahoo con un post sul blog. Questo potrebbe voler dire che gli hacker cercavano indirizzi da utilizzare per mandare messaggi indesiderati. La compagnia ritiene che i dati non siano stati prelevati dai suoi sistemi ma dal database di una terza parte. Senza fornire altre informazioni né fare commenti, fa inoltre sapere che sta resettando le password, che "sono state attuate ulteriori misure" per bloccare nuovi attacchi e che sta lavorando in collaborazione con le autorità federali. Gli internauti  spesso utilizzano le stesse parole chiave per accedere a servizi  diversi, quindi gli hacker tentano di utilizzare le password rubate su  una piattaforma per violare altri account. A dicembre scorso  l'amministratore delegato di Yahoo! Marissa Mayer già si era dovuta  scusare per un 'blackout' di alcuni giorni del servizio di posta,  seguito tra l'altro a un problema simile che aveva interessato Flickr,  la piattaforma per condividere foto. "Non abbiamo prove - spiega la  compagnia - che le password siano state ottenute direttamente dai nostri  sistemi". A novembre la stessa Mayer aveva annunciato che Yahoo! Mail  avrebbe adottato protocolli di sicurezza più avanzati e un sistema per  criptare le informazioni degli utenti in transito sui suoi data center.  Novità pensata non solo in chiave anti-Datagate, ma in primis per  mettersi al riparo da intrusioni degli hacker. Con 273 milioni di account, Yahoo è il secondo maggior fornitore di servizio di posta elettronica dopo Gmail di Google. 
MILANO – Sconfitta ad Istanbul, Milano si prende una rivincita contro il Fenerbahce allenato dall’otto volte campione d’Europa Obradovic piegandolo al Forum per 90-85. Un successo importante, il 3° di fila nella Top 16 di Eurolega, che consente all’Olimpia di agganciare al secondo posto il duo greco formato da Panathinaikos – impegnato domani contro la capolista Barcellona – e Olympiacos. A fare la differenza sono state le ottime prove di Hackett (17 punti e 7 rimbalzi), Langford (14 punti), Jerrels (15 pt) e Kangur (12 punti con 4/4 da tre). Ai turchi, invece, non è bastata la grande prestazione di Kleiza (26 punti). LANGFORD REPLICA A MCCALEBB – Una vittoria sofferta e in rimonta dopo una partenza ad handicap. I lunghi turchi hanno gioco facile in avvio nel sovrastare i rivali biancorossi, e quando non sono loro a far male, ci pensano le scorribande di McCalebb a bucare l’area. Confusa dai passaggi a zona dei gialloblu, l’Olimpia sbanda ma viene rimessa in carreggiata dalle mani esperte di Langford, che in un clima da corrida, fa reparto da solo e riporta i suoi a contatto. KANGUR E GENTILE LANCIANO MILANO – I prematuri falli di Melli e Wallace (4 a testa in 15 minuti appena), costringono Banchi a rotazioni innaturali e a concedere piu’ minuti, e responsabilita’, a Kangur. L’estone risponde presente (4/4 dall’arco), e come lui Milano lotta e stringe i denti. Un atteggiamento che infiamma i 10 mila del Forum e con loro capitan Gentile, che firma sulla sirena di meta’ partita la tripla acrobatica del +9 Armani. Il vantaggio arriva anche fino a piu’ 16 (tripla di Kangur del 60-44) ma la partita non si chiude nemmeno allora. KLEIZA L’ULTIMO A MOLLARE – I turchi risalgono fino al -3, trascinati dai 26 punti di Kleiza (miglior marcatore). E’ ancora una tripla di Kangur (84-77), insieme al quarto quarto di Jerrells, a fermare la rimonta. L’EA7 porta’ cosi’ a 16-1 il suo record interno in stagione, con un’unica sconfitta subita dal Real Madrid, lo scorso novembre. Prossimo impegno per l’Olimpia fra due settimane, a Barcellona. EA7 Milano batte Fenerbahce Ulker Istanbul 90-85 (18-25, 49-40, 64-58) Milano: Gentile 14, Gigli ne, Cerella, Melli 4, Hackett 17, Kangur 12, Langford 14, Samuels 7, Wallace, Lawal 4, Moss 3, Jerrells 15. All.: Banchi. Fenerbahce: McCalebb 12, Onan, Bjelica 15, Mahmatoglu 4, Kleiza 26, Turkyilmaz, Vidmar 5, Zoric, Sipahi, Birsen, Bogdanovic 11, Preldzic 12. All.: Obradovic. Arbitri: Ryzhyk, Garcia Gonzalez, Javor. Note – Tiri liberi: EA7 20/22, Ulker 31/37. Tiri da 3 punti: EA7 10/25, Ulker 4/15. Rimbalzi: EA7 26, Ulker 29. Usciti per 5 falli: Melli a 38′ 15”, Kangur a 39′ 34”. Falli tecnici: Melli a 14′ 38”. Falli antisportivi: nessuno. Spettatori: 10290. Argomenti basket basket eurolega eurolega olimpia milano Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
