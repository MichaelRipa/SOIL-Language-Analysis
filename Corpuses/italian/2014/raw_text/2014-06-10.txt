
La storia di un boss è la miglior canzone dell’anno cinematografico italiano. “’A verità” di Franco Ricciardi stasera ha vinto il David di Donatello e l’artista originario di Secondigliano – tremante, in smoking, sul palco – ha dedicato l’inattesa vittoria a Ciro Esposito, il tifoso del Napoli ferito da un proiettile lo scorso 3 maggio poche ore prima che gli azzurri giocassero allo stadio Olimpico di Roma la finale di Coppa Italia contro la Fiorentina. Esposito è ricoverato tuttora in ospedale e così il cantautore che ha appena pubblicato l’album “Figli e figliastri” (la canzone vincitrice tuttavia fa parte del precedente disco, “Autobus”) ha voluto rivolgere un pensiero affettuoso al giovane di Scampia. “’A verità”, che commenta in maniera sublime il finale del film “Song ‘e Napule” diretto dai Manetti Bros – hanno vinto per le migliori musiche gli stessi Pivio e Aldo De Scalzi, coinvolti dal duo di registi romani per la speciale atmosfera vintage/funk – racconta la spietata e rocambolesca esistenza di un capo clan (che nel lungometraggio viene interpretato da un pericoloso Peppe Servillo), punito dal suo destino. Anche se nella pellicola è lo stesso personaggio interpretato da Ricciardi – alias il camorrista Mazz’ ‘e fierr’ – a finire colpito a morte nel giardino della sua villa durante il party del matrimonio di sua figlia. Nella cinquina finalista c’era addirittura un’altra band concorrente diretta di Ricciardi, i Foja, con il singolo “’A malia”, nella colonna sonora de “L’arte della felicità”. 
LO SPETTACOLO deve andare avanti, anche dopo un grande dolore. È sempre stato così. "Ridi pagliaccio", insomma. Qualche mese prima di morire, nel camerino del Teatro Alfieri Gipo Farassino ricordava queste cose, lui che aveva dovuto riprovare ogni volta a vivere dopo i dolori laceranti patiti in questi anni: dalla morte della figlia Caterina a quella della moglie Lia. Le rammentava ad Alessandro Castelletto e a Federico Voria, gli autori del film "Gipo, lo zingaro della Barriera", che è in corso di lavorazione. Gipo se n'è andato l'11 dicembre dell'anno scorso, a 79 anni. E stasera al Teatro Carignano, dove il suo pubblico gli aveva detto un "ciau" commosso affollandone i funerali, attori, musicisti, scrittori e amici  -  da Mario Brusa a Rosalba Bongiovanni, da Clara Droetto a Sabrina Gonzatto e Bruno Quaranta, dai Perturbazione agli Eltres  -  lo ricorderanno attraverso lo spettacolo "Avere un amico", il titolo di uno dei suoi brani più belli, nella serata inaugurale del Festival Pirandello. Gipo, il solo e vero chansonnier di Torino, il poeta che ha cantato con toni da elegia le periferie della città e i suoi eroi picareschi, ci ha lasciati quando aveva tanto da fare. C'era quel film da finire. E voleva rieditare le sue canzoni. Sperava ancora, poi, di tenere un grande concerto in una piazza del centro di Torino e un altro nella sua ormai perduta Barriera dell'Emme, la Barriera di Milano. Quei concerti che l'avara e ingrata città di Torino gli ha negato, magari per fargli pagare il fatto di avere creduto a lungo, con coerenza e onestà, nei valori autonomisti e federalisti che lo portarono a militare nella Lega Nord. È la stessa ingratitudine che Torino riservò a Giovanni Arpino, che non a caso amava Gipo: un "Arp" colpevole, forse, di essere andato a lavorare a Milano per "Il Giornale" di Indro Montanelli. Ma se la vita a volta è sciocca, gli uomini lo sono ancora di più. Anche se provato dalla vita e dalla malattia, fino a quando ha potuto Gipo è ritornato sul palcoscenico, dove si trasformava letteralmente, dimenticando i "sagrin", i dispiaceri, con le canzoni e con il pubblico affezionato. Quel palco, come disse al regista e al soggettista di "Gipo, lo zingaro della Barriera", che "mi ha salvato a volte dalle disgrazie della vita. Quando salgo sul palco, tutte le cose per la testa mi van via". Nelle ultime esibizioni, al Teatro Alfieri, in un locale di via Cigna e alla festa di Vauda Canavese, dove sotto un tendone, strapieno di gente, cantò, recitò, fece piangere e ridere per circa tre ore, aveva dato davvero il massimo: da "Matilde Pellissero detta Tilde" al "6 ëd via Coni", da "Porta Pila" a "Sangon blues", a "La mia città", che è, senza "ma" e senza "forse", la più bella canzone che sia stata dedicata a Torino. Invecchiando, come il buon vino, migliorava ancora. Era il nostro Jacques Brel, il nostro Yves Montand, il nostro George Brassens. Se fosse nato oppure emigrato in Francia, sarebbe adesso una gloria nazionale. Invece, dopo avere girovagato per il mondo, aveva scelto di ritornare qui e di fermarsi; qui a Torino, nella città amata che, come cantava, "ti spinge ad andar via"; dove un tempo c'erano "un mare di fredde ciminiere, un fiume di soldatini blu". A molti amici, da Angelo Marello alla sua storica segretaria Gabriella, la scomparsa di Gipo è sembrata inverosimile. Forse è proprio così. Gipo non se n'è mai andato. Infatti stasera è al Teatro Carignano. Argomenti teatro carignano 
Per una nemesi purificatrice la Città dell’Altra Economia, inclusa nell’ex Mattatoio di Testaccio, accoglierà da venerdì a domenica la prima edizione di VEGinROME, www.veginrome.org, festival vegano capitolino. L’evento è organizzato da Coordinamento Antispecista e vede la partecipazione attiva (conferenze, incontri) di oltre venti associazioni impegnate nella difesa dei diritti di animali e persone. Alla base dello stile di vita cui sono dedicate le tre giornate, stare al mondo senza sfruttare e uccidere i nostri compagni di avventura sul Pianeta, vi è infatti un principio di solidarietà estesa fra le specie, in aggiunta alla consapevolezza che, soprattutto oggigiorno, il sistematico massacro degli animali danneggia la salute, l’economia e la mente degli uomini. Numerosi i relatori e gli ospiti, fra i quali la psicologa Annamaria Manzoni che parlerà di violenza come principio unico, il giornalista Massimo Leopardi che assieme al nutrizionista Michele Riefoli tratterà di scelta vegan e agonismo sportivo, gli attivisti di Essere Animali, Animal Equality e altri gruppi che mostreranno gli esiti del proprio lavoro di inchiesta, riguardo, ad esempio, la produzione di uova o pellicce. Ma non mancheranno concerti, spettacoli, proiezioni, lezioni gratuite di yoga e pilates. La Roma che ama gli animali, vicina ai volontari che ieri hanno manifestato in piazza del Pantheon contro la pericolosa gestione Marino&Marino (sindaco e assessore Ambiente) continuerà a far parlare di sé con No Ivory la mattina del sabato seguente, 21 giugno, a largo Giovanni XXIII. Qui si svolgerà un sit in di opposizione alla strage di elefanti e rinoceronti per il commercio illegale dell’avorio e dei corni, ricordando come, di questo passo, in pochi anni i pachidermi saranno estinti. Sempre il 21, Alessandra Tomassini, presidente di Tutela Pipistrelli, proporrà un seminario a ingresso libero finalizzato a conoscere meglio i chirotteri, imparare a tutelarli, nella prospettiva di reclutare nuovo volontariato per la protezione dei piccoli mammiferi volanti. 
Colpo di scena in Cassazione. E' stata annullata la sentenza di assoluzione nei confronti di Antonio Rasero per l'omicidio del piccolo Alessandro, 8 mesi, figlio dell'ex compagna Katerina Mathas. Quella notte, tra il 15 e 16 marzo del 2011, i due amanti si erano rifugiati in un residence di Nervi. La tragedia al termine di una serata a base di cocaina. Sentenza annullata dalla Suprema Corte: tutto da rifare quindi, e rinvio alla Corte d'Appello di Milano, dove il broker dovrà essere sottoposto a un nuovo processo. LE IMMAGINI DOPO L'ASSOLUZIONE IL VIDEO: "E' LA FINE DI UN INCUBO" Rasero, difeso dagli avvocati Massimo Krogh del foro Napoli e Luigi Chiappero di Torino, era stato condannato dalla Corte d'Assise di Genova a 26 anni, ma la sentenza era stata poi ribaltata in appello con l'assoluzione con la vecchia formula per insufficienza di prove. In Corte d'Assise, a Genova, è in corso il processo a carico della madre del piccolo, Katerina Mathas , imputata per concorso in omicidio volontario e abbandono di minore con morte conseguente. Argomenti genova nervi antonio rasero katerina mathas 
"SONO aversano: la prima cosa che voglio dire è che la vittoria di Natale  a Casal di Principe è un fatto storico". Parola di Francesco Nicodemo,  uno dei più stretti collaboratori di Renzi in segreteria nazionale.  "Sono felicissimo per Natale, un uomo che ha combattuto la camorra e può  riportare il paese alla normalità. È importante anche Castel Volturno.  Come dice Carlo Borgomeo, finché da quelle parti c'è il dramma sociale  che conosciamo, è difficile pensare a una regione diversa. È un dato troppo spesso sottovalutato anche sul piano nazionale". Dietro le sorprese casertane c'è però anche qualche dolore. "Il  voto parla di un elettorato libero, che premia i candidati adatti a un  cambiamento. Anche a Sarno abbiamo vinto con una opzione di questo tipo.  Altrove invece non siamo riusciti a interpretare questa spinta al  cambiamento". A Torre del Greco non avete intercettao neanche la conservazione, La città ha rivotato l'ex sindaco Ciro Borriello. "Lì c'è stata  una alleanza che io ho sempre contestato, anche con forze di  centrodestra, e senza primarie. La gente non ha percepito certo il  cambiamento". Qualcosa del genere è successo anche a Nola. "Esatto. A Marigliano invece abbiamo vinto con una persona perbene come Sebastiano Sorrentino". Morale? "Il  Pd va bene se mette in campo personaggi e alleanze innovative. Va male  invece se parte da accordi fra le liste. Gli scarti con le Europee sono  qui. Ma vanno colmati, perché quel 41 per cento ci impone anche  responsabilità". A Napoli si stenta. "Il segretario Carpentieri ha la mia stessa età. Lo invito a accelerare sulla strada del cambiamento. Bisogna avere più coraggio nel lasciare le proprie case di appartenenza. Si avvicina il tempo in cui quella richiesta di cambiamento avrà come oggetto la Regione e il Comune ". Anche il segretario regionale Assunta Tartaglione dice che le urne 2014 sono un trampolino per le regionali. Troppo entusiasmo? "Lo scarto fra i risultati segnala una esigenza di credibilità da parte della classe dirigente. È uno sforzo che si sta facendo. Forse bisognerebbe accelerare mettendo in campo le primarie. Partendo però da quella capacità di interpretare il cambiamento, non dalla esigenza di tenere assieme forze che vadano da de Magistris a Ncd. Serve una alleanza con i cittadini, non fra liste". II tema dei rapporti con de Magistris è però di stretta attualità. "Va bene il suo rapporto istituzionale col governo. Ma noi siamo fuori dalla sua maggioranza dal maggio 2011, quando gli elettori chiesero un cambiamento. De Magistris però non l'ha mantenuto: da San Carlo a Bagnoli, passando per il dissesto, tutto dice che la sua esperienza è terminata. Sicché noi lavoriamo a costruire una alternativa". C'è un ma? "Non abbiamo né Chiamparino né Maradona. Dobbiamo fare le primarie. Chiedo al sindaco se non voglia consentire di svolgere in un sol colpo quelle per il Comune e quelle per la Regione. Magari candidandosi anche lui. Ha anche una maggioranza traballante, rischia di andar soggetto agli umori dei singoli consiglieri. Vogliamo stare un altro anno e mezzo così? ". Lei cita varie incompiute. Di una, Bagnoli, ha parlato anche Renzi a "Repubblica delle Idee". E' possibile un commissariamento da parte del governo? Avrà capito che il premier non impazzisce per questo tipo di soluzioni. Tra l'altro i commissari deresponsabilizzano. Però il governo ci mette la faccia, dunque poi serve una governance, insieme agli enti locali e alle forze vive della città. Perché, dopo anni in cui visioni ideologiche hanno impedito di piantare anche un solo chiodo, si decida finalmente cosa si vuole fare di quell'area". Argomenti interviste napoli interviste politica francesco nicodemo 
None Leggi i commenti I commenti dei lettori 
