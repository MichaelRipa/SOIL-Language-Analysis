None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
NEW YORK - Rupert Murdoch ha raccolto uno dei maggiori finanziamenti della storia per l'acquisizione di Time Warner. JPMorgan e Goldman Sachs offriranno 25 miliardi di dollari per finanziare l'acquisto. Lo riporta il Financial Times citando fonti anonime secondo le quali la cifra rappresenta quasi tutta la quota in contanti che Murdoch dovrebbe versare. L'offerta presentata e respinta prevede infatti il pagamento di un 40% in contanti e il resto in azioni. Le banche sarebbero pronte a offrire ulteriori prestiti nel caso in cui 21st Century Fox, la società che fa capo a Murdoch, non riuscisse poi a vendere Cnn. Gli analisti stimano che la vendita di Cnn potrebbe tradursi in 8-10 miliardi di dollari. L'amministratore delegato di Cbns, Leslie Moonves, ha aperto a una possibile acquisizione: "Sarebbe qualcosa a cui guarderemmo". I finanziamenti delle banche sarebbero poi sostituiti con la raccolta di fondi sul mercato una volta completata l'operazione. Argomenti time warner 21st century fox cnn rupert murdoch 
None Leggi i commenti I commenti dei lettori 
WASHINGTON - Gli eredi dello scrittore britannico Arthur Conan Doyle, creatore di Sherlock Holmes, perdono la prima battaglia alla Corte Suprema degli Usa contro la pubblicazione di una raccolta basata sul personaggio. Il giudice Elena Kagan, nominata alla Corte dal presidente Barack Obama, ha respinto la richiesta degli eredi senza fornire una motivazione. Secondo la famiglia, gli editori Leslie Klinger e Laurie R King dovrebbero pagare i diritti d'autore per usare i personaggi nati dalla penna di Conan Doyle. Nel dicembre dello scorso anno, un giudice federale dell'Illinois aveva stabilito che il personaggio del grande investigatore è di 'proprieta' pubblicà negli Usa: gli scrittori che intendano 'scritturarlo' possono farlo senza versare diritti d'autore agli eredi del suo creatore. La decisione riguardava 46 racconti e 4 libri mentre altri dieci storie, pubblicate fra il 1923 e il 1927, rimangono protetti dal diritto d'autore. Ma gli eredi di Doyle non si arrendono e hanno annunciato un nuovo ricorso. Nel frattempo, l'editore Klinger si è rivolto al tribunale per farsi pagare dagli eredi le spese legali che ammontano a 70mila dollari. Argomenti sherlock holmes eredità scrittori 
None Leggi i commenti I commenti dei lettori 

VIENNA - A meno di 48 ore dalla scadenza del termine, fissata per il 20 luglio, l'Iran e le grandi potenze dei "5+1" (Usa, Russia, Cina, Gran Bretagna e Francia) hanno trovato un'intesa a Vienna per prolungare fino al 24 novembre i termini dell'accordo provvisorio di Ginevra sul programma nucleare di Teheran. Confermando la notizia anticipata da fonti diplomatiche nella capitale austriaca, il segretario di Stato americano John Kerry ha precisato: "Gli Usa sbloccheranno 2,8 miliardi dollari di beni  iraniani congelati e in cambio Teheran convertirà una parte del suo  uranio arricchito al 20% in carburante". L'intesa ad interim raggiunta lo scorso novembre era entrata in vigore per un periodo di sei mesi il 20 gennaio scorso e prevedeva l'allentamento delle sanzioni contro l'Iran che in cambio deve neutralizzare l'arsenale di uranio arricchito oltre il 20%. Dopo quell'accordo le parti  sembravano aver conciliato le loro posizioni su alcuni punti, in  particolare sul reattore ad acqua pesante di Arak, su cui si appuntano i sospetti dell'occidente riguardo al  plutonio necessario per la fabbricazione della bomba atomica, e  sull'aumento di ispettori ai siti nucleari iraniani. Le parti  rimangono tuttavia distanti sul problema cruciale della capacità  iraniane di arricchimento dell'uranio, che viene utilizzato nelle  centrali nucleari per la produzione di energia elettrica ma, se spinto a  un livello elevato, anche nella fabbricazione della bomba atomica. Resta quindi da stabilire che cosa ne sarà delle 19.000 centrifughe per l'arricchimento dell'uranio che Teheran vuole conservare e i "5+1" vogliono tagliare. Ora le parti hanno tempo fino al 24 novembre per raggiungere un accordo definitivo. L'intesa di Vienna è stata raggiunta quando ormai tutti gli spiragli parevano chiusi. I colloqui dei giorni scorsi sembravano in stallo e la scadenza era vicina. Ma ad inizio settimana, Usa e Iran avevano già lasciato intendere che un rinvio della scadenza del 20 luglio era possibile dopo intense discussioni a Vienna tra Kerry e il ministro degli Esteri iraniano Mohammad Javad Zarif. E lo stesso Barack Obama, aveva fatto capire che i colloqui potevano essere estesi in quanto "l'Iran ha mantenuto le promesse sul proprio programma nucleare negli ultimi sei mesi". Argomenti nucleare iraniano uranio arricchito iran barack obama 

