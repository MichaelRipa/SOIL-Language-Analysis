None Leggi i commenti I commenti dei lettori 
ROMA - L'Arsenal non riesce ad archiviare la tremenda batosta di Liverpool, e non va oltre lo 0-0 casalingo contro il Manchester United, mancando il sorpasso al Chelsea (bloccato il giorno precedente dal WBA) al termine della 26a giornata. Per l'alta classifica, si avvicina il Liverpool, che passa fuori casa (2-3) sul campo del Fulham. Il Tottenham vince facile sul campo del Newcastle rifilando quattro reti alla squadra di casa tra le quali spicca la doppietta di Adebayor, mentre finisce 1-1 tra Stoke City e Swansea. Everton           - Crystal Palace e Manchester City   - Sunderland sono state rinviate per il maltempo. RISULTATI 26^ GIORNATA MARTEDI' Cardiff           - Aston Villa         0-0 Hull City         - Southampton         0-1 West Ham          - Norwich             2-0 West Bromwich     - Chelsea             1-1 MERCOLEDI' Arsenal           - Manchester United    0-0 Everton           - Crystal Palace     rinviata Manchester City   - Sunderland         rinviata Newcastle         - Tottenham            0-4 Stoke City        - Swansea              1-1 Fulham            - Liverpool            2-3 Argomenti calcio inglese premier league Leggi i commenti I commenti dei lettori 
None Leggi i commenti I commenti dei lettori 
ROMA - Con grande sofferenza, ma alla fine il Monaco stacca il biglietto per i quarti di finale di coppa di Francia. Un gol di Berbatov al 9' del primo tempo supplementare regala la qualificazione alla squadra di Claudio Ranieri a Nizza, con la squadra di casa in dieci a partire dall'inizio della ripresa. Si ferma agli ottavi la corsa del Monticello che, dopo aver eliminato il Bordeaux, è stato battuto per 2-0 dal Guingamp (Cerdan e Diallo). Passano ai quarti anche Rennes (1-0 ad Auxerre, decide Kadir) e Moulins (3-1 al Sete). OTTAVI DI FINALE MARTEDI' CANNES     - Montpellier         1-0 dts ANGERS     - Bastia              4-2 dts LILLE      - Caen                9-8 dcr MERCOLEDI' Monticello - GUINGAMP            0-2 Auxerre    - RENNES              0-1 MOULINS    - Sete                3-1 Nizza      - MONACO              0-1 dts GIOVEDI' Lione      - Lens Argomenti calcio francese francia Leggi i commenti I commenti dei lettori 
NAPOLI  - "Abbiamo perso la qualificazione forse all'andata". Rudi Garcia non cerca alibi per la brutta sconfitta della Roma al San Paolo. "Stasera dobbiamo fare i complimenti al Napoli. Noi dovevamo fare meglio soprattutto all'Olimpico. Non prendere due gol sul 2-0. Stasera abbiamo avuto tre occasioni nel primo tempo e non abbiamo segnato. Dobbiamo essere più cinici in attacco e anche in difesa. L'inizio di secondo tempo non è stato buono, dobbiamo migliorare". SABATINI PREDICA FIDUCIA  - A risollevare un po' l'ambiente pensa Walter Sabatini: "Non siamo stati annichiliti dal Napoli. La Roma ha creato occasioni importanti nel primo tempo, il secondo tempo si è complicato. Giocavamo contro un grande avversario, in campionato ci sono 4 punti in piu'. E se il Napoli è grande è grande anche la Roma. Questo o peserà? No, come non è pesato il 3-0 a Torino con la Juve. Dopo quell gara abbiamo vinto setto o otto partite di fila. Lo rifaremo. E terremo in Napoli dietro di noi in campionato...". DESTRO SARA' LATTACCANTE DEL FUTURO  - Forse stasera alla Roma è mancato un attaccante come Higuain, anche se Sabatini confida nell'esplosione di Mattia Destro: "Lo considero  -  dice il ds  -  un calciatore fortissimo, un grande centravanti. Ha iniziato stagione, sappiamo cosa vogliamo fare con lui nel presente e nel futuro. E' lui l'attaccante della Roma, poi faremo qualcosa, ma confidiamo molto nelle sue doti". DE SANCTIS: "COMMESSI TROPPI ERRORI" - "Forse abbiamo commesso più errori noi che loro, si sono affrontate due quadre forti e forse loro hanno avuto il vantaggio giocare la seconda in casa, ma e' un discorso che vale solo con il senno di poi". Cosi' Morgan De Sanctis. Un 3-0 che rischia di ripercuotersi nella rincorsa scudetto alla Juventus: "Dipende da noi - precisa il portiere giallorosso -, domenica sera abbiamo una gara complicata contro la Sampdoria, una squadra che gioca bene a calcio. Dipende da noi ritrovare la vittoria e la continuita' in campionato. Purtroppo stasera era importante, c'era una stella d'argento in palio, peccato ma la Roma sara' comunque la prima a conquistarla". Infine, un confronto tra il suo ex compagno Cavani e Higuain: "I numeri di Cavani forse Higuain non riuscira' a superarli, ma Higuain e' un giocatore globale, e' piu' uomo squadra". Argomenti as roma serie a rudi garcia Leggi i commenti I commenti dei lettori 
ROMA - Nessun problema per il Bayern Monaco nel raggiungere le semifinali di Coppa di Germania. I bavaresi si impongono 5-0 in trasferta sull'Amburgo, acuendo peraltro la crisi nera degli anseatici che in campionato rischiano la prima retrocessioine della loro storia. Gara decisa già nel primo tempo grazie alle reti di Mandzukic e Dante. Nella ripresa in gol Robben e ancora doppio Mandzukic (che fa tripletta). In precedenza, successo del Wolfsburg in casa dell'Hoffenheim: 3-2 con la doppietta di Rodriguez (poi espulso) e Dost. Impresa del Kaiserslautern (Zweite Liga), che ha battuto ai supplementari il Leverkusen con una rete al 114' di Jenssen. Nel primo quarto, giocato in anticipo, vittoria del Dortmund a Francoforte. QUARTI DI FINALE MARTEDI' Eintracht Francoforte - BORUSSIA DORTMUND  0-1 MERCOLEDI' Hoffenheim   - WOLFSBURG                   2-3 Leverkusen   - KAISERSLAUTERN              0-1 dts Amburgo      - BAYERN MONACO               0-5 Argomenti calcio tedesco coppa di germania bayern monaco Leggi i commenti I commenti dei lettori 
"Hanno risposto in tanti - informa una nota del Comune - all’invito degli assessori Cristiano Casa e Gabriele Folli per discutere del cantiere che occuperà via Trento per alcuni mesi nell’estate prossima. Erano circa un’ottantina  le persone presenti all’incontro nella sala conferenze del Duc stipata di operatori commerciali e artigianali di una delle principali arterie di accesso alla città, che ha bisogno di un massiccio intervento di rifacimento della rete impiantistica sotterranea di luce, acqua e gas e soprattutto di un nuovo collettore fognario, in sostituzione di quello vecchio che sta letteralmente sfondando sotto i colpi dell’età e del traffico veicolare. Dall’altra parte del tavolo, insieme ai due assessori, c’erano i dirigenti comunali di commercio e viabilità e il rappresentante di Iren Davide Viana". "Ho voluto parlare direttamente con voi – ha esordito Casa – per affrontare per tempo le problematiche connesse all’apertura di un cantiere che sarà fonte di pesanti disagi, purtroppo ineludibili per l’urgenza dei lavori". "Il tecnico di Iren - continua la nota - ha reso noto che l’intervento di rifacimento delle reti e del collettore fognario, non più rinviabile,  comporterà circa 4 mesi di lavori  per una spesa che supera il milione e mezzo di euro. Il dirigente della viabilità Nicola Ferioli ha quindi illustrato le possibili fasi di lavorazione del cantiere, che dovrebbe partire verso la metà di giugno per concludersi al massimo entro al metà di ottobre, e che sarà organizzato in modo tale da garantire il transito pedonale e l’attraversamento veicolare e la parziale percorribilità di alcuni tratti della stessa via Trento, con i disagi più grossi concentrati nel periodo a ridosso di ferragosto. L’assessore Casa ha anche annunciato che il Comune- porsegue la nota dell'amministrazione -  ha deciso di ridurre la Tares del 40% per l’intero anno e di cancellare l’imposta sulle insegne per il periodo dei lavori, a favore dei commercianti coinvolti. L’assessore Gabriele Folli ha invece ribadito la piena disponibilità del Comune a fare tutto quanto possibile per mitigare l’impatto sulle aziende insediate. I commercianti presenti, apprezzando l’invito a parlarne per tempo e la disponibilità manifestata da Comune e Iren, hanno espresso le loro profonde preoccupazioni e il malessere per un cantiere di forte impatto e di lunga durata, che rischia di mettere in ginocchio molte attività. Hanno chiesto di rivedere il programma per accorciare il tempo di durata del cantiere auspicando che venga ampliata la fascia oraria dei turni operativi e che si lavori anche nei giorni festivi, hanno chiesto che si mettano a disposizione nuovi parcheggi temporanei per quel periodo e hanno manifestato la volontà di potere contribuire con le loro proposte a ridurre al minimo possibile l’impatto con le attività commerciali, o tramite una revisione dei programmi di massima o tramite una tangibile riduzione dei tempi previsti di cantiere. Comune e Iren hanno manifestato la loro piena disponibilità nell’ambito in cui sarà possibile e ragionevole operare per raggiungere il risultato, garantendo comunque per tutta la durata dei lavori l’accesso ai mezzi di emergenza e i servizi di raccolta dei rifiuti". Argomenti commercio cantieri comune di parma gabriele folli cristiano casa 
IL RISCHIO c'è e viene visto con profonda inquietudine. Il presidente della Regione che uscirà dalle urne rischierà di non poter fare affidamento su una maggioranza in Consiglio regionale. Un presidente senza maggioranza, come Crocetta in Sicilia. È il pericolo ingovernabilità quello a cui sono appese le prossime elezioni regionali. Colpa dell'attuale legge elettorale, che in due anni i consiglieri regionali non sono riusciti a cambiare. Era pensata per un sistema politico bipolare, ma ora che i poli sono diventati tre, chiunque vincesse  -  centrodestra, centrosinistra e cinque stelle  -  potrebbe non avere i numeri per governare. Colpa della riduzione, che scatterà con le prossime elezioni, dei consiglieri da 60 a 50: accorcia i margini tra gli schieramenti e arrivare ad avere una maggioranza di 26 voti a Palazzo Lascaris sarà più difficile. Il sistema elettorale piemontese prevede una quota di 10 seggi destinati al premio di maggioranza al candidato presidente che ottiene più voti, il cosiddetto listino. E un'altra quota di 40 posti da assegnare con il proporzionale tra le liste. Qui sta il problema. L'avvento del Movimento Cinque Stelle ha significato mettere in campo un "terzo incomodo" un tempo non calcolato: il rischio, se le distanza tra i voti incassati da ciascuno dei tre poli non sarà abbastanza marcata, è di non riuscire ad avere un numero di voti superiore a 16 da sommare ai 10 del listino del presidente vincente. L'Osservatorio Elettorale della Regione si è esercitato in una simulazione, proiettando i risultati piemontesi delle elezioni Politiche del 2013 al Senato sul sistema elettorale per l'elezione del Consiglio regionale. Il risultato sarebbe la paralisi. Ecco il quadro: 12 seggi andrebbero al centrosinistra (Pd e Sel), 11 al centrodestra (Lega, Pdl e Fratelli d'Italia), 11 a Grillo, 5 a Scelta Civica e 1 a Ingroia. In questo caso il centrosinistra, grazie al premio di maggioranza, salirebbe a 22 seggi più il presidente su 51 consiglieri. Non ci sarebbe dunque maggioranza. Paralisi totale. Tutti, di qualunque schieramento siano, a Palazzo Lascaris fanno i dovuti scongiuri, ma il rischio è concreto. C'è chi calcola che per salvarsi e garantirsi la governabilità la coalizione vincente debba almeno superare la quota del 40 per cento dei voti. Altri pensano invece che potrebbe essere anche un poco più bassa, intorno al 37 per cento. Ma tutto dipenderà dalla distanza che ciascuna delle tre riuscirà a marcare dalle altre: se fosse molto ravvicinata e si venisse a creare, per esempio, una situazione in cui il primo schieramento ottenga il 35 per cento, il secondo il 33 e il terzo il 30, l'ingovernabilità sarebbe assicurata. I primi conterebbero 15 seggi, i secondi 13, i terzi 12. Non abbastanza in nessuno dei casi. Diverso invece andrebbe se la distanza fosse per esempio di 37, 30 e 25. I primi otterrebbero la maggioranza dei seggi. Non ultima la questione della rappresentanza di alcune province. Con l'attuale sistema, infatti, per un complesso calcolo dei resti, perderebbe ogni rappresentanza la provincia di Verbania, mentre potrebbe ottenere un consigliere per il rotto della cuffia solo una tra Asti, Vercelli e Biella. 
Sotto gli occhi di Maradona, il Napoli ha giocato una grande partita, conquistato la finale di Coppa Italia e strapazzato la Roma, che solo una volta - in casa della Juve - aveva subìto tre gol. Una grande soddisfazione per Benitez, autentico specialista delle Coppe, una amarezza per Garcia che sperava di poter disputare nel suo stadio, l'Olimpico, la finale contro la Fiorentina. Non sarà così, perché il Napoli ha giocato meglio, molto meglio, sfruttando le incertezze giallorosse e una interpretazione tattica che ha lasciato molti dubbi. Sì, perché la Roma si è presentata inizialmente con Destro e Lijaic, senza però mai accompagnare l'azione. Nel primo tempo solo un paio di fiammate e un paio di occasioni, per tutto il resto, un predominio netto del Napoli. Ha senso giocare con una formazione tanto sbilanciata per poi aspettare, aspettare, creando una frattura di trenta metri tra i centrocampisti e le punte? Fatto sta che il Napoli ha messo lì la Roma e Benitez ha avuto ragione a presentare una squadra molto offensiva, come al solito offensiva, e con un Hamsik che partita dopo partita sta tornando il giocatore decisivo che conoscevamo. Un'arma in più, e di grande valore, in vista dei tre mesi forse più importanti della stagione. Perché ci sarà lo sprint finale in campionato, ci sarà da giocare una Europa League molto importante e poi, come detto, la finale di Coppa Italia contro la Fiorentina. Un appuntamento tra due club che anni fa erano scivolati addirittura lontani dalla serie A, con tanti debiti  e tante, tantissime, preoccupazioni. Ci hanno pensato due splendide tifoserie, due proprietà illuminate come quella di De Laurentis e dei fratelli Della Valle, a riportare Napoli e Fiorentina dove meritano. E dove hanno meritato di arrivare. Ad un faccia a faccia bellissimo per alzare una Coppa che vale. Di valore e di prestigio, come dimostrano i tifosi delle due squadre, che in queste 24 ore hanno - al Franchi prima e al San Paolo poi - spinto con tutto il loro entusiasmo. Argomenti tackle 
