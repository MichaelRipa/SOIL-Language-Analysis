ROMA - Quando giovedì sera si aprirà il Ninfeo di Villa Giulia è a Maria Luisa Spaziani, scomparsa ieri a 91 anni nella sua casa romana, che andrà il pensiero dei molti che assisteranno alla finale del premio Strega. Era una delle occasioni nelle quali la poetessa marcava il suo ruolo sulla scena letteraria di Roma, ma non solo. Una presenza che segnava un filo di continuità con Maria Bellonci e poi con Anna Maria Rimoaldi, le due madrine storiche dello Strega. Tutt’altra, rispetto a qualunque notazione di mondanità culturale, la presenza di Maria Luisa Spaziani nella letteratura italiana degli ultimi decenni, per i versi che ha scritto (raccolti, da ultimo, in un Meridiano Mondadori curato due anni fa da Paolo Lagazzi), per gli scrittori e gli intellettuali che ha frequentato, in primo luogo Eugenio Montale ed Elémire Zolla, che fu anche suo marito. Maria Luisa Spaziani nasce a Torino nel 1922. Suo padre è un industriale dolciario. La famiglia è benestante. A diciannove anni, studentessa universitaria, ancora non laureata in Lingue, dirige una piccola rivista – Il Girasole – che le consente di entrare in contatto con Umberto Saba, Sandro Penna, Leonardo Sinisgalli, dei quali pubblica alcune poesie. Discute la tesi di letteratura francese con Ferdinando Neri, argomento Marcel Proust. Nerl 1949 conosce Eugenio Montale, che a Torino tiene una conferenza al Carignano. Iniziano un sodalizio intellettuale e una strettissima amicizia. In quegli stessi anni, Maria Luisa Spaziani era legata sentimentalmente a Zolla. Ma il rapporto con Montale diviene passione stringente. «C'era una forte suggestione da parte mia. Quanto a lui, credo, fosse ben più coinvolto. E comunque la nostra fu una forma di unione che non saprei definire», ha detto un anno fa in un’intervista ad Antonio Gnoli su Repubblica. Aggiungendo: «Tutti e tre sapevamo. E il saperlo non creò complicazioni. Almeno fino al momento in cui decisi di trasferirmi a Roma per raggiungere Zolla. Eugenio si disperò. Cominciò a dire che gli avevo rovinato la vita. Ma lui era legatissimo alla "Mosca", il soprannome che aveva dato a Drusilla Tanzi». Nel frattempo prende corpo la sua vocazione poetica ed escono le raccolte dei suoi versi. Si comincia con Primavera a Parigi (All'insegna del pesce d'oro, 1954), seguito a ruota da Le acque del sabato, (Mondadori, 1954) e quindi da Luna lombarda (Neri Pozza, 1959), Il gong (Mondadori, 1962), Utilità della memoria (Mondadori, 1966), L'occhio del ciclone (Mondadori, 1970). Contemporaneamente prosegue un’attività di insegnamento, anche universitario (prima letteratura tedesca, poi francese). Escono suoi saggi su Proust, sul teatro francese del Seicento, e poi del Settecento, fino al Novecento. Entra nelle giurie di molti premi e nel 1978 fonda il Centro internazionale Eugenio Montale. Maria Luisa Spaziani è stata al centro di una rete di relazioni intellettuali che ha scavalcato anche i confini nazionali e che è andata da Ezra Pound a Ingeborg Bachmann, da Jorge Luis Borges a Pablo Picasso. Una forte avversione ha nutrito per la neoavanguardia. «Per me il Gruppo 63 è come se non fosse mai esistito”, ha detto ancora ad Antonio Gnoli. “Ricordo scontri cruenti con Sanguineti: un pagliaccio, intellettualmente intendo, coltissimo ma senza consistenza poetica. Ho detestato il suo modo di interpretare la cultura. Dannazione! La sua illeggibilità ha portato via lettori alla poesia. Non ce ne è uno del Gruppo che salverei, forse solo l' Antonio Porta degli inizi. Quell'esperienza, così sopravvalutata, è stata una bolla di sapone. Con la scusa del neocapitalismo e dello svecchiamento culturale hanno intasato le case editrici”. Argomenti poesia letteratura 
Pesanti condanne sono state inflitte dalla quarta sezione del tribunale di Palermo a ventisette dei trentadue imputati del processo "Addiopizzo 5", accusati di una serie di estorsioni a commercianti e imprenditori di un'ampia parte della città. Le pene ammontano nel complesso a circa quattro secoli di carcere. A trent'anni ciascuno sono stati condannati i boss Salvatore e Sandro Lo Piccolo, che sono tra gli organizzatori dell'imposizione del pizzo. Cinque gli assolti: Isidoro Lo Cascio, Giuseppe Nicoletti, Alberto Evola, Giuseppe Di Maggio e Guido Spina. Argomenti sentenza processo condanne addiopizzo salvatore lo piccolo 
None Leggi i commenti I commenti dei lettori 
SALVADOR - Finora non ha entusiasmato, eppure il Belgio sta mantenendo le aspettative: tre partite con tre vittorie nella prima fase e ora, a Salvador de Bahia, l'ottavo di finale contro gli Stati Uniti. Marc Wilmots ha grande fiducia nei suoi perché "abbiamo già dimostrato, negli ultimi due anni e mezzo, che rispondiamo presente quando c'è bisogno. La nostra Coppa del mondo è andata molto bene finora, secondo quanto programmato. Ma adesso vogliamo i quarti di finale". Nelle ultime tredici partite ufficiali fra qualificazioni e Mondiale, il Belgio vanta un ruolino di marcia impressionante: undici vittorie e due pareggi. "Siamo una squadra molto giovane ma siamo stati costanti in termini di risultati - rivendica con orgoglio Wilmots - Prima eravamo dei campioni solo nelle amichevoli, adesso lo siamo anche quando c'è bisogno di esserlo. Adesso entriamo nella fase del tutto o niente. Siamo qui e faremo di tutto per fare parte delle ultime otto squadre. Sia noi che loro siamo pronti, sarà sicuramente una battaglia dal punto di vista fisico ma penso lo sarà ancora di più dal punto di vista mentale. E come al solito, cercheremo di prendere in mano la partita". Con una certezza: "Sì, non centrare i quarti sarebbe un fallimento. Ma tante cose possono accadere e influenzare un risultato". Occhi puntati su Hazard. "E' molto tranquillo e sereno nonostante la pressione - continua il ct - Eden vuole divertirsi sul campo, è ambizioso ma le individualità non bastano se la squadra non fa la sua parte". Niente da fare per Vermaelen, ancora dolorante al ginocchio dopo l'infortunio con la Russia. "Se arriviamo ai quarti, c'è la possibilità di recuperarlo, ha bisogno ancora di due-tre giorni per tornare ad allenarsi col gruppo", ha confermato Wilmots, che avrà a disposizione Fellaini mentre resta in dubbio Kompany: "ha lavorato con i compagni ma deciderò domani mattina". Argomenti mondiali di calcio 2014 nazionale belgio marc wilmots 
A mezzogiorno e mezzo i giapponesi stavano tutti lì, pronti da ore, sorridenti e ottimisti. Per fortuna, negli stentati spazi intorno al campo numero 8 di Wimbledon c'era qualche italiano in più di quanti sabato avevano osato credere in Simone Bolelli, l'ultimo nostro connazionale in corsa nei singolari. Educatamente esultanti, allora i tifosi di Kei Nishikori gli avevano garantito un costante appoggio emotivo. Bolelli non s'era fatto intimidire. A lui bastava il suo team. Poi l'oscurità aveva interrotto il quinto set tra il risorto bolognese, al momento numero 107 al mondo, e il più forte giocatore di sempre del Sol Levante, ATP 11. Immaginavo che le quaranta ore a rimuginare sulle occasioni avute e mancate di chiudere la partita sabato (al quarto set era stato due volte a due punti dalla vittoria) non avrebbero aiutato Simone. Che invece mi ha in parte smentito. Alla ripresa ha giocato con tranquillità, probabilmente dopo un lunghissimo riscaldamento di prima mattina, e con la convinzione che il passaggio del turno era davvero alla sua portata. Sono stati cinque rapidi ma intensi game, e anche stavolta il Davisman azzurro di coppia ha avuto le sue buone chance: all'avvio s'è trovato avanti per 40-15 su servizio dell'avversario; sul 5-4 per Nishikori ha avuto l'occasione per riportarsi in pari. Ma la maggiore dimestichezza con situazioni ad alto tasso di tensione ha consentito al giapponese di recuperare e imporsi al primo match point a disposizione, ottenendo il passaggio al quarto turno a Wimbledon: grazie al 3-6 6-3 4-6 6-7 6-4 conseguito tra l'altro ieri e oggi, a 24 anni e mezzo Kei raggiunge il suo miglior piazzamento di sempre negli Champioships. Curioso notare che Bolelli ha sommato 147 punti contro 146 del giapponese, a dimostrazione che ha disputato una partita di notevole intensità. Poco dopo l'una al meridiano di Greenwich mi sono trovato con la mia carica quotidiana di tensione già esaurita per colpa di Simone. Per riprendermi, ho programmato una giornata tutta dedicata all'osservazione quasi entomologica di porzioni delle partite dei quattro Top Ten in campo oggi, Nole Djokovic (ATP 2), Stanislas Wawrinka (3), Andy Murray (9) e Grigor Dimitrov (10). Mi hanno tutti convinto in ordine crescente, vincendo senza concedere nemmeno un set agli avversari. Il serbo è stato devastante contro Jo-Wilfried Tsonga sia per la determinazione sia per l'efficacia. Il francese ha messo in mostra un tennis potente e di qualità, soprattutto nelle discese a rete. Sforzo inutile perché Nole non ha mai ceduto di un millimetro neppure nel terzo set, quando ha avuto un leggero calo fisico. Fantastico il colpo del ko dopo un'ora e 52 minuti: un passante incrociato di rovescio al limite della dinamica che ha sancito il 6-3 6-4 7-6. Wawrinka sta crescendo di match in match, dopo un avvio difficile per colpa della febbre che l'aveva colpito qualche giorno prima del torneo. Impressionanti i suoi servizi, con 12 aces in 28 game (6-3 6-3 6-4). L'uzbeko Denis Istomin ha opposto una risibile resistenza per meno di un'ora e mezza. Andy Murray ha faticato appena un po' di più con Kevin Anderson, un altro dei bombardieri in tabellone. Anche lo scozzese appare in crescita, in particolare nella tenuta nervosa su cui vigila adesso Amelie Mauresmo. Molto sicuro al servizio, nel set che ho potuto seguire - il secondo - s'è limitato a contenere il sudafricano, che tuttavia è riuscito poi a trascinarlo fino al tie break nel terzo (6-4 6-3 7-6). Infine, Dimitrov, che sarà proprio il prossimo avversario di Andy. Il bulgaro va considerato, per quel che ho visto, tra i candidati alle semifinali. Opposto all'argentino Leonardo Mayer, ATP 47, è stato costretto al tie break nel secondo set, poi nel terzo ha dominato in lungo e in largo. Da manuale come sempre il suo tennis, tecnicamente quasi perfetto. Per domani consiglio a tutti il secondo match sulla Centre Court con il numero 1 Rafael Nadal che si confronta con Nick Kirgyos, il giovane australiano (classe 1995) che può puntare prima di tutti gli altri ad arrivare tra i migliori. Potrebbe essere un match da citare spesso nelle future cronache retrospettive: il vero atto di nascita di un campione. Twitter @claudiogiua Argomenti monday's net 
SAN PAOLO – “Non sarà la mia ultima partita”. Ottmar Hitzfeld, che a fine Mondiale si ritirerà, è fiducioso e sogna lo sgambetto all’Argentina di Messi e compagni. A San Paolo la sua Svizzera parte nettamente sfavorita, sulla carta. Non per l’esperto tecnico tedesco: “Ci siamo preparati per raggiungere i quarti , abbiamo una grande opportunità. Anche per me, come per il calcio sviz<zero, questo e’ uno dei punti piu’ alti della mia carriera. Affrontare l’Argentina due volte campione del mondo e’ una sfida enorme per chiunque, e’ qualcosa di speciale. Ma noi siamo cresciuti, anche se contro la Francia abbiamo preso tanti gol. Forse, pero’, e’ stato un bene, e’ stata una sveglia, ci ha fatto capire che dovevamo aumentare il nostro livello e gia’ con l’Honduras si e’ visto. Adesso ogni giocatore dovra’ fornire una prestazione speciale. Ma sono convinto che nessuno deluderà”. IL KO DEL 2012? ORA SIAMO MOLTO DIVERSI – La Svizzera non ha mai battuto nella sua storia l’Argentina in 6 precedenti. E nell’ultimo test, nel febbraio 2012, ha perso per 3-1 a Berna. Ma da allora, sottolinea Hitzfeld, sono cambiate tante cose e questo vale anche per la sua squadra, specie se confrontata a quella che nel 2010 supero’ la Spagna nella fase a gironi. “Non si possono fare paragoni. Oggi abbiamo uno stile diverso, una tattica diversa”. SIAMO PRONTI A FERMARE MESSI – Il tecnico elvetico non ha paura neppure di Messi: “E’ logico che lui crei problemi a qualsiasi difesa. Ma i problemi esistono per essere risolti. E io ho fiducia in tutta la squadra, sono ottimista”. Mancherà Aguero? Cambierà poco. Hanno comunque un potenziale enorme. E’ forte anche Lavezzi. Siamo pronti per ogni eventualita’”. Argomenti mondiali di calcio 2014 nazionale svizzera ottmar hitzfeld 
PORTO ALEGRE - La Germania soffre, come non aveva mai fatto in questo Mondiale, ma esce indenne dalla sfida contro l'Algeria, una bestia nera superata solo dopo 120'. La nazionale nordafricana sorprende i tedeschi nel primo tempo, rivelandosi ben messa in difesa e più pericolosa in attacco. La squadra di Loew ci mette un bel po' prima di prendere le misure agli avversari e ha bisogno dei supplementari per superarli (ed è la prima volta che la Germania ci riesce, dopo due ko in altrettanti scontri), grazie alle reti di Schurrle e Ozil. Gli algerini se la giocano fino alla fine, ben più forti delle polemiche sul Ramadan, addirittura accorciando le distanze al minuto 121 con Djabou e chiudendo la partita in attacco. Al Maracanà, venerdì alle 18, sarà Francia-Germania, per un quarto che deciderà l'avversaria della vincente di Brasile-Colombia, in quella che appare come la metà più stuzzicante del tabellone. FRANCIA-NIGERIA 2-0 PARTONO MEGLIO GLI AFRICANI - Halilhodzic sorprende tutti già prima dell'inizio del match, con uno schieramento più difensivo del previsto e cinque nuovi effettivi rispetto a quanto visto con la Russia (tra questi anche Ghoulam e Taider, in campo solo al debutto contro il Belgio). Gli algerini appaiono più in palla, chiudono gli spazi agli attacchi tedeschi e ripartono con determinazione, sfiorando il gol con le folate di Slimani e con una bella sovrapposizione interna di Ghoulam, chiusa con un gran diagonale che esce di poco. Conclude poco la Germania fino all'intervallo con Mbohli a chiudere la strada a Goetze nell'occasione più pericolosa, poco prima del riposo. [[ge:rep-locali:repubblica:90396938]] CRESCONO I TEDESCHI - Nella ripresa Loew toglie lo stesso Goetze per far spazio a Schurrle, scelta che si rivelerà decisiva. Il gioco tedesco guadagna in velocità ed imprevedibilità e le occasioni da rete cominciano a fioccare.  È ancora Mbohli a rendersi protagonista, togliendo dal sette un missile terra-aria di Lahm e parando d'istinto un colpo di testa sottomisura di Muller (sulla ribattuta è bravissimo Belkalem a fermare Schurrle sulla linea). Gli unici brividi per i tedeschi arrivano sui lanci lunghi in direzione di Slimani, che costringono spesso Neuer ad uscire dalla propria area e a chiudere, da libero vecchio stampo. LA GERMANIA LE PROVA TUTTE - Non riuscendo a sfondare in maniera canonica, la Germania prova un articolato schema su calcio di punizione all'88': l'esito è comico, perché Thomas Muller scivola al momento di fintare la conclusione per poi lanciarsi in area e farsi beccare in fuorigioco. L'ennesima uscita alla disperata di Neuer, ad anticipare Feghouli, è l'ultima emozione dei tempi regolamentari. SCHURRLE CI METTE IL TACCO - Dopo 90' di difficoltà, alla Germania basta il primo attacco dell'extra-time per bucare la difesa algerina: Muller accelera a sinistra e mette in mezzo un pallone basso per Schurrle, l'attaccante del Chelsea colpisce (difficile dire quanto volontariamente) col tacco e batte inesorabilmente l'incolpevole Mbohli. Il gol taglia le gambe all'undici di Halilhodzic: nonostante gli innesti dei rapidi Brahimi e Djabou, Neuer non correrà altri pericoli, mentre i tedeschi sfiorano il raddoppio con il subentrato Kramer e l'inesauribile Muller. EMOZIONI NEL FINALE - La partita si risveglia, improvvisamente, al 119': la Germania, in contropiede, trova il raddoppio con Ozil, prima altruista nel servire Schurrle poi cattivo a sufficienza nello scaricare a rete il tiro del compagno respinto dal solito Belkalem. L'arbitro Ricci accorda due minuti di recupero e, nel primo di questi, l'Algeria riapre incredibilmente il match: il cross di Feghouli pesca Djabou e la sua splendida spaccata batte Neuer. ALGERIA DA APPLAUSI - Resta un minuto da giocare e non basta a tenere in vita il sogno algerino: è la Germania a volare al Maracanà. Ad attendere i tedeschi c'è la Francia, per un quarto ricco di fascino, storia e rivalità, degno di un Mondiale che non smette di regalare emozioni. L'Algeria lascia il Brasile a testa altissima, lottando fino all'ultimo secondo, come ha fatto dal primo istante della sua partecipazione. GERMANIA-ALGERIA 2-1 (0-0 al 90') GERMANIA (4-1-4-1): Neuer 7; Mustafi 6.5 (24' st Khedira 6.5), Mertesacker 7, Boateng 6.5, Howedes 5.5; Lahm 7; Ozil 6.5, Schweinsteiger 6.5 (4' sts Kramer 6), Kroos 6.5, Goetze 5.5 (1' st Schuerrle 7.5); Muller 7. (12 Zieler, 22 Weidenfeller, 2 Grosskreutz, 3 Ginter, 10 Podolski, 11 Klose, 14 Draxler, 15 Durm). All.: Loew ALGERIA (5-4-1): M'Bolhi 7; Mandi 6, Mostefa 6, Belkalem 7, Halliche 7 (6' pts Bougherra 6.5), Ghoulam 6.5; Lacen 6, Feghouli 6, Taider 5.5 (32' st Brahimi 5.5), Soudani 6 (9' pts Djabou s. v.); Slimani 6.5. (1 Mohamed, 12 Medjani, 6 Mesbah, 7 Yebda, 9 Ghilas, 14 Bentaleb, 16 Zemmamouche, 21 Mahrez). All.: Halilhodzic ARBITRO : Ricci (Brasile) RETI : nel pts 2' Schuerrle; nel sts 14' Ozil, 16' Djabou ANGOLI : 11-4 per la Germania RECUPERO : 1' e 4'; 0' e 2' AMMONITI : Halliche, Lahm per gioco scorretto SPETTATORI : 47.000 Argomenti mondiali di calcio 2014 nazionale germania nazionale algeria 
YAOUNDE' - A Yaoundè vogliono vederci chiaro. La Federcalcio camerunense (Fecafoot) ha annunciato che ha già dato mandato alla propria commissione etica di aprire un'indagine sulle accuse lanciate dal "Der Spiegel" a proposito di una presunta combine in occasione della gara con la Croazia. Secondo il magazine tedesco, che cita la testimonianza di Wilson Raj Perumal, nativo di Singapore e responsabile di molti scandali legati a partite truccate, il Camerun avrebbe perso volontariamente per 4-0 contro la Croazia e rimediato un'espulsione, quella di Song per una manata a Mandzukic a palla lontana, per favorire un giro di scommesse internazionali. "Impiegheremo tutti i mezzi necessari per risolvere questa questione nel modo più veloce possibile", assicurano dalla Federazione che per adesso, però, prende le difese dei giocatori sottolineando che le accuse "non riflettono i valori e i principi promossi dalla nostra amministrazione e che vanno contro il codice di condotta della Fifa e i valori etici della nostra nazione. Ricordiamo che, in 55 anni, non siamo mai stati sanzionati per combine o frodi di alcun tipo". Argomenti mondiali di calcio 2014 nazionale camerun 
None Leggi i commenti I commenti dei lettori 
