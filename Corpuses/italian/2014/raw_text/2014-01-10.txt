None Leggi i commenti I commenti dei lettori 
ROMA - "Affermare con determinazione il principio inviolabile dell'articolo 21 della Carta dei diritti fondamentali dell'Unione europea, che vieta qualsiasi forma di discriminazione fondata sull'orientamento sessuale, ma anche promuovere, in collaborazione con altre associazioni italiane ed internazionali, una cultura ispirata alle pari opportunità e alla parità dei diritti per le persone Lgbt (lesbiche, gay, bisessuali e transessuali) nell'attività quotidiana dell'amministrazione degli Esteri e dei suoi uffici". Per queste ragioni è nata ufficialmente Globe-Mae , la 'rete' dei dipendenti Lgbt del ministero degli Affari Esteri. Per realizzare tale obiettivo, si legge in una nota, Globe-Mae ha da subito avviato un dialogo con l'amministrazione degli Esteri e con la ministro Emma Bonino "per verificare le possibilità di rimuovere nell'immediato alcune delle più gravi ed evidenti disparità di trattamento che colpiscono i dipendenti omosessuali del ministero degli Affari Esteri". LEGGI La lettera degli ambasciatori gay al ministro "Il ritardo nell'adozione nel nostro Paese di una legge che riconosca il matrimonio tra persone dello stesso sesso e/o che tuteli le unioni tra persone dello stesso sesso - prosegue la nota del Globe-Mae- si traduce in una grave discriminazione ai danni dei cittadini Lgbt, con ripercussioni morali, pratiche ed economiche. Per i dipendenti Lgbt del ministero, "il mancato riconoscimento delle famiglie composte da persone Lgbt è fonte di concrete discriminazioni rispetto ai dipendenti eterosessuali e si traduce in un ostacolo e difficoltà ulteriori per la vita e l'attività lavorativa stessa dei dipendenti, in particolare quando sono in servizio all'estero". La nota informa inoltre che, "allo scopo di illustrare i problemi concreti e quotidiani affrontati dai dipendenti omosessuali della Farnesina e di avanzare proposte e soluzioni concrete da subito", i rappresentanti dell'associazione sono stati ricevuti ieri dalla ministro Emma Bonino, "nella quale i membri di Globe-Mae confidano, soprattutto in considerazione del riconosciuto impegno pluriennale della ministro a favore della tutela dei diritti e delle libertà civili". Argomenti omosessualità farnesina ministero degli esteri lgbt matrimoni gay nozze gay emma bonino 

Mancano meno di due mesi all'assegnazione della commessa più ambita per i cantieri navali di mezzo mondo. I lavori di demolizione del relitto della Costa Concordia infatti sono quasi un buono del tesoro dal sicuro incasso per chi se li aggiudicherà. E nelle ultime ore i Cantieri navali dellìAcquasanta sembra abbiamo guadagnato diverse posizioni sulla concorrenza. "Vorrei ricordare al ministro Orlando che il trasferimento della nave Costa Concordia non presenta problemi riguardo alla distanza del porto di destinazione. Infatti l'utilizzo della nave-sottomarino Vanguard consentira' di caricare il relitto, e di spostarlo in sicurezza in qualsiasi porto italiano senza alcun rischio per i cittadini e per l'ambiente.Percio' la scelta di dove smantellare la Concordia non puo' essere legata alla vicinanza, ma piuttosto alla capacita' della struttura portuale di operare un simile intervento". afferma Simona Vicari, sottosegretario allo Sviluppo economico. "In questo senso - continua - Palermo è il sito piu' idoneo, visto che presenta tutte le attrezzature necessarie, ma soprattutto non necessita di alcun intervento di ristrutturazione, cosi' come dichiarato da Fincantieri. Quindi smantellare la Concordia a Palermo si puo' fare e non comporta spese aggiuntive".  "Sono convinta che lo smantellamento della Concordia possa avvenire a Palermo. Non solo abbiamo un bacino di carenaggio storico, ma anche le competenze e l'entusiasmo necessari per compiere questa difficile operazione. Ho sentito di ipotesi fantasiose: dalla Cina all'Inghilterra. Perché? Valorizziamo e utilizziamo le nostre risorse". sostiene la deputata dei popolari Per l'Italia Gea Schiro'. La 'gara' per il porto che si incaricherà di smaltire il relitto della Costa Concordia, dunque è ancora aperta, ma si tratta dell'ultimo miglio': manca una manciata di settimane per la decisione finale prevista a marzo. Una gara che vede impegnati, come ha ricordato oggi il capo della protezione civile Franco Gabrielli, ben 12 porti di sei nazioni. Sì, perchè l'ipotesi che la destinazione finale del relitto, che sarà rimosso a giugno dall'Isola del Giglio dove si trova dal naufragio del 13 gennaio 2012, sia lontano dai confini nazionali è tutt'altro che remota. Il ministro dell'ambiente Andrea Orlando ha espressamente detto che il governo "preferirebbe una destinazione nazionale". Gli ha fatto eco il governatore della Toscana Enrico Rossi, che pure ha voce in capitolo, spezzando una lancia per il vicino porto di Piombino. Ma la partita sembra assolutamente aperta. E non lascerebbe molti margini la 'prenotazione' da parte di Costa, nello scorso ottobre, della piattaforma Vanguard, la nave semisommergibile in grado di 'caricare' la Concordia: il suo uso, viene spesso fatto notare, è utile qualsiasi sia la destinazione ma sarebbe assolutamente necessario per portare il relitto lontano dalle coste italiane. Magari in Turchia, o in Francia, oppure in Norvegia o in Gran Bretagna ed ancora fino in Cina: questi i Paesi i cui porti si sono candidati per lo smaltimento. Piombino, Genova, Civitavecchia e Palermo sono invece i porti italiani in lizza. "Abbiamo tutto quanto serve per intervenire e siamo pronti a farlo", spiega Luigi Merlo, presidente dell'Autorità portuale di Genova. A Palermo, è l'analoga motivazione del sindaco Leoluca Orlando "ci sono già le condizioni strutturali e professionali per svolgere da subito i lavori". E aggiunge una motivazione: il "sostegno per Palermo, dopo l'accordo sui nuovi carichi di lavoro raggiunto ieri con Fincantieri", l'azienda che ha costruito la Concordia. Motivi occupazionali, oltre che di sicurezza e di minori rischi ambientali vista la minore distanza, sono anche quelli della vicina Piombino. Il Comune, ricorda il sindaco Gianni Anselmi, si è "battuto perchè si creassero le condizioni politiche, procedurali e finanziarie per l'adeguamento infrastrutturale" per il quale però i tempi sono stretti, strettissimi. Giugno è dietro l'angolo, i lavori da fare imponenti e due i cantieri a loro volta in corsa. Così il rischio per il porto toscano è quello di veder passare la Concordia al largo, ma per andare altrove. Argomenti naufragi mediterraneo porto di palermo isola del giglio ambiente costa concordia franco gabrielli 
BOLOGNA - L'Orchestra Mozart diretta dal maestro Claudio Abbado sospende temporaneamente le attività dall'11 gennaio. Lo comunica la direzione dell'orchestra con una breve nota. Due le preoccupazioni per l'orchestra, una economica e l'altra per l'indisposizione del maestro Abbado che anche in dicembre ha costretto ad una sua sostituzione sul podio per più di un concerto. Lo staff dell'Accademia Filarmonica di Bologna da cui dipende la Mozart ha però escluso che ci sia un aggravamento nelle condizioni del maestro. L'Orchestra Mozart nacque nel 2004 e scompaginò la vita musicale di Bologna, nonostante la città fosse già ricchissima di proposte: poteva  contare sulla presenza costante del più carismatico direttore d'orchestra, Claudio Abbado, che della Mozart è stato assieme a Carlo Maria Badini, l'ideatore e il fondatore. Il successo per il nuovo complesso sinfonico fu subito grande: all'orchestra hanno collaborato infatti moltissimi solisti di calibro internazionale, insieme a giovani strumentisti appositamente selezionati. A Claudio Abbado vengono affiancati direttori molto conosciuti come Claire Gibault, John Eliot Gardiner e Trevor Pinnok, prima di nominare Diego Matheuz direttore principale. La nascita dell'Orchestra Mozart rientrava nel più ampio progetto dell'European Mozart Way con sede a Salisburgo, l'organismo nato per celebrare nel 2006 il 250/o anniversario della nascita di Mozart. Il repertorio affrontato è quello sinfonico, da Pergolesi e Bach fino a brani in prima esecuzione assoluta, appositamente commissionati, di Luis De Pablo e Karlheinz Stokhausen. Un vecchio amore giovanile di Claudio Abbado, i Concerti Brandeburghesi di Bach vengono portati in tournèe in 9 città italiane. Dopo i primi anni di attività la Mozart assume anche una valenza più internazionale con concerti e residenze stabile al Musikverein di Vienna, alla Salle Pleyel di Parigi, in Spagna, al Festival di Salisburrgo e al Lucerna Festival. Di particolare rilievo il concerto al Paladozza di Bologna a ottobre 2008 con Roberto Benigni nei panni del Pierino di Prokofiev e oltre 900 esecutori, tra i quali moltissimi bambini, per il Te Deum di Berlioz che alla Mozart affianca l'Orchestra Cherubini di Riccardo Muti e l'Orchestra Giovanile Italiana di Fiesole. E ancora il concerto romano al Parco della Musica alla presenza del Presidente della Repubblica Giorgio Napolitano, che successivamente nominerà Claudio Abbado senatore a vita. Nell'ultimo appuntamento bolognese lo scorso dicembre Claudio Abbado, da qualche mese assente dal podio per motivi di salute, avrebbe dovuto dirigere il suo amico Maurizio Pollini nell'Imperatore di Beethoven: venne sostituito dall'olandese Bernard Haitink. In molti hanno la sensazione che per l'Orchestra Mozart di Bologna quello è l'ultimo appuntamento. Argomenti musica bologna orchestra mozart 
SALTA (Argentina) – Alla Dakar, come da tradizione, la corsa prosegue anche davanti alle tragedie come quella di Eric Palante, motociclista belga morto in un incidente durante la quinta tappa . Così la carovana è partita da Tucuman per raggiungere Salta, punto d’arrivo della sesta tappa nonché sede del riposo programmato per sabato. A imporsi sono stati il pluridecorato Stephane Peterhansel tra le auto ed Alain Duclos tra le moto, ma al comando restano sempre Nani Roma e Marc Coma. PETERHANSEL FA IL BIS – Nella competizione a quattro ruote, Peterhansel, recordman di successi della Dakar, fa sua la seconda tappa di questa edizione. Dopo i 23 minuti persi giovedì, il francese della Mini rientra in corsa per il successo finale chiudendo i 424 km della sesta frazione in 2h42’58″, precedendo le vetture gemelle di Nasser Al-Attiyah (2’43″) e Orlando Terranova (5’20″). Quarto posto per il sudafricano Giniel de Villiers (Toyota) a 6’06″, quindi Nani Roma (Mini) a 6’36. Lo spagnolo conserva comunque un vantaggio notevole in classifica generale: Roma, infatti ha 30’30″ su Terranova e 33’23″ proprio su Peterhansel. Al-Attiyah, penalizzato di un’ora, lamenta un ritardo di 1h22’35″. DUCLOS VINCE, COMA CONTROLLA – Tra le moto, Alain Duclos porta al successo la Sherco: il 43enne franco-maliano è il più veloce di tutti, completando il percorso 3h57’58″; ritardo di 1’15″ per il leader della corsa, lo spagnolo Marc Coma (KTM), che chiude secondo davanti al l’altro francese Mickaël Metge (Yamaha), a 1’49. Joan Barreda deve accontentarsi del quarto posto, a 2’22″, davanti a Despres a 2’55″. In classifica generale, Coma resta tranquillamente al comando con 42’17″ di vantaggio su Barreda, 1h00’58″ su a Duclos, 1h08’09″ su Jordi Villadoms (KTM). Attardato Despres, che lamenta 2h24’41″ dal leader. Argomenti rally dakar Leggi i commenti I commenti dei lettori 

None Leggi i commenti I commenti dei lettori 
