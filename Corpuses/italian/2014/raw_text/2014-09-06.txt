Piero Fassino punta in alto, vorrebbe fare del Piemonte "una delle principali piattaforme logistiche del Nord» e invita tutti a lavorare per il progetto che porti la ferrovia ad alta velocità anche fra Torino e Genova. Subito Stefano Esposito, vicepresidente della commissione trasporti del Senato, promette: "Lavoreremo tutti per questo" Non è una novità che i 5 Stelle scuotano la testa («L’unica alta velocità che può avere senso è la MilanoRoma» dice il senatore Marco Scibona), ma sulle posizioni su TorinoLione, Terzo Valico e dintorni, Sergio Chiamparino taglia corto: «Non essere d’accordo ci sta, le opinioni possono diverse. Altro sono i comportamenti». Così, mentre al tavolo dei parlamentari con il sindaco e il presidente della Regione sorge l’alta velocità TorinoLione, a tramontare definitivamente sono le chance di realizzare la tangenziale est. Utopia pensare di trovare i fondi adesso che tutto il sistema piemontese è impegnato a rastrellare 500 milioni per terminare la copertura del passante, prolungare la linea 1 del metrò e avviare la 2. «Non si può pensare di realizzare sia la tangenziale est sia il prolungamento di corso Marche  dice Chiamparino rispondendo alla domanda di Silvia Fregolent, deputata Pd  alla fine ci saranno più strade che macchine. Tendo a pensare che corso Marche debba venire prima, ma non è comunque un tema che si pone nello Sblocca Italia". Al di là dei desiderata, tuttavia, è bene tenere i piedi per terra: le risorse non ci sono. Altro sogno infranto di fronte ai diktat del buon senso è la NovaraSeregno: «Ha un senso collegare l’alta velocità con gli hub aeroportuali  dice Chiamparino  ma quello è un tratto molto sbilanciato sulla Lombardia». Perplessità già indicate nel suo intervento da Stefano Esposito: "Quei 75 milioni possono essere dirottati altrove. Concentriamoci sull’alta velocità per Malpensa». E mentre i parlamentari richiamano l’attenzione sulle urgenze locali  interessi territoriali, ma anche regionali come il tema dei rifugiati toccato da Enrico Buemi o le risorse per la non autosufficienza richiamate da Stefano Lepri o ancora le perplessità sulla proroga delle convenzioni espresse da Enrico Borghi  si cerca di fare i conti con gli obiettivi raggiunti con lo Sblocca Italia. All’ordine del giorno della riunione la conversione del decreto, dove non sono previste sostanziali sorprese, ma anche la legge di stabilità, un capitolo dal quale si spera ancora possa arrivare qualche preziosa risorsa. «Sulla copertura del passante ferroviario siamo pronti da due anni, i progetti esecutivi ci sono. I lavori si divideranno in cinque lotti, dobbiamo solo avere i 25 milioni di euro. Appena avremo la certificazione dell’impegno bandiremo le gare d’appalto». Per il sindaco il superamento della legge di stabilità e l’individuazione della soglia massima di indebitamento che viene consentita per gli investimenti sono le due priorità su cui fare pressing di squadra. Buone nuove anche sul fronte Città della Salute. Non quella di Torino, certo, dove bisogna ripartire da capo con la stesura di un progetto credibile, ma quella di Novara, che ha passato l’esame del comitato di valutazione. «Ora possiamo chiedere i finanziamenti e avvieremo al più presto le pratiche» annuncia l’assessore alla sanità Antonio Saitta. Per ora il capitolo è del tutto azzerato. Per questo fare gioco di squadra per condurre la battaglia è d’obbligo. Argomenti grandi opere tangenziale est 
None Leggi i commenti I commenti dei lettori 
"Perché non troviamo un gestore unico per i Murazzi?". La suggestione è dell'assessore al Commercio del Comune, Domenico Mangone, che lancerà la proposta il 9 settembre sul tavolo del seminario della giunta Fassino, ma l'assessore all'Arredo e alla Rigenerazione urbana, Ilda Curti, non è d'accordo. Terminata l'esperienza della spiaggia e delle attività organizzate dall'Arci e dall'Aics lungo il Po è necessario riaprire il dossier "Muri" per non arrivare alla prossima stagione impreparati. "La spiaggia è stata utile per coprire un buco  -  dice Mangone  -  ora è necessario che vengano fatti i bandi per affidare le arcate pubbliche". In tutto una decina, oltre alle cinque che sono di proprietà di privati. L'assessore al Commercio crede che un bando che affidi tutti gli spazi dei Murazzi ad un unico soggetto interessato, con attività commerciali e no, possa essere un vantaggio per la Città: "Avremmo un solo interlocutore con cui ridisegnare i nuovi Murazzi  -  spiega Mangone  -  non come in passato diversi soggetti. Questo soggetto sarebbe anche maggiormente responsabilizzato. Ho lanciato questa suggestione anche al sindaco. Il seminario sarà un'occasione per discuterne". I bandi, come spiegato dall'assessore al Patrimonio, Gianguido Passoni, durante l'inaugurazione della spiaggia lungo il Po, saranno lanciati tra settembre e inizio ottobre. "Stiamo definendo gli ultimi dettagli  -  spiega Curti  -  è difficile però accogliere la suggestione di Mangone. Il piano prevede che le arcate e i locali abbiano funzioni diverse, non solo commerciali, per cui non si può lanciare una gara per un solo gestore. In questo momento trovo poi difficile che un solo soggetto possa prendersi sulle spalle migliaia di metri quadri da curare". Insomma, per Curti non è una buona idea. Entro l'autunno, secondo il programma di Passoni, devono partire i lavori per la nuova illuminazione e la sistemazione dei parapetti dei Murazzi. E le arcate in mano ai privati, che all'ultimo si sono tirati indietro sulla stagione estiva costringendo il Comune a correre ai ripari con l'aiuto di Arci e Aics, riapriranno? Il proprietario Giorgio Emprin frena: "Se ne riparlerà la prossima stagione estiva  -  dice  -  vogliamo prima capire cosa succede sull'area e se il Comune farà i bandi per i suoi spazi". Argomenti murazzi torino repubblica domenico mangone ilda curti 
None Leggi i commenti I commenti dei lettori 
None Leggi i commenti I commenti dei lettori 
CRACOVIA - Ai mondiali di pallavolo in Polonia Italia-Portorico 1-3 (25-19, 19-25, 23-25, 21-25), anche la nazionale di volley ha la sua Corea. Ogni volta che gli azzurri, in qualsiasi disciplina sportiva, incappano in una disfatta il pensiero corre lontano, agli anni sessanta, quando nel mondiale di calcio gli sconosciuti e dilettanti coreani piegarono i professionisti italiani. E proprio come accade in certe sconfitte che sanno di storico, al termine della sfida contro Portorico il gruppo allenato dal ct Mauro Berruto lascia il campo a testa bassa e con lo sguardo nel vuoto. I caraibici, già quasi fuori (manca solo la matematica) dal Mondiale, portano a casa il primo successo (finora non avevano vinto nemmeno un set) e spediscono all'inferno Birarelli e compagni. A questo punto la qualificazione azzurra è davvero in bilico. Per avere la certezza di passare il turno, l'Italia deve battere gli Stati Uniti (domenica ore 20.15), vincitori dell'ultima World league. Ma, sotto rete, dovranno far vedere qualcosa di profondamente diverso rispetto alla gara contro Portorico. Perché questa pesante sconfitta è da dimenticare in fretta. In caso contrario bisogna aggrapparsi agli altri risultati favorevoli: toccherà fare il tifo per Francia e Iran rispettivamente contro Belgio e Portorico. A fine gara Berruto non trattiene la propria delusione e lancia un segnale d'allarme: "Non mi aspettavo assolutamente questa sconfitta - dichiara il ct azzurro pochi minuti dopo l'inattesa debacle - Mi fa male come allenatore e come persona. Contro Portorico abbiamo perso questa partita non essendo squadra, non rimanendo insieme nei momenti complicati. Bisogna dimostrarlo quando le cose vanno bene e anche quando vanno meno bene. Bisogna avere rispetto di un avversario che ha fatto una partita straordinaria, che ha giocato benissimo in difesa e con un gran ritmo". Fin qui il passato. Ora che cosa ci attende tra poche ore? "Adesso, guardando avanti vedo una partita domani (domenica, ndr) che vale la qualificazione  -  avverte il tecnico torinese - Una gara difficilissima, su questo non ci sono dubbi. Vedo una squadra che deve ritrovarsi, che ha ventiquattr'ore per guardarsi negli occhi e confrontarsi come deve fare una squadra. Poi le valutazioni le faremo quando avremo visto cosa sarà successo". L'Italia gioca davvero male e vince il primo set quasi senza faticare. Ma i portoricani non si arrendono e sfoderano una prestazione perfetta con grandi difese e gli attacchi di Torres (28 punti) e Jackson Rivera (19 punti). Le giocate della coppia offensiva mette a nudo i difetti di una squadra che arriva in Polonia in scarse condizioni di forma. Segnali pericolosi già contro l'Iran (sconfitta al debutto) e nel successo al tie break e in rimonta contro la Francia. Va meglio nella partita con il Belgio dove si vede qualche passaggio a vuoto, ma con tanta grinta e qualche giocata da Italia che vale i tre punti nel carniere. Contro il Portorico, il ct Berruto dà un turno di riposo a Simone Buti e Massimo Colaci e inserisce nell'organico Matteo Piano (subito in campo) e Giulio Sabbi (rimane sempre in panchina). Inizialmente al centro schiera Piano e Anzani, poi quando le cose non funzionano cerca risorse in panchina senza trovarle. A nulla servono l'ingresso del palleggiatore Dragan Travica al posto di Michele Baranowicz e l'uscita dal campo di un Jiri Kovar (migliore nell'ultimo match contro il Belgio) davvero poco ispirato. Difficile indicare qualcosa di positivo. Per la cronaca il migliore realizzatore azzurro e Ivan Zaytsev con 15 punti, seguito da Parodi con 10 punti. Italia-Portorico 1-3 (25-19 19-25 23-25 22-25) Italia: Lanza 7, Anzani 7, Baranowicz 3, Kovar 3, Piano 3, Zaytsev 15, Rossini (L). Travica, Parodi 10, Vettori 4, Birarelli 6. Non entrato: Sabbi. All. Berruto.. Porto Rico: Goas 1, Josè Rivera 5, Roman 8, Muniz 6, Jackson Rivera 19, Torres 28, Del Valle (L). Ortiz, Non entrati: Cruz, Soto, Sierra, Morales. All. Aleman. Arbitri: Huhtaniska (Fin) e Kamidoum (Cmr). Note - Spettatori: 7000. Durata set: 28, 28, 30, 27. Italia: bs 16, a 3, mv 11, er 11. Porto Rico: bs 17, a 3, mv 8, er 14. Prima fase degli azzurri Italia-Iran 1-3, Italia-Francia 3-2, Italia-Belgio, Portorico-Italia 3-1, domenica ore 20.15 Italia-Usa (diretta Raisport1). Classifica. Francia 10 punti, Iran 8, Stati Uniti 6, Iran, Italia 5, Belgio 4, Portorico 3. Argomenti volley mondiali 2014 italvolley mondiali volley 2014 Leggi i commenti I commenti dei lettori 
VENEZIA - Il giurato Carlo Verdone spiega i premi dati , o mancati, ai tre italiani in concorso e sembra uno studente a un esame universitario: "Ho lottato per Hungry Hearts , Il giovane favoloso , Anime nere , perché erano buoni film, non perché erano italiani. Munzi e Martone hanno fatto due opere importanti. Ma, andando avanti nelle discussioni la giuria ha virato sul film di Saverio Costanzo e gli altri sono stati lasciati indietro. Hungry Hearts ci aveva emozionato di più, per la regia e la prova degli attori. È un film piccolo, angusto, claustrofobico, difficile. 'Due camere e cucina', ma con una tensione che sale e che è stata grande argomento di discussione. Quanto agli altri premi, posso solo sottolineare che tutte le scelte fatte sono di grande qualità. È una giuria molto intellettuale". [[ge:rep-locali:repubblica:95165042]] Il regista misura le parole. L'aveva detto fin dall'inizio, "mi batterò se trovo un film che valga la pena, lo ha fatto quello di Costanzo. Finalmente libero dal fardello, il regista chiude col sorriso due tragicomiche settimane alla Mostra che lo ha visto mattatore. Il momento più commovente, il premio Premio Bresson : lo ha dedicato piangendo al padre Mario, "il migliore dei Verdone". La sorpresa: su uno schermo alla Biennale Architettura l'emigrante pugliese di Bianco Rosso e Verdone , non lontano dalle immagini di Truffaut. E poi la cena con il presidente Napolitano, a cui ha anticipato il suo nuovo film. L'entusiasmo dei fan, pari solo a quello per Al Pacino , lo ha costretto a una vita da recluso, sigarette fumate di nascosto. In spiaggia, di notte, un gruppo di ragazzotti ha preteso l'autoscatto al buio. Di giorno due signore se lo sono preso a braccetto e non mollavano. "Non ce la faccio più, sono distrutto. Mi trovano dappertutto", si sfogava tra le risate dei colleghi giurati (qualche selfie lo hanno voluto anche loro). Gettonate le sue imitazioni perfette di Philiph Groening al telefono alle riunioni, e quella del sorriso angelico di Jessica Hausner. L'intellettuale presidente Desplat gli ha fatto uno scherzo, piombato alle spalle con l'ipad "Selfie". E poi, una scena, che sembra uscita da Hungry Hearts : Verdone va in bagno durante una proiezione. Al momento di uscire gli resta la maniglia in mano. Inizia a chiamare aiuto. Minuti di panico, poi gli apre un signore cinese. Che lo scruta, il volto pallido e provato e gli chiede in inglese: "Posso fare un selfie?". Argomenti venezia 2014 carlo verdone 
Corso Dante affollato di operai in giacca, come usava all'inizio del secolo. Escono in massa dalla prima fabbrica Fiat, quella che oggi si sta trasformando in un caseggiato architettonicamente assai discutibile al punto che non si sa se fosse meglio l'antico edificio per lungo tempo divenuto sede dell'Isvor. E poi le ruspe che spianano i campi per far posto alla fabbrica modello, a Mirafiori, inaugurata da Mussolini. La pubblicità dei nuovi modelli del Lingotto con i clienti che ritirano l'antica 1100 sul tetto di via Nizza. Sono spezzoni e ricordi di una Torino che fu, anima del Novecento industriale italiano e, inevitabilmente, struttura portante del film documentario di Davide Ferrario, "La zuppa del demonio", presentato alla mostra di Venezia. Lo spunto è di Sergio Toffetti, direttore dell'archivio nazionale del cinema d'impresa: ricostruire con documentari d'epoca l'idea di progresso del secolo appena concluso. Con le sue folli incoscienze ("i tetti della moderna fabbrica sono tutti rigorosamente di eternit", annuncia orgogliosa la voce fuori campo) e le sue dicotomie. L'operaio appena arrivato a Mirafiori dal Sud che, intervistato, risponde: "Se mi trovo bene qui? Certo. Ho fatto il militare e mi sono abituato. Qui è come stare in caserma". Pochi minuti dopo ecco il filmato della Olivetti, nell'Ivrea che produceva le macchine per scrivere e dove "gli operai hanno a disposizione una biblioteca per il tempo libero". Contraddizioni interne al capitalismo, si sarebbe detto allora. La Torino che emerge dai documentari d'epoca è una città certamente caotica, piena di ciminiere e di fumo. Una città in cui le auto invadono il centro, affollano piazza San Carlo e utilizzano palazzo Madama, in piazza Castello, come una rotatoria. Insomma, la città grigia che è rimasta tale almeno fino a metà degli anni Ottanta. Ma anche un punto di riferimento per l'Italia, uno dei motori della produzione della ricchezza e della progettazione del futuro della nazione. E uno straordinario laboratorio sociale. Questo si scorge oltre la retorica inevitabile di tanti documentari aziendali. Sarebbe fin troppo facile oggi puntare il dito contro l'evidente pazzia di trasformare le carcasse di automobili in "case per i pesci" scaricando centinaia di rottami di carrozzeria sul fondo del mar Ligure e contribuendo in modo consistente all'inquinamento delle acque. La scriteriata decisione viene presentata dal documentario delle cineteche Fiat come una geniale trovata per migliorare l'ambiente marino. Eppure, al termine di 75 minuti di filmato rimane sospesa la domanda che Ferrario e Toffetti mettono all'inizio: "Un film sull'idea di progresso nel Novecento". Idea certamente discutibile. Ma quale nuova idea di progresso è in grado di sostituire quella di un secolo fa con tutti i limiti che ha mostrato? Questione centrale soprattutto a Torino, colta nuovamente, all'inizio di un altro secolo, dai dilemmi sul suo futuro. Mercoledì sera, alle 21, al "Movie" di via Cagliari 42, ci sarà la prima proiezione torinese della "Zuppa del Demonio". Argomenti torino docu-film repubblica davide ferrario 
None Leggi i commenti I commenti dei lettori 
