None Leggi i commenti I commenti dei lettori 
ROMA – Reggio Emilia continua a volare. Dopo il successo con Milano, la Grissin Bon espugna Avellino (88-94), fermando la striscia vincente della Sidigas  -  reduce da tre affermazioni consecutive  -  e conquistando il primato solitario in classifica in attesa delle gare di Venezia e Sassari. Nell'altro anticipo della sesta giornata, invece, Trento si impone su Pistoia 86-72 e inanella il secondo successo in fila. Alla Giorgio Tesi Group, che ha conquistato lontano da casa tutti i quattro punti sin qui ottenuti, non riesce un altro colpo esterno. LAVRINOVIC TRASCINA REGGIO - Ad Avellino il primo periodo vede subito il tentativo di fuga di Reggio Emilia, fluida nel gioco d'attacco e molto efficace dall'arco dei tre punti dove gli uomini di Menetti piazzano un devastante 6/7. Avellino, però, è brava a tenere botta, evitando che il divario si faccia troppo pesante: finisce 28-22 per la Grissin Bon. Nel secondo quarto Reggio Emilia prova a tenere a distanza la Sidigas che si rifà sotto con un parziale di 8-0 (42-42) e le due squadre vanno all'intervallo lungo con il risultato in perfetto equilibrio, sul 46 pari. La lotta punto a punto prosegue anche nel terzo periodo, ma nell'ultimo quarto la Grissin Bon preme sull'acceleratore con un gran finale di gara, dove sale in cattedra Ksistof Lavrinovic che domina sotto canestro e si dimostra freddissimo in lunetta: sarà lui il miglior realizzatore della gara con 23 punti. Finisce 94-88 per Reggio Emilia che continua a volare. SECONDO SUCCESSO CONSECUTIVO PER TRENTO  - Partono subito forte i padroni di casa che nel primo quarto scavano un solco importante nei confronti degli avversari. La Dolomiti Energia, trascinata da Mitchell (autore di 9 punti), torva grande fluidità in attacco e chiude con un 4/6 dall'arco dei tre punti (Grant fa 2/2) che pesa molto sul +15 finale (30-15), con il quale chiude il periodo. Nel secondo quarto, però, la Giorgio Tesi Group sembra trovare automatismi difensivi più efficaci e si sblocca dalla lunga distanza. A fine quarto la tripla di Milbourne riporta in partita i toscani che vanno negli spogliatoi sul -6 (46-40). La Dolomiti Energia, trascinata dai suoi americani, piazza un nuovo strappo nel terzo quarto che di fatto si rivela decisivo e nell'ultimo periodo appare sempre in controllo. Finisce 86-72 per la squadra di Buscaglia che porta in doppia cifra ben cinque elementi (Mitchell, Owens, Grant, Sanders e Forray). Sidigas Avellino-Grissin Bon Reggio Emilia 88-94 (22-28; 46-46; 70-67) SIDIGAS AVELLINO: Anosike 16, Gaines 11, Cadougan, Gioia, Hanga 11, Banks 19, Cavaliero 9, Cortese 3, Trasolini 2, Severini, Lechtaler 3, Harper 14. Allenatore: Vitucci. GRISSIN BON REGGIO EMILIA: Mussini 11, Polonara 19, Della Valle 8, Taylor 2, Pechacek, Pini, Lavrinovic K. 23, Kaukenas 7, Cervi 10, Rovatti, Cinciarini 14. Allenatore: Menetti. ARBITRI : Mattioli, Bettini, Paglialunga. NOTE: parziali 22-28; 46-46; 70-67. Tiri liberi: Avellino 10/15 Reggio 18/20. Usciti per 5 falli: Harper e Cervi. Dolomiti Energia Trento-Giorgio Tesi Group Pistoia 86-72 (30-15, 46-40, 69-52) DOLOMITI ENERGIA TRENTO: Forray 10, Grant 16, Mitchell 19, Pascolo 8, Owens 18: Sanders 11, Spanghero 0, Baldi Rossi 1, Armwood 3, Flaccadori 0. All: Buscaglia. GIORGIO TESI GROUP PISTOIA - Williams 8, Cinciarini 9, Milbourne 18, Johnson : Hall 0, Brown 8, Filloy 14, Magro 6, Mastellari ne, Severini ne. All: P. Moretti. ARBITRI: Sahin Tolga Ozge di Messina, Gianluca Calbucci di Pomezia e Gianluca Sardella di Rimini. Note - Tiri liberi: Trento 13/15, Pistoia 3/4. Tiri da tre punti: Trento 7/23, Pistoia 7/21. Rimbalzi: Trento 46, Pistoia 33. Uscite per cinque falli: nessuna. Spettatori: 3.001. Argomenti basket basket serie a avellino basket reggio emilia basket trento basket pistoia basket Leggi i commenti I commenti dei lettori 
None Leggi i commenti I commenti dei lettori 
A nulla sono valsi gli sforzi di quattordici tecnici del Soccorso Alpino Emilia Romagna e dei Carabinieri di Solignano, impegnati nel pomeriggio di sabato 15  novembre a Bosello, frazione nel comune di Valmozzola non distante dal paese di Prelerna, nella ricerca di G.B. , ottantenne della zona scomparso nel pomeriggio. Sono stati i familiari che, preoccupati per il protrarsi della lunga assenza dell’uomo nonostante le pessime condizioni metereologiche, hanno allertato intorno alle 15.30 i Carabinieri e la centrale 118, che a loro volta hanno allertato gli uomini del Corpo Nazionale di Soccorso Alpino e Speleologico. Arrivati  nella frazione montana con tre mezzi fuoristrada provenienti da Fornovo Taro, Borgotaro e Bedonia, i tecnici del CNSAS hanno iniziato l’allestimento del campo base per il coordinamento delle ricerche,  mentre una prima squadra, incurante della forte pioggia, del vento e della nebbia, ha iniziato a scandagliare i sentieri più vicini all’abitazione.  Intorno alle 17.30, i volontari del Soccorso Alpino sono stati contattati da un familiare del disperso che ha riferito di aver trovato l’uomo in un casolare. Arrivati sul posto insieme ai Carabinieri, non hanno potuto far altro che constatarne il decesso 
VIAREGGIO - Federica Pellegrini chiude con un secondo posto la sua partecipazione al Meeting di nuoto "Mussi, Lombardi, Femiano" di Viareggio. L'americana Nathalie Coughlin si è imposta nella gara dei 100 stile libero precedendo proprio la fuoriclasse azzurra. La statunitense si è imposta con il tempo di 52"60, migliore di quasi sei decimi rispetto al 53"19 di Federica. "Non è questa la distanza adatta a me - ha detto la Pellegrini -. Il meeting mi ha regalato diverse soddisfazioni, specie nei 200 stile, rimanendo sorpresa e nello stesso tempo soddisfatta per il tempo ottenuto, in quanto venivo da un periodo in cui ho avuto molti carichi di lavoro". Al terzo posto si è piazzata Erika Ferraioli, che ieri aveva eguagliato il record italiano nei 50 stile. Adesso la maggior parte degli atleti che hanno preso parte al Meeting  saranno protagonisti con Federica Pellegrini in testa, dal 3 al 7 dicembre ai Campionati del Mondo a Doha in Qatar. Argomenti nuoto federica pellegrini Leggi i commenti I commenti dei lettori 
Piove sul Bologna, che nel giorno in cui torna incertezza sul  futuro societario perde nel peggiore dei modi la sua seconda partita casalinga,  la prima sconfitta al Dall’Ara da quando è arrivato Tacopina. Gioca male, trova  il vantaggio e poi lo spreca facendosi rimontare nei dieci minuti finali. A  sottolineare un clima da brusco risveglio dai bei sogni di qualche settimana fa,  gli insulti di alcuni tifosi della tribuna a Lopez dopo il gol dell’1-2, col  tecnico che risponde stizzito. Se Tacopina all’ingresso allo stadio predicava  serenità sul futuro societario, in campo sfilava il peggior Bologna della sua  gestione. Il gol del vantaggio di Cacia è un lampo nel vuoto – doppiato dal palo  che il centravanti colpisce al 63’ di testa. Soprattutto nel primo tempo è il  Brescia a condurre il gioco, ma poi le Rondinelle faticano a costruire occasioni  vere. Il vantaggio rossoblù arriva al 29’, quando Ceccarelli crossa da destra,  il rinvio di Caracciolo arriva sul vertice opposto sul sinistro di Buchel, tiro  e respinta di Minelli che trova Cacia pronto al tap-in. Il numero nove è il  rossoblù più in palla, assieme a Matuzalem, per il resto la squadra fatica,  sbaglia tanto e soffre, sotto gli occhi, oltre che di Di Vaio, di una lunga  batteria di ex che approfittano della sosta della Serie A per tornare al  Dall’Ara: Viviano (ex anche del Brescia), Gabbiadini, Cherubin e  l’applauditissimo Portanova, che passa a salutare anche la curva. [[ge:rep-locali:rep-bologna:100658279]] Gol a parte,  l’unico squillo del Bologna è a firma Morleo, con una bella incursione al 18’  chiusa da Olivera. Per il resto il gioco lo fa il Brescia, con un paio di  pericolosi conclusioni da lontano di Morosini e Caracciolo, mentre al 45’ è Di  Cesare che si vesta da miglior difensore rossoblù togliendo la palla al  solissimo M’Haidat. Il Brescia sbaglia o si perde al momento di fare male  davanti, cosa che fino all’ultimo dà una mano a un Bologna brutto e sbadato. Al  66’ gli ospiti rischiano di rimanere in dieci, ma l’arbitro non valuta da  cartellino un intervento a palla lontana di Olivera su Buchel, che costringe il  centrocampista rossoblù a uscire dal campo. Caracciolo si scalda al 72’, al  dodicesimo corner per gli ospiti, con una deviazione volante che va alta. Poi  dieci minuti dopo trova il pareggio, incornando a centroarea sul bel cross di  Bentivoglio. Azione avviata da una palla persa in attacco da Abero, ma l’1-1 del  Brescia è meritato e, anzi, sono proprio gli ospiti a provare a forzare nel  finale per portare a casa il bottino pieno. Che arriva. Bentivoglio dentro per  Valotti, assist in mezzo per Morosini che anticipa Ceccarelli e insacca. Facendo  ripiombare i fantasmi sul Dall’Ara, con Di Vaio che osserva preoccupato la  squadra uscire a metà tra diversi fischi e il “Siamo sempre con voi” della  curva. Bologna-Brescia 1-2 Bologna (4-3-1-2): Coppola – Ceccarelli, Oikonomou,  Maietta, Morleo – Buchel (24’st Abero), Matuzalem, Zuculini (13’st Troianiello)  – Laribi – Cacia, Acquafresca (19’st Improta). A disp: Stojanovic, Ferrari,  Bessa, Perez, Giannone, Betancourt. All: Lopez Brescia (4-3-2-1): Minelli – Zambelli, Ant.  Caracciolo, Di Cesare, Scaglia - Benali, Bentivoglio, Olivera (33’st Valotti) –  Morosini (44’st Quaggiotto), Sodinha (22’pt M’Haidat)– Caracciolo And. A disp:  Arcari, Lancini, Boniotti, Coly, Bertoli, Gargiulo. All: Iaconi Arbitro: Di Paolo di Avezzano Reti: 29’pt Cacia, 38’st And. Caracciolo, 42’st  Morosini Note: ammoniti Zuculini, Cacia, Olivera. Spettatori  14207 
None Leggi i commenti I commenti dei lettori 
AMBURGO - Il record delle 25 difese del titolo mondiale dei pesi massimi di Joe Louis è ancora lontano, ma se la legge del tempo o qualche astro nascente ancora sconosciuto non lo fermeranno, Vladimir Klitschko può anche farcela. Sul ring di Amburgo arriva la difesa numero 17 del titolo da parte del trentottenne campione ucraino, detentore delle sigle Wba, Ibf e Wbo: a farne le spese il coraggiosissimo bulgaro Kubrat Pulev, fulminato da un sinistro al quinto round, inevitabile epilogo di un match sempre a senso unico. Un Klitshko apparso molto brillante, favorito anche dalla tattica di Pulev che -questo è doveroso sottolinearlo-, invece che starsene rintanato nella sua guardia a limitare i danni, ha tentato senza fortuna il colpaccio. I numerosissimi tifosi bulgari presenti alla 02 World Arena di Amburgo in pratica sperano per una trentina di secondi. Pulev parte  a razzo, illude e si illude, in realtà gioca col fuoco. Un sinistro terrificante di Klitschko lo manda al tappeto, assaggiato di nuovo sempre nello stesso round dopo un'altra serie di colpi. Pulev, e qui sta il coraggio, non cerca però di far passare la bufera, sfidando il rivale anche in un improbabile gioco psicologico. Dopo un secondo round complessivamente interlucutorio, nel terzo ancora un sinistro di Klitschko abbatte Pulev, anche se il colpo più significativo è un destro sul quale il bulgaro vacilla paurosamente. Una fine inevitabile, che Pulev riesce a prolungare fino al quinto round. Qui riesce anche a piazzare un bel destro al volto di Klitschko, tradizionalmente non un grande incassatore, ma l'illusione dura poco. Klitschko (63 vittorie, 53 prima del limite) trova lo spazio per un altro gancio sinistro, e per Pulev si spegne la luce. Ora l'immediato scenario verso il record di Louis prevede, presumibilmente la riunificazione del titolo con il campione Wbc, il canadese Stiverne. Il resto è tutto da verificare. Pulev era uno dei più credibili avversari, anche perché dopo una carriera da dilettante in cui era stato battuto spesso da nostro Cammarelle, da prof era andato alla grande: non a caso questa è per lui prima sconfitta dopo 20 vittorie. Chissà, magari lo stalker Shannon Briggs, già distrutto dal fratello Vitali, a forza di provocazioni in tutte le salse - era presente anche a bordo ring- otterrà una chance da Vladimir: sicuramente ne beneficerebbe il conto in banca, un po' meno la sua mascella. [[ge:rep-locali:repubblica:100665582]] Argomenti boxe pugilato vladimir klitschko Leggi i commenti I commenti dei lettori 
