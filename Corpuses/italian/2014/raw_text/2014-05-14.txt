None Leggi i commenti I commenti dei lettori 
None Leggi i commenti I commenti dei lettori 
ROMA - L'australiano Adam Scott si appresta a diventare il nuovo n.1 del gol mondiale mondo, spodestando il 'mito Tiger Woods, nella nuova classifica internazionale che sarà pubblicata lunedì prossimo. Scott non parteciperà questa settimana alla Open Irving che inizia giovedì in Texas, ma perderà meno punti di Woods in classifica, tenendo conto dei risultati degli ultimi due anni. Scott, 33 anni, diventerà così il 17mo numero 1 nella storia del golf, il primo australiano dopo Greg Norman che rimase in testa alla classifica per 331 settimane negli anni '80 e '90. Scott ha al suo attivo dieci vittorie nel PGA Tour, fra cui il Masters 2013. Woods, vincitore di 14 titoli del Grande Slam, non appare sul circuito dal 9 marzo, anche a seguito di un intervento chirurgico necessario per risolvere un problema ricorrente al nervo sciatico e la data del suo ritorno all' attività agonistica è ancora incerta. Woods è al primo posto in classifica dal 24 marzo 2013 e nel corso della sua attività agonistica ha trascorso ben 683 settimane in cima al seeding. Argomenti golf tiger woods Leggi i commenti I commenti dei lettori 
None Leggi i commenti I commenti dei lettori 
GIOVEDI' 15 Cielo :   al mattino soleggiato, nel pomeriggio formazione di cumuli medio-alti sui monti  in locale sconfinamento lungo tratti di costa; possibili brevi acquazzoni o sgocciolate negli addensamenti più compatti. Vento : da Nord, più tesi e rafficati su Centro e Ponente. Mare : poco mosso sottocosta, mosso al largo del Golfo di Genova. Temperature : stazionarie, salvo locale aumento sui litorali esposti al vento di caduta (effetto Fhoen). VENERDI' 16 Cielo : soleggiato con nubi pomeridiane in transito da monte a mare, possibili stratificazioni più dense sul Levante. Vento : teso settentrionale con rinforzi su Centro e medio Ponente. Mare : poco mosso o stirato, localmente mosso al largo. Temperature : stazionarie o in locale aumento sulle coste esposte al Fhoen. SABATO 17 Cielo : nuvolosità variabile con addensamenti in transito da Nord. Vento : debole variabile. Mare : poco mosso. Temperature : stazionarie. ---------------- Previsioni            di Angelo Lupo per l'Associazione ligure di Meteorologia  (www.centrometeoligure.it) Argomenti meteo liguria meteo genova associazione ligure di meteorologia 
ROMA - La pelle di squalo non ha più segreti: dopo decenni di ipotesi su come la sua struttura permetta di essere più veloci e scattanti in acqua, è stata finalmente costruita in laboratorio, con una stampante in 3D. Il risultato ha confermato tutte le attese: i primi test dimostrano che la pelle artificiale di squalo aumenta la velocita' nel nuoto del 6,6%, riducendo del 5.9% l'energia necessaria. Descritta sul Journal of Experimental Biology , la pelle sintetica di squalo è stata ottenuta nell'università americana di Harvard e, vista al microscopio, è una distesa di 'squame' dalla forma bizzarra e appuntita che ricorda quella dei denti. I costumi da bagno di pelle di squalo, però, sono tutt'altro che vicini: ''Le sfide per l'industria manifatturiera sono davvero enormi'', ha detto il coordinatore del progetto, George Lauder. Soltanto costruire il primo esemplare in laboratorio è stata infatti un'impresa. Il punto di partenza è stato analizzare con il microscopio elettronico a scansione il frammento della pelle di un esemplare di squalo mako (Isurus oxyrinchus) trovato nel mercato del pesce locale. Quindi stati necessari migliaia di passaggi al computer prima di riprodurne fedelmente la struttura al computer e altrettante prove, con materiali diversi, per riuscire a stamparla in 3D. Argomenti squalo pelle animali nuoto stampanti 3d stampante 3d 
ANKARA - E' di 282 morti il nuovo bilancio provvisorio del disastro della miniera turca a Soma secondo il premier Recep Tayip Erdogan . La causa della morte nella maggior parte dei casi è stato il monossido di carbonio, riferisce il sito di Hurriyet. A riferire l'ultimo dato è stato il ministro dell'Energia, Taner Yildiz. I minatori ancora intrappolati sono 120. Oltre 450 lavoratori sono stati salvati, almeno 80 sono feriti. Il governo ha proclamato tre giorni di lutto nazionale: anche se lo stesso Erdogan ha promesso un'inchiesta approfondita su quanto avvenuto a Soma, in tutto il Paese è esplosa la rabbia per una tragedia che molti giudicano frutto di privatizzazioni selvagge e di norme che difendono le aziende a svantaggio della sicurezza dei lavoratori. Le parole di Erdogan , nella conferenza stampa tenuta a Soma dopo la visita sul luogo della tragedia, anziché stemperare gli animi hanno rinfocolato la rabbia delle famiglie dei minatori e poi quella di buona parte del Paese. Il premier ha detto che chiederà un'inchiesta approfondita, che l'incidente nella miniera di Soma verrà indagato "in ogni suo minimo dettaglio" e che nessuna "negligenza verrà ignorata". Ma poi ha quasi ricondotto la tragedia in una sorta di ineluttabilità del rischio insito nel mestiere del minatore: "C'è qualcosa in letteratura che si chiama incidente sul lavoro - ha detto il premier - . E' qualcosa che può accadere e accade in molti altri paesi. Ma le dimensioni di questo incidente ci hanno profondamente colpito". Dopo la conferenza, minacciato dalla folla, Erdogan si è dovuto rifugiare in un supermercato. I parenti delle vittime hanno colpito con calci e pugni l'auto  su cui viaggiava il premier, costretto dalla scorta a mettersi in salvo, mentre la folla gli urlava  "assassino" e "ladro". Sindacato proclama sciopero. La Kesk, il più grande sindacato turco, ha indetto uno sciopero per la giornata di giovedì.  "Le politiche di privatizzazione, le minacce alle vite dei lavoratori per ridurre i costi sono i veri imputati della tragedia di Soma". La Kesk rappresenta 240mila lavoratori pubblici. VIDEO / In sei tratti in salvo a 18 ore dall'esplosione [[ge:rep-locali:repubblica:86103370]] La società proprietaria della miniera è stata accusata dal partito di opposizione Chp di violazioni delle leggi sulla sicurezza sul lavoro, di aver impiegato minori e di far lavorare i minatori oltre l'orario previsto. L'ex segretario del sindacato dei minatori turchi, Cetin Uygur, ha denunciato le insufficienti misure di sicurezza a Soma e accusato di "negligenza" il governo di Ankara. Le proteste contro il governo. Il disastro di Soma e le polemiche che ne sono seguite hanno scatenato forti proteste anti governative. La polizia turca ha anche usato lacrimogeni e idranti per disperdere una manifestazione non autorizzata ad Ankara , organizzata in segno di protesta per l'incidente di Soma. Anche sul luogo della tragedia si è registrata una violenta protesta, con i parenti delle vittime che hanno colpito con calci e pugni l'auto su cui viaggiava il premier, costretto dalla scorta a rifugiarsi all'interno di un supermercato, mentre la folla gli ha urlava "assassino" e "ladro". FOTOGALLERIA / SCONTRI CONTRO IL GOVERNO Anche a Istanbul polizia e migliaia di manifestanti hanno ingaggiato violenti scontri. Vi sono diversi feriti e sono stati effettuati arresti, ha riferito un fotografo dell'agenzia France Presse. I manifestanti si erano radunati per protestare contro il governo, il corteo è sfilato lungo la via Istiklal, ma la polizia lo ha disperso servendosi di lacrimogeni, idranti e pallottole di gomma. Gli attivisti anti-Erdogan hanno anche lanciato un'iniziativa, chiedendo  ai cittadini di sdraiarsi per terra nelle stazioni della metropolitana,  per ricordare le vittime bloccate sotto terra, nella miniera. [[ge:rep-locali:repubblica:86119522]] La nota dei proprietari della miniera. La società proprietaria della miniera di carbone ha chiuso il suo sito  web lasciando in homepage un breve comunicato su sfondo nero, in cui si parla di un  "triste incidente" e si sottolinea che le indagini proseguono per  accertare i motivi dell'incendio. Salvare i sopravvissuti resta la  'priorità' per la società", secondo cui "l'incidente è accaduto malgrado  le massime precauzioni e i continui controlli". Il Papa ha lanciato un appello durante l'udienza generale del mercoledì: "Vi invito a pregare per i minatori che ieri sono morti nella miniera di Soma, in Turchia e per quanti si trovano ancora intrappolati nelle gallerie. Il Signore accolga i defunti nella sua casa e dia conforto ai loro familiari". Questo l'appello del Papa durante l'udienza generale del mercoledì santo. Le cause dell'incidente . Quello di Soma potrebbe rivelarsi il più grave incidente industriale nella storia della Turchia moderna. Centinaia di soccorritori continuano a cercare i compagni dalle gallerie della miniera a più di 400 metri sotto terra. Al momento dell'incendio, innescato probabilmente da un corto circuito, nelle gallerie, lunghe fino a 4 chilometri, c'erano 787 lavoratori, di cui più di 360 sarebbero riusciti a fuggire. Un'altra ottantina sono stati salvati e risultano feriti. [[ge:rep-locali:repubblica:86075569]] Le carenze nella sicurezza delle miniere di carbone turche sono da tempo al centro di polemiche. L'anno scorso 93 minatori sono morti in vari impianti estrattivi del Paese, mentre a novembre scorso 300 minatori si erano rinchiusi in fondo alla miniera di Zonguldak, nella regione del Mar Nero - dove nel 1992 un'esplosione aveva fatto 263 vittime e nel maggio 2010 altre 30 persone avevano trovato la morte allo stesso modo - per protestare contro le misure di sicurezza insufficienti dell'impianto. Due settimane fa il principale partito di opposizione, il Chp di Kemal Kilicdaroglu, aveva chiesto in Parlamento un'inchiesta sulla sicurezza proprio nella miniera di Soma. La proposta era stata bocciata dall'Akp, partito di Erdogan, che ha la maggioranza assoluta nella Grande Assemblea di Ankara. Argomenti crollo miniera turchia miniera soma jorge mario bergoglio recep tayyip erdogan papa francesco 
CENTO – Finisce come peggio non poteva la Fortitudo. Umiliata, a pieno titolo sul campo, e contestata da una parte dei suoi tifosi. Festa per la Benedetto XIV al tripudio, pianto e stridore di denti per la Tulipano, eliminata subito 2-0 in un play-off che doveva giocare da protagonista. Ma s’è sciolta con poco, Cento ci ha rimesso testa e cuore, la Effe nulla, e quando nel terzo quarto i biancorossi hanno preso il comando (45-49) delle operazioni con il primo guizzo di Di Trani si sono aperte le cateratte dell’inferno. La Fortitudo non è più esistita, presa a schiaffi (49-58 al 31’) fino alla fine. Imbarazzante come altre volte, atteggiamento dei giocatori senza anima, beccati dal proprio pubblico. Umiliati sul campo in modo imbarazzante, tenuti sempre all’angolo come pugili suonati. E a fine partita, dopo una interruzione a 1'30” dalla fine, sono volati gli schiaffi. Da Bologna erano arrivati in settecento, facendo praticamente giocare in casa i biancoblù. E a qualcuno è scesa la catena: qualche ultrà è venuto alle mani con Gherardo Sabatini e Gennaro Sorrentino, poi il peggio è stato evitato perché sono intervenuti gli altri supporters. Finita malissimo, dopo un primo tempo dove Cento era partita bene (11-17 al 7’) per poi afflosciarsi, senza affondare quando gli avversari, oltre che all’organico corto, hanno patito un po’ di tensione. Ma è durata poco: è bastato insistere un po’ che la Effe è finita a gambe all’aria, in modo imbarazzante. Laconico il presidente Anconetani: “Niente da dire, sulle due partite: Cento è stata più forte. Giocando come domenica, sempre con un uomo in meno. Fuori dai play-off: è da ottobre che soffriamo la pressione. Manca la mentalità. Non siamo stati all’altezza. Adesso parlerò con la proprietà e vedremo cosa fare. Il risultato tecnico non è arrivato”. TRAMEC-TULIPANO 81-71 Tramec: Mabilia 14, Di Trani 15, Bona 11, Silimbani 11, Carretti 13, Andreani 6,, Nieri 5,  De Pascale. Ne Govoni e Pederzini. Tulipano: Sorrentino 14, Venturelli 1, Pederzini 5, Landi 9, De Min 11, Caroldi 6, Sabatini 2, Fin 6, Spizzichini 8. Ne Candi Arbitri: D’Orazio e Giusto Note: tiri liberi: Ce 19/25, Bo 22/28. Da due: Ce 16/34, Bo 17/28. Da tre: Ce 10/28, Bo 5/25. Rimbalzi: Ce 31, Bo 27. Parziali: 5’ 11-9, 10’ 19-20, 15’ 25-26, 20’ 29-31, 25’ 32-36, 30’ 52-49, 35’ 67-58, 40 ‘ 81-71. Massimo vantaggio Fortitudo: +4 (29-25) al 17’. Massimo svantaggio: -12 (61-73) al 39’. Argomenti fortitudo basket 
