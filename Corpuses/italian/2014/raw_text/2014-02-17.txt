[[ge:rep-locali:repubblica:78899427]] Leggi i commenti I commenti dei lettori 
Due cadaveri carbonizzati sono stati trovati a bordo di un'auto a Caivano, in un'area di campagna in località Casolla. Intorno alla vettura sarebbero stati trovati anche tre bossoli, il che fa pensare a una feroce esecuzione di camorra. I corpi erano all'interno di una Fiat Punto, risultata rubata alcuni giorni fa ad Aversa, nel Casertano. A dare l'allarme è stata una guardia giurata in servizio notturno di sorveglianza in un'azienda che ha sede nella zona. Intorno alle 21.30 l'uomo ha visto le fiamme in via Palmieri, in un punto isolato e non illuminato, e ha chiamato carabinieri e vigili del fuoco. Questi ultimi hanno spento il rogo, permettendo ai militari di dare il via alle indagini. Al momento non ci sono indizi né sul sesso né sull'identità delle vittime. Non sono stati trovati documenti né altri indizi che possano facilitarne il riconoscimento. L'unico dato certo è che si tratta di corpi di adulti. 
None Leggi i commenti I commenti dei lettori 
VERONA - "Non ha importanza cosa ho detto durante l’intervallo ma cosa i ragazzi hanno fatto, alla fine della partita o si è orgogliosi di quello che si è fatto oppure si gioca a calcio e basta, senza passione. Dipende sempre da quali sono i tuoi obiettivi, e  non mi riferisco alla classifica, che è il frutto di quello che produci in campo: conta quello che vuoi diventare nella vita”. Giampiero Ventura è felice per il successo sull’Hellas Verona: l’1-3 in rimonta è il segno di una squadra in salute. "Era una gara difficile contro una squadra in salute, ho visto grande personalità dal primo minuto al novantesimo. Eravamo sotto di un gol senza subire tiri in porta, abbiamo concesso poco e creato molto. sono stati bravi i ragazzi, che diventano squadra ogni giorno di più: a volte ci sono dei cali di tensione, come quello visto col Bologna. Stasera non dovevamo dare risposte se non a noi stessi e direi che sono state risposte importanti”. NESSUN CASO CERCI – L’atteggiamento scontento di Cerci al momento del cambio, secondo Ventura, non era dovuto alla sostituzione. "Mancavano 10 minuti quando ho tolto Cerci, credo fosse arrabbiato per aver sprecato 2-3 contropiedi, magari ci teneva a fare doppietta. Alessio ha sempre voglia di risultati di squadra e personali, oggi è stato determinante per il gol e per il suo livello. Sta giocando per la squadra, domenica non era andato al meglio mentre oggi ha giocato davvero sopra le righe. Immobile è reduce da un’annata non buona, al Genoa ha sofferto un po’. Sta dando risposte importanti, forse aveva bisogno di essere messo nelle condizioni ideali per rendere secondo potenzialità. Direi che è importante il suo apporto, non solo per i gol. Fa reparto, legge le situazioni della difesa e conquista una percentuale altissima di palloni. Vive una crescita importante ma anche lui non deve dare nulla per scontato”. MENO PENSIAMO AL DERBY E MEGLIO E' - "Incontriamo la squadra in assoluto più forte del campionato, meno ci pensiamo meglio è". Ventura non può non parlare del derby della Mole con la Juventus in programma domenica prossima. "Si è parlato molto di turnover, noi dovevamo pensare al Verona  - ha aggiunto - Vogliamo creare basi solide su cui costruire il futuro di questa società. Il derby è sentito a Torino, gli ultimi due sono stati molto sofferti, ci sono diversità di valori però il derby è una partita a sé, proveremo a far sì che sia davvero a sé". Argomenti serie a torino fc gian piero ventura Leggi i commenti I commenti dei lettori 
None Leggi i commenti I commenti dei lettori 
Torna in aula all’Ars oggi pomeriggio, in un clima tutt’altro che sereno, la riforma delle Province. Tre i disegni di legge all’ordine del giorno che dovrebbero avviare la trasformazione degli enti in Liberi consorzi e dar vita anche alle Città metropolitane: il primo per l’istituzione delle nuove strutture territoriali, il secondo per la proroga dei commissari scaduti il 15 febbraio, il terzo sull’incompatibilità e ineleggibilità dei nuovi amministratori. Dopo il dibattito generale, la discussione si sposta adesso sui singoli emendamenti. Numerosi quelli presentati dalle opposizioni (200 solo dalla Lista Musumeci). 
PISTOIA - Milano non fallisce e raggiunge Brindisi al comando: l'EA7 Emporio Armani si aggiudica il posticipo della 19a giornata, vincendo sul parquet di Pistoia per 88-79. In un PalaCarrara caldissimo, dopo 20' in equilibrio (padroni di casa sul +3 dopo 10', ospiti avanti di 2 all'intervallo lungo) Milano si complica la vita nel terzo quarto quando si arena contro la zona e concede qualcosa di troppo in difesa. Pistoia sale anche a +10 grazie a un parziale di 17-0 ma la squadra di Banchi si rialza negli ultimi 5' mettendo a segno  in due minuti un parziale di 12-1 che la porta dal 67-75 al 79-76 a proprio favore, trascinata da Hackett (16 alla fine) e David Moss, in ombra fino a quel momento (7 punti sui suoi 9 totali nel break decisivo). A Pistoia non bastano i 21 punti di Gibson e i 20 di Wanamaker. Milano conquista l'ottava vittoria consecutiva in campionato e riaggancia subito l'Enel in vetta alla classifica a 28 punti. Giorgio Tesi Group Pistoia-EA7 Emporio Armani Milano 79-88 (21-18, 44-46, 67-59) Pistoia : Daniel 9, Meini, Galanda, Wanamaker 20, Washington 13, Cortese 8, Evotti ne, Bozzetto ne, Gibson 21, Johnson 8. All.: Moretti. Milano : Cerella, Melli 7, Fumagalli ne, Hackett 16, Kangur 6, Rossi ne, Langford 14, Samuels 6, Wallace, Lawal 15, Moss 9, Jerrells 15. All.: Banchi. Arbitri : Sahin, Paglialunga, Borgioni. Note - Tiri liberi: Pistoia 19/23, Milano 13/21. Tiri da tre: Pistoia 8/19, Milano 7/23. Fallo antisportivo a Meini (Pistoia) al 12'29", a Kangur (Milano) al 13'22", a Cortese (Pistoia) al 15'27", a Melli (Milano) al 25'18". Usciti per falli: Melli (Milano) al 36'25". Rimbalzi: Pistoia 30, Milano 39. Spettatori: 4000 circa. Argomenti basket milano basket pistoia basket Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
VERONA - Sedici minuti per sbancare il Bentegodi. Il Torino sonnecchia per un tempo, ringrazia un errore del guardalinee in occasione del gol del momentaneo 1-1 e infligge una pesante sconfitta all’Hellas Verona, che non riesce a difendere il vantaggio della prima frazione e si fa rimontare dalla coppia d’oro dell’attacco granata. Immobile e Cerci ribaltano il risultato, ispirati da un El Kaddouri capace di cambiare faccia durante l’intervallo e di andare a chiudere i conti in prima persona. Gli ospiti agganciano in classifica proprio gli scaligeri ed entrano nella settimana del Derby della Mole accantonando l’inatteso ko interno con il Bologna di otto giorni fa. TONI NELLA NOIA – Gomez, sull’onda del gol alla Juventus, ottiene una maglia da titolare nel tridente di Mandorlini. Ventura  lancia Kurtic dal primo minuto e restituisce fiducia a Bovo, preferendolo a Maksimovic. La sfida è tattica al limite del soporifero nei primi 20′, un colpo di testa di Moras sugli sviluppi di un corner la scuote dal torpore. Ripartenza Toro al 23′, Cerci innesca Immobile e segue l’azione: l’ex Genoa cerca di servirlo con un tocco all’indietro, assist impreciso, a rimorchio arriva Masiello che con l’esterno sinistro calcia su Donadel. Al 36′ il Verona sblocca. Angolo da sinistra, Bovo trattiene Juanito Gomez, Rocchi ha la visuale libera e assegna il penalty: Toni apre il destro e spiazza Padelli. Ventura decide di non cambiare nulla in fatto di uomini ma dopo l’intervallo, in campo, scende tutto un altro Toro. SBAGLIA IL GUARDALINEE, IL MATCH CAMBIA – Quattro giri d’orologio, El Kaddouri alza la testa e manda in verticale Immobile: stop e destro secco, Rafael si arrende ma il replay evidenzia il netto fuorigioco del centravanti, fischiato dal Bentegodi per un’esultanza nella quale ha portato polemicamente le mani alle orecchie. Il colpo, per il Verona, è di quelli duri da digerire, anche perché all’8′ il Torino serve il bis. El Kaddouri è ancora perfetto nelle vesti di uomo assist, stringendo da sinistra per poi pescare Cerci ai 16 metri: mancino chirurgico dell’esterno, Rafael non può nulla e il ribaltone granata si materializza. Gli ospiti non si fermano, Vives prova al volo con un pallonetto su corner, destro di poco alto. EL KADDOURI CHIUDE I CONTI – Dopo un avvio di ripresa al servizio dei compagni, El Kaddouri decide di togliersi lo sfizio di segnare in prima persona. Cerci gli rende il favore trovandolo al limite dell’area, il destro dell’ex Napoli non è potente ma Rafael va giù troppo lentamente, limitandosi a una deviazione che non salva la porta. L’Hellas ci prova più con l’orgoglio che con l’organizzazione, è Toni a spaventare due volte i ragazzi di Ventura: prima di testa su bel cross di Hallfredsson – incornata centrale, Padelli respinge d’istinto – e poi con il destro, mancando la porta dopo un assist involontario di Moretti, che aveva anticipato Gomez su sponda proprio del centravanti. Il Toro deve proteggere i suoi attaccanti diffidati in vista derby: Cerci, richiamato in panchina, non si ferma e si reca direttamente negli spogliatoi, a differenza di Immobile, ancora beccato dai tifosi scaligeri. Il finale non regala emozioni, vince il Torino, a cui sono bastati 16 minuti per portare a casa tre punti pesanti. HELLAS VERONA-TORINO 1-3 (1-0) Verona (4-3-3): Rafael 5; Cacciatore 5 (21′ st Martinho 5.5), Moras 5.5, Marques 5.5, Agostini 5.5; Romulo 6, Donadel 5.5, Hallfredsson 5.5 (33′ st Marquinho sv); Iturbe 6 (34′ st Sala sv), Toni 6, Gomez 5.5. (Nicolas, Albertazzi, Gonzalez, Pillud, Cirigliano, Donati, Jankovic, Cacia, Rabusic). All.: Mandorlini Torino (3-5-2): Padelli 6; Bovo 5.5, Glik 6.5, Moretti 6; Darmian 6, Kurtic 6.5, Vives 6.5, El Kaddouri 7.5 (40′ st Farnerud sv), Masiello 6; Cerci 7 (34′ st Meggiorini sv), Immobile 7 (45′ st Larrondo sv). (Berni, Gomis, Maksimovic, Pasquale, Rodriguez, Vesovic, Basha, Tachtsidis). All.: Ventura Arbitro : Rocchi Reti : 36′ pt rig. Toni, 4′ st Immobile, 8′ st Cerci, 16′ st El Kaddouri Ammoniti : Bovo, Hallfredsson e Vives per gioco falloso, El Kaddouri per simulazione Recupero : 2′ e 3′ Argomenti serie a hellas verona torino fc Leggi i commenti I commenti dei lettori 
