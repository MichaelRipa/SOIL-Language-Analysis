ROMA – Con qualche patema di troppo, la Roma piega di misura (3-2) l'Udinese e respinge l'assalto del Napoli che, poco prima dell'inizio della gara, si era gustato per qualche minuto l'agognato aggancio al 2° posto grazie al gol all'89′ di Higuain a Torino. Un risultato che testimonia il momento d'affanno della compagine di Garcia che, oltre alle tante assenze, sta pagando anche un inevitabile calo d'attenzione dopo 6 mesi condotti ad altissimo livello. [[ge:rep-locali:repubblica:81266966]] TOTTI RIACCENDE LA LUCE  - Non è un caso che la Roma sia tornata a vincere e a segnare con il rientro di Totti. Il capitano giallorosso, al 16° gol in carriera all'Udinese, ha ridato fantasia e luce alle azioni offensive. Con lui, d'incanto, girano tutti meglio. E la squadra ritrova una pericolosità in verticale senza eguali. Stavolta, al contrario di altre occasioni, non si è vista, invece, la consueta solidità difensiva. Ma a parziale giustificazione, oltre a una situazione di punteggio che poteva indurre a un naturale calo, c'è il fatto che mancavano due pedine fondamentali come Maicon e De Rossi e che Dodò era alla prima da titolare dopo due mesi d'assenza. [[ge:rep-locali:repubblica:81239530]] UDINESE A TESTA ALTA  - L'Udinese è uscita dal campo a testa alta. Non ha mai mollato, ha mostrato carattere ed è andata più volte vicina al pareggio, negatogli solo da uno strepitoso De Sanctis, ex dal dente avvelenato. Nessuno in questa stagione, eccezion fatta per il Napoli in Coppa Italia, era riuscito a segnare 2 gol in campionato ai giallorossi. E questo basta per poter far tornare a Udine con l'animo sereno Guidolin. Non era questa, dopotutto, la partita da cui bisognava portar via per forza punti salvezza. GARCIA LANCIA TOTTI E DESTRO ASSIEME  - Senza Strootman, Maicon e De Rossi, Garcia ha ridisegnato la Roma rilanciando sulle fasce Torosidis e il recuperato Dodò e ha consegnato una maglia a centrocampo fin dal 1' Taddei. Davanti, infine, ha riproposto assieme Totti e Destro, sacrificando Florenzi. Nell'Udinese Guidolin privo di Gabriel Silva, out per un problema muscolare, e dello squalificato Fernandes si è presentato con un accorto 3-5-1-1 con il solo Pereyra dietro a Di Natale e Basta e Badu rilanciati per creare densità in mediana. TOTTI, GOL N. 233 IN GIALLOROSSO  - L'Udinese è partita bene, non facendo ragionare i più forti rivali con un buon pressing alto ma la Roma non si è impressionata e alle prime verticalizzazioni ha subito fatto capire a Scuffet di doversi rimboccare le maniche: il giovane portiere friulano è stato subito chiamato in causa due volte da Destro ed una da Benatia poi, al 22', dopo essersi opposto anche a un destro ravvicinato di Gervinho su assist di Destro, nulla ha potuto sulla susseguente ribattuta di Totti, giunto al 233° gol in giallorosso. [[ge:rep-locali:repubblica:81244284]] DE SANCTIS EVITA IL PARI, DESTRO RADDOPPIA  - L'Udinese ha reagito con orgoglio ma ha dovuto fare i conti con De Sanctis che si è opposto da campione a una conclusione ravvicinata di Badu. La Roma ha ringraziato e subito dopo, in contropiede, ha raddoppiato (30′): Totti ha lanciato Gervinho che, dopo aver evitato Allan ha smarcato in area Destro, bravo a evitare Scuffet in uscita e a insaccare a porta vuota. PINZI RIAPRE I CONTI  - La Roma si è rilassata e De Sanctis l'ha di nuovo salvata volando a impedire a Di Natale il 2-1 con un volo prodigioso sulla destra. L'Udinese non si è data per vinta e, in avvio di ripresa, ha finalmente trovato la via del gol: tutto merito di Pinzi che, recuperata una palla a centrocampo, si è involato verso la porta e ha infilato l'angolo con un gran sinistro da fuori in diagonale. TOROSIDIS IMITA PINZI  - La Roma ha vacillato e ancora De Sanctis è intervenuto in suo aiuto: su un centro di Allan, bucato da Nainggolan, è uscito alla disperata su Di Natale e gli ha chiuso provvidenzialmente lo specchio di tiro. Sventato il pericolo, i giallorossi hanno ripreso il comando delle operazioni e dopo aver sfiorato il bersaglio con Totti e Nainggolan, si sono riportati a distanza di sicurezza grazie a Torosidis che ha imitato in tutto e per tutto Pinzi con un gol quasi in fotocopia. [[ge:rep-locali:repubblica:81239693]] BASTA SPAVENTA I GIALLOROSSI  - Partita finita? Macché. La Roma ha tirato di nuovo i remi in barca e dopo aver rischiato su altre due conclusioni di Di Natale e Allan, ha incassato il 3-2, realizzato da Basta con un sinistro al colo su corta respinta di De Sanctis dopo un colpo di testa di Danilo. Garcia è corso ai ripari inserendo Romagnoli al posto di Dodò e la squadra giallorossa, pur abbassandosi troppo, ha finito senza rischiare nulla. Per rintuzzare l'assalto del Napoli, però, dovrà sicuramente tornare a viaggiare su standard più elevati. ROMA-UDINESE 3-2 (2-0) Roma (4-3-3): De Sanctis 7.5, Torosidis 7, Benatia 7, Castan 6, Dodò 6 (36′ st Romagnoli sv), Nainggolan 5.5, Pjanic 5.5, Taddei 6, Gervinho 7, Destro 7 (36′ st Bastos), Totti 7 (27′ st Florenzi 5.5). (1 Lobont, 28 Skorupski, 2 Toloi, Jedvai, 94 Ricci, 95 Mazzitelli, 8 Ljajic). All.: Garcia. Udinese (3-5-1-1): Scuffet 6, Heurtaux 6, Danilo 6, Domizzi 6, Widmer 5.5, Badu 6.5 (39′ st Zielinski sv), Allan 6.5, Pinzi 6.5 (13′ st Muriel 5), Basta 6.5, Pereyra 5.5, Di Natale 6.5 (33′ st Lopez sv). (1 Brkic, 30 Kelava, 4 Naldo, 6 Bubnjic, 20 Yebda, 18 Jadson, 21 Lazzari, 70 Maicosuel). All.: Guidolin. Arbitro: Tagliavento di Terni 6.5. Reti: nel pt 22′ Totti, 30′ Destro; nel st 6′ Pinzi, 24′ Torosidis, 35′ st Basta. Angoli: 11 a 5 per l'Udinese. Recuperi : 0′ e 3′. Ammoniti : Nainngolan e Widmer per gioco falloso. Spettatori : 34.274 per un incasso di 878.223 euro. Argomenti as roma serie a udinese Leggi i commenti I commenti dei lettori 
ROMA – "Non avevamo mai sofferto così tanto all'Olimpico in 15-16 partite". Rudi Garcia fa indirettamente i complimenti all'Udinese dopo la vittoria che lo tiene saldamente al 2° posto con la sua Roma ma riconosce anche che non tutto ha girato per il meglio: "Stasera abbiamo avuto l'arte di metterci in difficoltà da soli... Abbiamo fatto tante belle cose ma regalato troppo, soffrendo nel secondo tempo come mai qui. Però abbiamo preso i tre punti e questo importa. Potevamo segnare di più ma senza un grande De Sanctis avremmo potuto anche prenderne uno in più. Abbiamo sbagliato in uscita, su tanti palloni facili e questo è il problema. Bisogna sempre essere attenti e concentrati, senza regalare nulla agli avversari". [[ge:rep-locali:repubblica:81267132]] SONO CONTENTO DEL GIOCO  - La scelta di partire con Destro e Totti uno accanto all'altro si è rivelata comunque azzeccata: "Abbiamo segnato tre gol, potevamo farne anche 2-3 in piu', quindi abbiamo creato gioco e siamo stati efficaci davanti. In piu', il capitano non aveva una partita intera nelle gambe ma ha illuminato il gioco. Sono comunque contento del gioco della squadra. E ricordo che non c'erano De Rossi, Strootman e Maicon". [[ge:rep-locali:repubblica:81239530]] DODO' E' MIGLIORATO MA DEVE CRESCERE ANCORA  - La Roma però ha sofferto: "Dopo il 2-1 avevamo ripreso la partita in mano, di solito sul 3-1 è chiusa, ma è sempre più facile risolvere i problemi in difesa, dove dobbiamo essere più efficaci, che in attacco". Dodò non ha ancora convinto al cento per cento: "E' concentrato sulla fase difensiva ed ha ragione, è molto migliorato dall'inizio della stagione. Deve comunque essere più tranquillo e fiducioso per fare scelte migliori in fase offensiva". TOTTI: GOL DEDICATO A STROOTMAN  - Francesco Totti si gode il ritorno da titolare con gol: "Non giocando il gol manca per forza, oggi l'importante era tornare a vincere per mantenere il passo di inizio campionato. Il Napoli è sempre alle calcagna, cercheremo di rimanere secondi sino alla fine". De Sanctis, con le sue parate, è stato decisivo almeno quanto lui...: "Oggi ha fatto delle parate inusuali  -  ammette il fuoriclasse romanista  -  E' un gran portiere, ha grande esperienza e dirige bene la difesa. E' sempre presente, è un portiere che fa la differenza". Al momento del gol, il capitano giallorosso ha mostrato la maglia numero 6, in onore dell'infortunato Strootman: "E' come se fosse qua, è fondamentale ma prima di tutto un grande uomo. Si è ambientato subito molto bene, fa parte di un gran gruppo. Spero si riprenda presto e che l'intervento vada bene: tornerà più forte di prima". [[ge:rep-locali:repubblica:81239693]] Argomenti as roma serie a rudi garcia Leggi i commenti I commenti dei lettori 
ROMA – Francesco Guidolin al termine della partita dell'Olimpico è afono e, quindi, a commentare la sconfitta dell'Udinese per 3-2 contro la Roma si presenta il collaboratore tecnico Fabio Viviani. "Direi che è impossibile venire a Roma e non soffrire contro una grande squadra con grandi qualita', ma noi meritavamo di piu', perché abbiamo giocato una grande partita contro una grande squadra" dice. MURIEL DEVE ANCORA CRESCERE  - Sullo schema adotatto con solo Totò Di Natale come punta di ruolo, Viviani spiega: "E' una nostra scelta tecnica perché abbiamo tanti giocatori di qualità difficilmente marcabili se arrivano da dietro  -  dice -. Luis Muriel è un giocatore di grande qualità che ha un grande futuro ma deve ancora crescere". Sulle proteste a fine partita perché l'arbitro non ha fatto battere il calcio d'angolo oltre il 93′, racconta: "Niente di particolare, sono che avevamo fatto notare un attimo prima che si era perso qualche secondo in più su una rimessa laterale e speravamo con l'ultimo calcio d'angolo di trovare il pareggio". [[ge:rep-locali:repubblica:81239530]] Argomenti udinese Leggi i commenti I commenti dei lettori 
ROMA – In curva all'Olimpico tornano i tifosi, ma la musica resta sempre la stessa. Dalla Nord, infatti, in occasione della sfida tra la Roma e l'Udinese un piccolo gruppo di tifosi ha iniziato a intonare cori contro Napoli, ma questa volta la reazione della stadio è stata unanime: fischi copiosi in direzione degli stessi tifosi. I cori di discriminazione territoriale ('O Vesuvio lavali col fuoco') sono stati accompagnati da uno striscione esposto in Curva Nord con sopra la scritta di sfida 'Sanzionami questo...' probabilmente rivolta al giudice sportivo. CORI ANCHE DALLA SUD - All'inizio del secondo tempo il settore della Curva Sud ha intonato il coro "Noi non siamo napoletani" esponendo sugli spalti dello stadio Olimpico lo striscione 'Forza Kevin sputagli ancora!'. La scritta fa riferimento all'episodio avvenuto nella semifinale di ritorno col Napoli in Coppa Italia al San Paolo quando Kevin Strootman fu espulso. Il centrocampista olandese, secondo alcuni, avrebbe sputato prima di scendere negli spogliatoi, ma sia il giocatore che il club giallorosso hanno già smentito il fatto attraverso Twitter ("Contrariamente a quanto riportato, AS Roma precisa che Strootman non ha rivolto alcun gesto offensivo nei confronti della curva del Napoli" il tweet del club dello scorso 13 febbraio). Dalla Sud prima della partita era spuntato anche uno striscione contro la Figc: 'Figc, Calciopoli, stadi vuoti, caro biglietti, repressione... chi ha ucciso il calcio i nostri cori o chi siede sulla vostre poltrone?' Argomenti as roma serie a Leggi i commenti I commenti dei lettori 

La sede di Crash è un problema secondario rispetto ai piani urbanistici del Comune di Bologna. Il sindaco Virginio Merola detta la linea, a margine di una conferenza stampa a Palazzo D'Accursio, e conferma lo sfratto per il centro sociale dall'attuale sede di via del Sostegnazzo, che tra l'altro è di proprietà privata. Quanto al graffito di Blu nella vecchia sede di Crash in via Zanardi, minacciato anch'esso da lavori imminenti, "vedremo- lascia in sospeso Merola - ma non si prendono decisioni urbanistiche sulla base di questioni del genere. La valenza del piano viene prima dei temi puntuali". Il caso nasce dal nuovo Piano operativo comunale, presentato dall'assessore all'Urbanistica Patrizia Gabellini, che sarà approvato nel prossimo autunno e che prevede 28 progetti su 32 aree della città da trasformare nei prossimi tre anni. Uno di questi progetti riguarda appunto l'attuale sede di Crash, che dovrebbe lasciare il posto a uno studentato, negozi e pubblici servizi. Lo stabile di via Zanardi, invece, sarà destinato a ospitare attività commerciali e di supporto alla nuova stazione dell'Sfm. Argomenti crash blu centri sociali virginio merola 
None Leggi i commenti I commenti dei lettori 
None Leggi i commenti I commenti dei lettori 
