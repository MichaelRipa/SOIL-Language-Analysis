Il Napoli strappa in pieno recupero un pareggio sul campo della Samp e trattiene con molta fatica il terzo posto in classifica. Passa in vantaggio nella ripresa Eder, bravo a girarsi su di una monetina al limite dell'area, a lasciare sul posto Albiol e David Lopez, per poi far partire un preciso e potente tiro di destro che si spegne alla sinistra di Rafael. Il pareggio di Zapata arriva in pieno recupero, con il Napoli in dieci uomini dopo l'espulsione di Koulibaly, bravo a mandare alle spalle di Romero uno splendido cross di Ghoulam. Dunque un'incornata di Zapata in pieno recupero permette al Napoli di mantenere il terzo posto, dopo che la Samp per tutto il secondo tempo aveva dimostrato di poterglielo strappare. Il terreno scivoloso e irregolare del Luigi Ferraris condiziona la gara fin dai primi minuti, con numerosi errori in fase d'appoggio di entrambe le squadre, che faticano a mantenere il possesso palla. Paga, invece, il pressing che permette alle due squadre di farsi pericolose soprattutto in contropiede, anche se nella prima mezzora le emozioni sono praticamente inesistenti, se si escludono un colpo di spalla di poco a lato di Ghoulam per il Napoli ed un batti e ribatti nell'area napoletana, che pero' premia la retroguardia di Benitez. La partita si infiamma al 35' con una veloce azione del Napoli, sugli sviluppi di una punizione sbagliata dalla Samp, con Maggio che mette uno splendido lancio sui piedi di Higuain, il quale pero' al momento della conclusione si fa beffare dal compagno di Nazionale Romero in uscita. Il primo tempo si chiude con i padroni di casa nella meta' campo ospite, ma senza mai impegnare Rafael. La ripresa si apre con un intervento molto dubbio in area di rigore della Samp, con Rizzo che sugli sviluppi di un calcio d'angolo trattiene la maglia di Albiol, ma Rocchi non vede. Al 12' e' pero' la Samp a portarsi in vantaggio con uno splendido numero di Eder, che dopo aver ricevuto palla al limite dell'area, lascia sul posto Albiol e fa partire un preciso destro che sorprende Rafael. Benitez risponde immediatamente gettando nella mischia Mertens, ma la risposta e' affidata alla coppia Hamsik-Higuain, che confezionano al 18' la palla per i pareggio, ma la conclusione del Pipita e' troppo centrale e facile preda di Romero. La reazione dei partenopei e' veemente e la difesa della Samp vacilla, ma non cede. Negli ultimi dieci minuti Benitez gioca il tutto per tutto schierando anche Zapata in attacco, ma sono i blucerchiati a farsi piu' pericolosi anche nel finale con uno straripante Eder, il quale riesce anche a provocare l'espulsione di Koulibaly per doppia ammonizione. Sembra finita, ma in pieno recupero e' molto bravo Ghoulam, anche sfruttando un buon movimento di Mertens, a crearsi spazio sulla sinistra ed a mettere in mezzo un pallone pericoloso sul quale si avventa proprio l'ultimo entrato Zapata, il quale batte Romero di testa, ammutolendo uno stadio che fino all'ultimo aveva sperato nel terzo posto in classifica. Argomenti calcio napoli 
GENOVA - Un colpo di testa in tuffo di Zapata in pieno recupero nega alla Samp la possibilità di volare al terzo posto, togliendosi la soddisfazione, tra l'altro, di scavalcare i cugini del Genoa. Ridotto in 10 contro 11 per l'espulsione di Koulibaly, il Napoli si salva in extremis a Marassi ma il pari non fa felice, comunque, Benitez. Gli azzurri, malgrado le tante occasioni, non riescono a rimettersi a correre dopo il mezzo passo falso con il Cagliari. E possono anche recriminare visto che si sono visti negare due rigori da Rocchi che ha preferito sorvolare su due trattenute in area doriana, non evidenti ma nette. SAMP, E' MANCATO IL CINISMO DELLE GRANDI - L'1-1 nello scontro diretto per la Champions, insomma non accontenta nessuno. Si mangia le mani, infatti, anche Mihajlovic che, dopo essere riuscito a imbrigliare bene gli azzurri per 90', vede sfumare il prestigioso successo proprio in extremis. Alla Samp è mancato il cinismo delle grandi. In superiorità numerica non ha chiuso in  conti coi subentrati Gabbiadini e Duncan e ha finito per essere punita. Il percorso di crescita passa anche attraverso delusioni come questa. BENITEZ PRUDENTE, SINISA VARA IL 4-2-3-1 - Per rimediare agli svarioni con il Cagliari, Benitez ha dato, in pratica, fiducia alla difesa di Praga confermando al centro Albiol e Britos a sinistra. Ghoulam è stato spostato in avanti, nel tridente d'attacco, a spese di De Guzman che si è riaccomodato in panchina assieme a Mertens, al rientro dopo il colpo alla testa subito in nazionale. Sul fronte opposto Mihajlovic ha sacrificato Gabbiadini cambiando modulo: spazio a un più prudente 4-3-1-2 con Soriano trequartista e Rizzo in mediana. Dietro, poi, ha dato fiducia a Romagnoli e Mesbah, preferendoli a Gastaldello e Regini. HIGUAIN GRAZIA ROMERO - Le due squadre si sono date fin da subito battaglia a centrocampo (4 ammoniti nei primi 45') ma a rendersi più pericoli sono stati gli azzurri che per due volte su angolo (colpi di testa alti di Hamsik e Higuain da favorevoli posizioni), una volta su cross di Maggio (messo a fil di palo di spalla da Ghoulam) e, infine, in contropiede, con Higuain, fattosi chiudere da Romero in uscita, hanno mancato l'occasione per sbloccare il risultato. [[ge:rep-locali:repubblica:101900018]] SAMP, STERILE PREDOMINIO NEL PRIMO TEMPO - La Samp ha provato a fare la partita ma non è andata oltre qualche mischia potenzialmente pericolosa in area, quasi sempre procurata da Okaka, bravo a destreggiarsi a spallate tra Koulibaly e Britos. Per Rafael c'è stata ordinaria amministrazione, anche grazie a Silvestre che, al 26', si è involontariamente sostituito al portiere brasiliano mettendo fuori di nuca un colpo di testa di Romagnoli da pochi passi che, sicuramente, sarebbe arrivato nello specchio della porta. EDER GELA GLI AZZURRI - Nella ripresa Benitez ha chiesto ai suoi di alzare ritmo e baricentro e la squadra lo ha accontentato. Ma proprio quando iniziava a schiacciare la Samp nella propria trequarti è stata punita: al 57' Eder ha lavorato magnificamente un pallone al limite e, dopo aver saltato tre uomini, ha infilato l'angolo alla sinistra di Rafael. BENITEZ CAMBIA IL NAPOLI - Benitez ha cambiato tutto, arretrando Ghoulam e inserendo Jorginho e Mertens ma il Napoli ha faticato a dare continuità ai propri assalti. Le migliori occasioni per pareggiare sono capitate prima a Higuain, che ha strozzato troppo una triangolazione al limite con Hamsik, quindi a Jorginho, che ha spedito malamente alto da buona posizione un destro al volo su torre di Callejon, infine allo stesso tornante spagnolo che non ha trovato lo specchio con un diagonale da 28 mt. ESPULSO KOULIBALY, PARI DI ZAPATA - La Samp ha controllato senza particolare affanni e, nel finale, sfruttando l'ingresso di Gabbiadini e il ritorno al 4-3-3, si è procurato anche l'occasione per mettere in ghiaccio il risultato: Eder è andato via in contropiede a Koulibaly che ha rimediato il secondo giallo. Rafael ha deviato in angolo la susseguente punizione di Gabbiadini e ha tenuto in vita il Napoli che, con l'innesto di Zapata al posto di Hamsik, ha tentato il tutto per tutto. Mossa premiata al 92' visto che all'ennesimo centro dalla sinistra di Ghoulam, sicuramente tra i migliori, il colombiano ha sfruttato l'occasione pareggiando in tuffo di testa. [[ge:rep-locali:repubblica:101903992]] ROCCHI NEGA DUE RIGORI AL NAPOLI - A margine della sfida, da segnalare i due episodi sul quale il Napoli può recriminare: sullo 0-0 Rocchi non ha visto una trattenuta di Rizzo ai danni di Albiol su una punizione-cross di Callejon. Poi, poco prima del pari, ha sorvolato anche su un abbraccio di De Silvestri a David Lopez su un angolo. Segno che il fischietto fiorentino è ancora lontano dal ritrovare la forma migliore. SAMPDORIA-NAPOLI 1-1 (0-0) Sampdoria (4-3-1-2): Romero 6, De Silvestri 6, Silvestre 6, Romagnoli 6, Mesbah 6, Rizzo 6.5 (34'st Gabbiadini sv), Palombo 6.5, Obiang 5,5 (1' st Duncan 6), Soriano 6 (25'st Krsticic 5,5), Okaka 6.5, Eder 7.5. (1 Da Costa, 2 Viviano, 7 Fedato, 11 Gabbiadini, 12 Sansone, 18 Bergessio, 19 Regini, 28 Gastaldello, 32 Marchionni, 86 Cacciatore). All. Mihajlovic. Napoli (4-3-2-1): Rafael 6; Maggio 6.5, Koulibaly 5, Albiol 6, Britos 5,5 (13' st Mertens 6) Inler 5,5 (17' st Jorginho 5,5), David Lopez 6; Callejon 6, Ghoulam 6.5, Hamsik 6 (33' st Zapata 7), Higuain 6. (15 Colombo, 45 Andujar, 4 Henrique, 6 De Guzman, 16 Mesto, 22 Radosevic, 77 Gargano). All. Benitez. Arbitro : Rocchi di Firenze 5. Reti : 12' st Eder, 47' st Zapata. Angoli : 10 a 6 per la Sampdoria. Ammoniti : Britos, Obiang, Koulibaly, Romagnoli, Inler per gioco scorretto, Soriano per proteste. Espulsi : 39'st Koulibaly per somma di ammonizioni. Recupero : 0 e 4'. Note : 20.269. Spettatori per un incasso di 59.978 Argomenti sampdoria ssc napoli serie a Leggi i commenti I commenti dei lettori 
GENOVA - "A tutti capita una giornata nera, oggi è capitato a qualcuno...". Rafa Benitez se la prende soprattutto con di Rocchi dopo il pari con la Samp. Al tecnico azzurro non è piaciuta la direzione di gara dell'arbitro fiorentino che, ha sorvolato su almeno un paio di episodi dubbi in area blucerchiata. Anche se la rabbia si legge sul suo volto, Benitez preferisce concentrarsi sulla partita: "Nel primo tempo senza fare una grande partita abbiamo avuto 2-3 occasioni nette per fare gol. Nel secondo abbiamo controllato, ma abbiamo subito gol proprio quando stavamo controllando meglio. Poi abbiamo avuto delle occasioni, loro sono una squadra forte sopratutto in casa". SAPPIAMO DOVE DOBBIAMO MIGLIORARE - Un Napoli reduce da dieci risultati utili di fila, ma che perde terreno rispetto a Juve e Roma: "Abbiamo perso Insigne, Michu, Mertens tornava oggi e anche De Guzman aveva ancora problemi. Sono tutti giocatori nello stesso ruolo ed è positivo aver fatto comunque risultato". Onore comunque alla Samp. "Hanno fatto un buon pressing, giocando una partita fisica e con molto intensità. Noi abbiamo avuto più possesso palla e determinazione per andare avanti nel finale", ha detto Benitez. Il tecnico spagnolo ha quindi concluso: "Sappiamo la nostra forza e dove dobbiamo migliorare. Sono ottimista guardando al futuro, dobbiamo pensare partita per partita e non alla classifica". [[ge:rep-locali:repubblica:101900018]] GHOULAM: SERVE PIU' INTENSITA' - Tra i protagonisti del pari azzurro c'è Faouzi Ghoulam, che ha fornito a Zapata l'assist per l'1-1 con un cross perfetto. "E' stato un pareggio difficile perché la gara si era complicata. Per fortuna abbiamo evitato la sconfitta, ma non siamo contenti perché non abbiamo fatto una grande partita. D'altronde c'era una grande Samp dall'altra parte. Loro hanno un punto in meno di noi, sapevamo che era difficile anche perché giochiamo ogni tre giorni". Il terzino algerino sa in cosa deve migliorare la squadra: "Dobbiamo giocare con più intensita'. Possiamo puntare ancora più in alto ma dobbiamo migliorare soprattutto nel rendimento interno e contro le piccole squadre". Argomenti ssc napoli serie a rafael benitez Leggi i commenti I commenti dei lettori 
ROMA - Santi Consolo è il nuovo capo del Dipartimento dell'Amministrazione penitenziaria. Lo ha deciso il Consiglio dei Ministri, su proposta del Guardasigilli Andrea Orlando. La poltrona di capo del Dap era vacante dalla scorsa primavera, quando era scaduto l'incarico di Giovanni Tamburino. Il Consiglio dei ministri ha dato il via libera al decreto legislativo sulla "tenuità del fatto", con il quale si prevede la non punibilità dei reati più lievi. Il CdM, a quanto si è appreso, ha anche dato l'ok al ddl delega sulla cooperazione penale, con misure su rogatorie ed estradizioni. Il decreto legislativo varato stasera  prevede la non punibilità dei reati più lievi - ossia quelli per i quali si prevede oggi una pena detentiva non superiore nel massimo a 5 anni, e una pena pecuniaria sola o congiunta alla precedente - quando l'offesa è di particolare tenuità e quando si è di fronte a un comportamento non abituale. Una non-punibilità che potrà essere dichiarata in ogni fase e grado del processo e che non sarà d'ostacolo per la parte offesa (che potrà comunque opporsi all'archiviazione) che vorrà seguire la strada del risarcimento in sede civile. Per quanto riguarda le rogatorie e le estradizioni, "la riforma trae origine dal riconoscimento dell'inadeguatezza dell'attuale sistema normativo di assistenza giudiziaria, a fronte di una criminalità, specie quella organizzata, che ha esteso il raggio di azione ben oltre i confini del territorio di un singolo Stato, anche sfruttando tutte le opportunità offerte dalla globalizzazione dei mercati e dalle nuove tecnologie di comunicazione e di gestione dell'informazione", viene spiegato. "La modifica di questo settore del codice di rito penale costituisce una priorità di azione anche nella prospettiva della ratifica di molte Convenzioni internazionali, finalizzate, appunto, a rafforzare la cooperazione nel contrasto ai fenomeni criminali sovranazionali. Le modifiche agli articoli 708 e 714 del codice di procedura penale rispondono, inoltre, all'esigenza di colmare una lacuna normativa, in più occasioni segnalata anche dalla giurisprudenza della Corte di Cassazione. L'obiettivo del presente intervento normativo risulta, pertanto, essere quello di semplificare e velocizzare le procedure di assistenza giudiziaria (rogatorie) e di estradizione". "Inoltre, le modifiche consentiranno una maggiore cooperazione giudiziaria penale tra gli Stati e, di conseguenza, rafforzeranno gli strumenti di prevenzione e repressione dei fenomeni criminali di dimensioni sovranazionali, potenziando, conseguentemente, la fiducia reciproca nei rispettivi sistemi di giustizia". Non è stato affrontato l'esame - comunque non previsto nell'odg - delle misure sulla prescrizione, tornata in prima linea nel dibattito politico dopo l'annullamento da parte della Cassazione della condanna per il processo Eternit. Il tema della prescrizione, secondo quanto si apprende, non sarebbe quindi comparso sul tavolo di un Cdm  dopo che già nei giorni scorsi si era paventato all'orizzonte un possibile braccio di ferro tra Pd e Ncd in un mese che, alla Camera e al Senato si preannuncia già infuocato. Tensione che non avrebbe consentito il via libera oggi in Cdm. Soddisfatto, comunque, il sottosegretario alla Presidenza del Consiglio Graziano Delrio. A chi gli chiedeva se fosse passato l'esame della prescrizione, Delrio ha affermato: "un passo la volta, passi avanti ma non su questo". Il Cdm ha anche dato il consenso all'Agenda per la semplificazione della Pubblica amministrazione 2015-2017, un pacchetto di 38 azioni per semplificare il rapporto cittadini-burocrazia. Il piano interviene su cinque filoni, cittadinanza digitale, welfare, fisco, edilizia e impresa. Un pin unico per l'accesso ai servizi della pubblica amministrazione, la marca da bollo digitale, accesso online ai referti sanitari, un'unica tassa locale sulla casa, la dichiarazione dei redditi precompilata, la presentazione telematica della dichiarazione di successione, la semplificazione delle procedure per l'avvio di una nuova impresa: sono solo alcune delle azioni previste dall'Agenda. Il piano dovrebbe rivoluzionare nei prossimi tre anni i rapporti tra cittadini e amministrazione riducendo le code e in generale i tempi per avere risposte e semplificando la vita alle persone. Ecco in sintesi alcune delle 38 azioni anti-burocrazia sulle quali sta lavorando il Governo. PIN UNICO : si chiamerà Spid, sistema unico di identità digitale e consentirà al cittadino l'accesso in sicurezza a tutti i siti web che erogano servizi online (Inps, scuola, Agenzia entrate ecc). La prima fase partirà ad aprile 2015 con l'obiettivo di avere 10 milioni di utenti a dicembre 2017. PAGAMENTI ELETTRONICI : cittadini e imprese devono poter effettuare pagamenti elettronici per multe, tributi, rette scolastiche, bollette ecc. Si potrà fare con il codice Iuv (codice identificativo univoco del versamento). L'obiettivo è di realizzare il piano entro dicembre 2016. Con questo sistema si dovrebbe poter pagare anche la marca da bollo digitale. ELIMINAZIONE DUPLICAZIONE NELLA RICHIESTA CERTIFICATI PERSONE DISABILI : il verbale di disabilità sostituirà le diverse certificazioni ora richieste. Si punta a ridurre costi e tempi entro dicembre 2015. Il Governo punta anche a rendere possibile l'accesso online ai referti sanitari (dicembre 2016) e alla prenotazione delle prestazioni sanitarie per telefono, online o in farmacia attraverso i cup (dicembre 2016). UNICA TASSA SU CASA : verrà introdotta un'unica tassa sulla casa "semplice da calcolare e da pagare" entro dicembre 2015. DICHIARAZIONE REDDITI PRECOMPILATA :  A partire dalla dichiarazione sui redditi 2014 i lavoratori dipendenti e i pensionati potranno accedere direttamente online alla propria dichiarazione precompilata dall'Agenzia delle entrate (tempo di realizzazione aprile 2015). A partire dall'anno successivo sarà possibile avere la dichiarazione precompilata anche con le spese sanitarie grazie ai dati raccolti con la tessera sanitaria. DICHIARAZIONE SUCCESSIONE ONLINE : sarà possibile fare la dichiarazione di successione online inoltrando con lo stesso adempimento la domanda di voltura catastale e di trascrizione (la sperimentazione dovrebbe iniziare a dicembre 2015 per concludersi a dicembre 2017). SEMPLIFICAZIONE PER AVVIARE UN'ATTIVITA' DI IMPRESA : primo pacchetto di interventi entro dicembre 2015. E' prevista anche la semplificazione e il coordinamento dei controlli sulle imprese e la modulistica standardizzata per gli adempimenti ambientali. Le azioni di semplificazione nei confronti dell'impresa secondo il piano del Governo dovrebbero produrre a regime la riduzione dei costi burocratici di "almeno il 20%". E' stato rinviato, invece, a una delle prossime riunioni l'esame del ddl delega per l'efficienza del processo civile. Il Cdm  ha dichiarato lo stato di emergenza in conseguenza della grave crisi umanitaria in atto nell'Africa Occidentale a causa della diffusione del virus Ebola; la delibera odierna del Consiglio è finalizzata a consentire la partecipazione della Croce Rossa Italiana alle attività umanitarie. Il Consiglio dei ministri "assicura la disponibilità del Governo a valutare positivamente richieste di sostegno all'azione di volontari appartenenti ad organizzazioni umanitarie e di volontariato impegnate nell'emergenza Ebola, preferenzialmente nell'ambito di quanto previsto dalla legislazione sulla cooperazione, nel rispetto delle norme della medesima legge nonché delle prescrizioni in materia sanitaria adottate dal Ministero della salute". A questo scopo, spiega Palazzo Chigi,  il Governo, nell'ambito dei fondi che saranno stanziati per l'emergenza Ebola, "si riserva di integrare i fondi a disposizione del Mae per le predette esigenze, nonché di valutare l'opportunità di promuovere progetti per finalità specifiche sviluppati dalle Regioni con il concorso di aziende sanitarie e di organizzazioni umanitarie e di volontariato che insistono sul loro territorio". Argomenti consiglio dei ministri amministrazione penitenziaria pubblica amministrazione processo civile Leggi i commenti I commenti dei lettori 
GENOVA - E' un Sinisa Mihajlovic logicamente rammaricato quello che commenta il pareggio subito in extremis dalla Samdoria con il Napoli: "Oggi meritavamo la vittoria, pareggiare così brucia tanto. Ma il calcio è così, le grandi squadre appena ti distrai ti puniscono", spiega. "Il Napoli negli ultimi anni è sempre stato tra le prime 2-3 squadre in Italia, abbiamo giocato alla pari e anzi siamo anche stati superiori. Ma andiamo avanti". Sul gol di Zapata: "Nel finale loro hanno messo quattro punte per i cross e forse sul primo errore fatto, non abbiamo scalato bene la marcatura, ci hanno punito. Ma non posso rimproverare nulla ai ragazzi che hanno dato tutto". Una Samp che però non vince da sette partite: "Anche oggi abbiamo dimostrato di poter essere alla pari con tutti, ci manca qualcosina per riuscire a vincere con una grande. In casa stiamo facendo sempre bene, è fuori casa che dobbiamo migliorare come mentalità". [[ge:rep-locali:repubblica:101900018]] Sulla stessa lunghezza d'onda del tecnico, il presidente Ferrero: "Abbiamo fatto una grande prestazione, siamo stati superiori al Napoli e questi ragazzi si meritavano i 3 punti, però il calcio è questo. Io posso dire che vado a casa mezzo infartuato perchè ci avevo creduto". "Il Napoli l'ho battuto sul campo - prosegue Ferrero - ho visto 11 leoni in campo e Aurelio (De Laurentiis, ndr) ha incassato 1 punto e va a casa felice. Ha avuto un bel fondo schiena". Ultima battuta su Cassano, viene a Genova? "Io voglio molto bene a Cassano ma bisogna chiedere a lui". [[ge:rep-locali:repubblica:101903992]] Argomenti sampdoria serie a sinisa mihajlovic Leggi i commenti I commenti dei lettori 
None Leggi i commenti I commenti dei lettori 
