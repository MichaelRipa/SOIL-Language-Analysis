SASSARI – Arriva alla quinta giornata del Girone A il primo successo del Banco Sardegna Sassari in Eurolega. I sardi, infatti, superano lo Zalgiris Kaunas per 92-80, togliendo finalmente lo zero dalla propria casella, raggiungendo in classifica a quota 2 l’Unics Kazan. La prossima settimana ancora match casalingo contro il Nizhny Novgorod che precede il Banco di due lunghezze. +1 PER I SARDI AL RIPOSO – La Dinamo, nel match contro lo Zalgiris Kaunas, si affida a una grandissima intensità difensiva per una partenza a ritmi altissimi, poi il talento di Milaknis e Anderson dal perimetro creano il primo break, che Kaunas riesce a custodire con autorevolezza sino alla pausa. Al 10′ gli ospiti conducono 26-17. Kaunas è decisamente più costante, Sassari continua ad andare a fiammate e, a metà quarto, passa da -10 (25-35) a +3 (40-37) in quattro minuti. Questa volta la Dinamo evita il ritorno di Zalgiris, mostrando una concentrazione straordinaria, e va al riposo in vantaggio per 42-41. [[ge:rep-locali:repubblica:100618304]] DIFESA SUPER PER SASSARI – Dopo la pausa lunga le squadre evitano qualsiasi calo di tensione e mettono in campo tutte le energie a disposizione, dando vita a una sfida elettrizzante ed estremamente equilibrata. Un tiro da metà campo di Ulanovas allo scadere fissa il punteggio sul 64-60 per Kaunas a un quarto dalla fine. La Dinamo si tiene in partita nonostante le pessime percentuali ai liberi e sfodera una difesa super, che permette a Lawal, Brooks e Dyson un show di dare spettacolo e portarsi sino al +12 del 36′: 80-68 per Sassari. Il ritorno di Kaunas è da grande squadra, ma la Dinamo non perde la testa e vince 92-80. Banco di Sardegna Sassari-Zalgiris Kaunas 92-80 (17-26, 42-41, 60-64) BANCO DI SARDEGNA SASSARI : Logan 20, Sosa 10, Sanders 10, Devecchi, Lawal 25, Chessa n.e., Dyson 9, Sacchetti, Vanuzzo, Brooks 16, Todic 2. All. Sacchetti. ZALGIRIS KAUNAS : Lekavicius 2, Vene n.e., Gudaitis 7, Kariniauskas 3, Songaila 6, Lipkevicius 5, Jankunas 10, Javtokas 4, Milaknis 14, Anderson 15, Dimsa n.e., Ulanovas 14. All. Krapikas. Arbitri : Bulto, Shemmesh, Obradovic. Note : tiri da due: Sassari 31/53, Kaunas 18/38 – tiri da tre: Sassari 6/19, Kaunas 10/22 – totale tiri: Sassari 37/72, Kaunas 28/60 – tiri liberi Sassari 12/24, Kaunas 14/18 – rimbalzi: Sassari 32, Kaunas 41. La classifica : Efes Istanbul, Real Madrid 8; Zalgiris Kaunas 6; Nizhny Novgorod 4, Unics Kazan, Banco Sardegna Sassari 2. Argomenti eurolega basket sassari basket Leggi i commenti I commenti dei lettori 
"Sono molto felice per la chiamata del ct e mi sento pronto per questa nuova avventura". Stefano Chuka Okaka, l'attaccante della Sampdoria alla prima convocazione con la nazionale maggiore, ha commentato a caldo la chiamata di Antonio Conte in vista dell'amichevole tra gli azzurri e l'Albania in programma martedì 18 novembre al Luigi Ferraris di Genova. Okaka è stato inserito nella rosa di altri 14 nomi stilata da Conte; tra loro, alla prima esperienza in nazionale c'è anche il genoano Stefano Sturaro. Ma la pattuglia rossoblucerchiata è molto ampia: oltre al portiere Mattia Perin, rientra Alessandro Matri:  aveva indossato per l'ultima volta la maglia azzurra proprio a Genova, nell'amichevole con gli Stati Uniti disputata il 29 febbraio 2012. E c'è anche Antonelli a completare il gruppo. "La soddisfazione è tripla perchè la partita si giocherà a Genova, nel nostro stadio, e perchè permetterà di aiutare i cittadini colpiti dall'alluvione - ha aggiunto Okaka -. E poi perchè posso condividere questa bellissima esperienza con altri tre miei compagni: siamo tutti e quattro orgogliosi di poter rappresentare la Sampdoria in Nazionale". Oltre ad Okaka infatti Conte ha chiamato i blucerchiati Manolo Gabbiadini, seconda presenza con l'Italia e Lorenzo De Silvestri che replica così la chiamata dello scorso anno con la Danimarca. Argomenti genova stadio ferraris italia-albania antonio conte stefano okaka manolo gabbiadini lorenzo de silvestri 
None Leggi i commenti I commenti dei lettori 
È massima allerta per il pericolo di incendi a Palazzo Reale. Il rischio è tale che i vigili del fuoco potrebbero decidere di chiudere il museo se le misure straordinarie di adeguamento in corso non saranno portate a termine entro pochi giorni. Si aggrava infatti il bilancio della procura di Torino sullo stato delle misure antincendio nelle sale della più importante delle residenze sabaude che ospita la Galleria Sabauda, l’Armeria Reale e il Museo di Antichità: dai sopralluoghi della polizia giudiziaria inviata dal procuratore Raffaele Guariniello è risultato totalmente inaffidabile il sistema di rilevamento fumo e si è evidenziato che l’impianto antincendio ad acqua non ha una pressione sufficiente per soddisfare l’esigenza di un intervento efficace. Così il soprintendente Luca Rinaldi e Mario Turetta, direttore regionale per i beni culturali e paesaggistici del Piemonte, si trovano iscritti nel registro degli indagati con l’accusa di omissione dolosa di cautele contro gli infortuni sul lavoro, una delle accuse, per intendersi, che sono state avanzate nel processo Thyssen. Sull’intera vicenda aleggia lo spettro del drammatico incendio del 1997 in Duomo che devastò la cupola del Guarini, proprio quella che come un monito domina i tetti di Palazzo Reale. Per il momento il rischio chiusura sembra scongiurato. Dopo l’ispezione dei vigili del fuoco e una serie di concitate riunioni in prefettura, la polizia giudiziaria ha impartito misure di intervento straordinarie con scadenze ravvicinate e perentorie. Per iniziare: il potenziamento della squadra di dipendenti che sorvegliano giorno e notte i locali nei quali è risultato guasto il sistema di rilevamento del fumo. Il museo dovrà poi essere dotato di più estintori a polvere per sopperire alla inefficienza del sistema antincendio ad acqua. E queste sono solo le misure urgenti, sul lungo periodo è chiaro che dovranno essere ristabilite le condizioni di sicurezza strutturali. L’intera vicenda è nata martedì scorso da una segnalazione del personale di sorveglianza che ha chiamato i vigili del fuoco dopo una serie di falsi allarmi scattati nella “cabina di regia” dell’impianto antincendio. L’intervento sembrava aver messo in luce inizialmente una eccessiva sensibilità dei rilevatori, tanto che Turetta, nel commentare l’accaduto, aveva tagliato corto dicendo: «Per fortuna il segnale antincendio funziona, preferisco che si attivi una volta in più che una in meno». Ma dagli approfondimenti successivi si è scoperto che nell’intero palazzo ci sono almeno 50 rilevatori su 500 che non funzionano e un sistema centrale letteralmente in tilt. Da qui l’allarme della procura e l’ipotesi di chiudere tutto fino al completamento della messa in sicurezza. La sovrintendenza e anche il Comune hanno strappato qualche giorno di tempo con la promessa di adottare misure urgenti che scongiurino ogni pericolo. Argomenti palazzo reale chiusura 
NORIMBERGA - La Germania scaccia gli incubi e ritrova il successo dopo il doppio passo falso contro Polonia e Irlanda. I campioni del Mondo battono a Norimberga 4-0 Gibilterra, senza incidere sulla nazionale fatta perlopiù da dilettanti. Per la squadra del ct Loew a segno Thomas Mueller con una doppietta, l’eroe di Brasile 2014 Mario Gotze e, infine, l’autorete di Yogan Santos. LA GERMANIA TORNA IN CORSA - Grazie a questi 3 punti ampiamente pronosticabili, la Germania torna in corsa per Euro2016. In testa al gruppo D resta, però, la Polonia, che vince 4-0 in Georgia (apre le marcature il torinista Glik, poi gol di Krychowiak, Mila e Milik). Nello stesso gruppo, invece, la Scozia si aggiudica per 1-0 il derby britannico contro l’Irlanda. Decisiva la rete al 75′ di Maloney. In classifica adesso è piena bagarre con la Polonia a 10 punti e dietro il gruppo formato da Germania, Irlanda e Scozia a 7, poi la Georgia a 5 e Gibilterra a 0. GRECIA FLOP, RANIERI RISCHIA - Clamoroso tonfo casalingo della Grecia di Claudio Ranieri. La selezione ellenica (reduce da un solo punto nei primi due impegni) perde 1-0 in casa contro le modeste Isole Far Oer (decisivo Edmundsson al 61′). Un ko che pregiudica quasi definitivamente le speranze di qualificazione all’Europeo per la Grecia, ora ultima a 1 punto nel girone F. Gruppo in cui la Romania vola in testa grazie al 2-0 casalingo contro l’Irlanda del Nord (doppietta dell’ex Chievo Paul Papp). Bene anche l’Ungheria grazie all’1-0 alla Finlandia (decide nei minuti finali Gera). Questa la classifica del girone F: Romania 10, Irlanda del Nord 9, Ungheria 7, Finlandia 4, Isole Far Oer 3 e Grecia 1. RONALDO TRASCINA IL PORTOGALLO - Non poteva che essere decisivo Cristiano Ronaldo nelle fila del Portogallo. I lusitani superano 1-0 l’Armeria grazie alla rete al 74′ del Pallone d’Oro. Ma in testa al girone I c’è ancora la Danimarca, che vince 3-1 in rimonta in Serbia. Dopo il vantaggio di Tasic, infatti, salgono in cattedra due vecchie conoscenze del calcio italiano: doppietta dell’ex juventino Bendtner e rete dell’ex difensore di Palermo e Roma, Simon Kjaer. Questa la classifica del girone I: Danimarca 9, Portogallo 7, Albania 4, Serbia e Armenia 1. DE BIASI FERMA LA FRANCIA - Chi è già sicura del posto a Euro 2016 è ovviamente la Francia paese ospitante. I transalpini di Deschamps giocavano in amichevole contro l’Albania di De Biasi. A sorpresa il match è finito in parità 1-1, vantaggio ospite con Mavraj, poi nella ripresa Griezmann evita la figuraccia ai suoi. Infine, la Colombia batte in rimonta 2-1 gli Usa (Bacca e Gutierrez dopo il rigore di Altidore). Argomenti qualificazioni euro 2016 Leggi i commenti I commenti dei lettori 
BRISBANE - Un punto, almeno sulla carta, Matteo Renzi l'ha segnato. Il mantra del G20 è la parola "crescita", su questo si è saldato un vasto fronte  -  da Obama a Cameron - che sembra aver messo all'angolo la Germania. Al termine del primo giorno del summit australiano, che il primo ministro Tony Abbot ha testardamente orientato tutto su sviluppo e occupazione, Renzi può dirsi soddisfatto: "Il G20 sta andando molto bene sulle scelte strategiche da prendere. L'austerità non è la risposta, bisogna investire su crescita e futuro. Noi dobbiamo fare la nostra parte con le riforme, ma tutti sono d'accordo sulla necessità di un cambio di passo in Europa". E in quel "tutti" al primo posto figura certamente Barack Obama. Proprio dal presidente americano sono venute infatti le parole più forti contro le politiche rigoriste ispirate dalla Germania. "Non ci si può attendere che gli Usa  -  ha scandito Obama - portino l'economia mondiale sulle loro spalle. Dunque il G20 ha la responsabilità di agire per stimolare la domanda, investire di più e creare posti di lavoro". Renzi, da dentro il grande salone del centro congressi di Brisbane, twitta lesto la sua sintesi politica: "I Grandi paesi del mondo condividono l'idea di fondo: l'austerità non basta. Servono investimenti e riforme". Dopo un bilaterale con Putin e altri incontri a margine, tra cui quello delicatissimo con l'indiano Narendra Modi in cui viene toccato anche l'argomento dei marò italiani, il premier si affaccia per qualche minuto in sala stampa per uno scambio di battute con i giornalisti. L'aria è distesa nonostante il jet-lag, segno che il vertice sta girando per il verso giusto. "Abbiamo illustrato le riforme che stiamo facendo e tutti ne sono rimasti impressionati", riferisce citando la legge elettorale, la riforma del fisco, della Pa, della scuola, la corruzione, e la giustizia civile. In Italia, rivendica, "non ci siamo limitati a cambiare governo ma abbiamo cambiato passo. Siamo finalmente liberi, svincolati dai legami del passato". Questa ipotetica svolta europea Renzi la rivendica come un merito anche della pressione esercitata dall'Italia "grazie al semestre europeo". Molto si giocherà in concreto su quel piano di investimenti da 300 miliardi di euro che Junker dovrebbe riempiere di qualche contenuto domani davanti ai 19 leader. La strada comunque per l'Italia è ancora tutta in salita. "Veniamo da tre anni molto difficili e anche la nostra azione  -  ammette il premier  -  ha portato soltanto a un -0,3 per cento di crescita rispetto al -1,9 che abbiamo ereditato. Restiamo comunque in campo negativo e dobbiamo tornare a tutti i costi a crescere, cominciando dall'occupazione". Un primo segnale di inversione di tendenza sembra esserci. Renzi cita i 153mila posti di lavoro creati e "l'attrazione degli investimenti stranieri che è già iniziata, come dimostra anche l'operazione  -  che proprio ieri ha ricevuto la benedizione ufficiale dell'Europa  -  dell'acquisizione di Alitalia da parte di Ethiad". Se sulla lotta all'austerità il capo del governo fa squillare le trombe, il tono si fa prudente e diplomatico quando riferisce del colloquio con l'indiano Modi, "un'occasione importante e preziosa per ristabilire contatti diretti tra i leader". In ballo c'è la sorte dei marinai del San Marco. "L'Italia farà tutto il necessario, ma bisogna evitare le polemiche con l'India. In questo chiedo un aiuto anche ai media. Deve essere chiaro agli italiani che seguiamo il caso con grande attenzione nel rispetto della compliata querelle internazionale". Con Vladimir Putin, che a Brisbane ha evitato il bilaterale con Obama, Renzi ci va ugualmente molto cauto. Nella delegazione italiana non fanno mistero di considerare "sbagliata" la politica muscolare adottata dagli anglosassoni (americani, inglesi e australiani) nei confronti di Mosca. Renzi auspica invece il "dialogo" con l'Orso del Cremlino per la soluzione della crisi ucraina "nello spirito di Milano", il vertice Asem di alcune settimane fa. Argomenti g20 crescita economica matteo renzi vladimir putin Leggi i commenti I commenti dei lettori 
None Leggi i commenti I commenti dei lettori 


