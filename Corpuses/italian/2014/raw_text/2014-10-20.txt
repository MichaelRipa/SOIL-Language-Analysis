None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
GENOVA – "Il gol di Tonelli irregolare? Se è per questo allora era regolare il gol di Maccarone...". Maurizio Sarri non ci sta a passare per quello che ha portato via immerittamente un punto da Marassi. E a chi gli fa notare che l'1-1 è arrivato con un tocco con un braccio replica: ''Meritavamo di andare in vantaggio. Sul gol di Maccarone è stato fischiato un fallo clamoroso. La trattenuta su De Maio è leggerissima. Ditemi voi se a parti invertite avrebbero fischiato il rigore...''. [[ge:rep-locali:repubblica:98608573]] LA SQUADRA STUPISCE ANCHE ME  - Il tecnico azzurro si gode il 5° risultato utile di una squadra che continua a stupire. Anche lui. "Mi sorprende la personalita', pensavo che col salto di categoria si potesse perdere tranqullita', sicurezza e senso di divertimento che in B era una costante. Mi fa piacere che invece queste caratteristiche siano state mantenute in A. Come ho sempre detto, non avevo parametri per aspettarmi niente di particolare in questo avvio di campionato, era terra sconosciuta. Le prime due partite perse ci hanno fatto trovare consapevolezza per lottare per la salvezza. Adesso i ragazzi stanno bene e si stanno togliendo qualche soddisfazione. Ma sappiamo che sarà dura: conta solo la salvezza, finora abbiamo avuto delle soddisfazioni parziali". Argomenti empoli calcio serie a maurizio sarri Leggi i commenti I commenti dei lettori 
ROMA – Dopo le scontitte europee, Milano e Sassari tornano a sorridere, nei due posticipi della seconda giornata di Serie A. I campioni d'Italia hanno superato, sul parquet di casa, la matricola Dolomiti Energia Trento per 90-75; più sofferto il successo del quintetto sardo, che espugna Pistoia per 84-81. EA7 MILANO  -  DOLOMITI ENERGIA TRENTO 90-75 Nella sua prima al Forum con lo scudetto sul petto, per Milano è festa già dal prepartita : "Io sono una persona introversa, ma quando ce vo', ce vo': diamoci da fare, ragazzi!" ha esclamato il patron Giorgio Armani. "Sul soffitto c'è molto spazio da occupare" ha aggiunto coach Banchi, per motivare ulteriormente i suoi. Gli incitamenti sembrano essere bastati, almeno per avere la meglio sulla neopromossa Trento, con i nuovi arrivi sugli scudi. Ragland (4/8 da 3) ha aperto l'area col tiro dalla distanza, Brooks (16 punti e 5 assist) non ha mai smesso di attaccare il ferro e Kleiza (a quota 18) ha saputo colpire da ogni lato del campo. Sul +10 già in avvio, i padroni di casa rallentano un po' nel secondo quarto e permettono ai ragazzi di Buscaglia di rientrare, con le bombe di Spanghero (3/3) e le incursioni degli americani e di Mitchell in particolare (19 punti, miglior marcatore). In vantaggio di un punto all'intervallo, l'Olimpia si ritrova subito a -4: serve l'urlo di Banchi che chiama timeout e dà la sveglia ai suoi. Il parziale successivo, 14-0, decide di fatto il match. Il 90-75 finale è un toccasana per il morale, in vista delle delicate sfide con Barcellona e Venezia. [[ge:rep-locali:repubblica:98611462]] EA7 Milano  -  Dolomiti Energia Trento 90-75 (19-11, 40-39, 64-56) EA7 Milano: Ragland 16, Brooks 16, Gentile 10, Gigli ne, Cerella, Melli 3, Meacham, Kleiza 18, Colombo ne, James 6, Samuels 15, Moss 6. All.: Banchi Dolomiti Energia Trento: Mitchell 19, Sanders 10, Pascolo 7, Grant 9, Forray 6, Flaccadori ne, Owens 4, Baldi Rossi 9, Armwood 2, Spanghero 9. All.: Buscaglia Arbitri : Lanzarini, Bettini, Paglialunga Note -  Tiri liberi: EA7 33/36, Dolomiti Energia 14/19. Tiri da 3 punti: EA7 11/24, Dolomiti Energia 7/23. Rimbalzi: EA7 46, Dolomiti Energia 32. Usciti per 5 falli: Forray a 39′ 10", Sanders a 39′ 40" Spettatori : 7.600 [[ge:rep-locali:repubblica:98640930]] GIORGIO TESI GROUP PISTOIA  -  BANCO DI SARDEGNA SASSARI 81-84 A Pistoia regna l'equilibrio, con Sassari sempre avanti, mentre i toscani restano sempre in scia, rischiando anche di portare la gara all'overtime. Il quintetto sardo parte a tutta, volando a +13 dopo soli 7', ma Pistoia si rifà sotto colpendo anche dalla lunga distanza (fondamentali le due triple consecutive di Filloy), fino a portarsi a -1 in avvio di secondo periodo. Al 17' Pistoia trova il sorpasso, colpendo ancora da 3, grazie a Williams, che sigla anche il 41-39 sul quale si va all'intervallo. Nel terzo quarto, Sassari imprime l'accelerazione decisiva, un 10-0 che la porta sul 58-50. Alla mano calda di Williams si contrappone quella di Sosa che, a pochi istanti dallo scadere, centra anche i due liberi decisivi, prima che Cinciarini mandi sul ferro la palla del possibile pari in extremis. Giorgio Tesi Group Pistoia-Banco di Sardegna Sassari 81-84 (16-21, 41-39, 61-63) Pistoia: Brown 14, Cinciarini 11, Williams 23, Mastellari ne, Moretti ne, Milbourne 7, Filloy 8, Severini ne, Bianchi ne, Magro ne, Hall 8, Johnson 10. All.: Moretti Sassari : Logan 17, Sosa 23, Sanders ne, Devecchi 2, Lawal 10, Chessa ne, Dyson 18, Sacchetti 2, Vanuzzo ne, Brooks 4, Todic 8, Cusin ne. All.: Sacchetti Arbitri : Lamonica, Martolini, Lo Guzzo Note -  Tiri liberi: Pistoia 8/10, Sassari 13/17. Tiri da tre: Pistoia 13/27, Sassari 7/20. Usciti per falli: nessuno. Fallo tecnico a Dyson (Sassari) al 37′. Rimbalzi: Pistoia 37, Sassari 42 Spettatori : 4000 circa. MERCATO, A REGGIO TORNA TAYLOR  - Intanto, c'è chi continua a muoversi sul mercato: si tratta della GrissinBon Reggio Emilia, che ha trovato l'accordo per il ritorno di Donell Taylor. La guardia dell'Alabama ha firmato un contratto valido fino al 29/12/2014. Classe '82, Taylor arrivò a Reggio già nella stagione 2011/2012 in seguito all'esperienza di Casale Monferrato, contribuendo alla promozione della Pallacanestro Reggiana in serie A, vincendo il campionato di Legadue. Nella stagione successiva, al suo debutto nella massima divisione del campionato italiano, si migliora ulteriormente mandando a referto 18.6 punti di media, risultando il miglior marcatore dell'intero campionato ed aiutando la squadra a raggiungere i playoff. Dopo l'esperienza a Venezia nella stagione 2013/2014, conclusa con 14.4 punti e 3.6 rimbalzi di media in 30.9 minuti di utilizzo, Taylor torna in Emilia per due mesi. Manca solo il visto, ora, per l'inizio della terza avventura reggiana della guardia dell'Alabama. Argomenti basket basket serie a olimpia milano sassari basket Leggi i commenti I commenti dei lettori 
GENOVA – "Il pari? Mi fa più male la negatività di certi tifosi". E' decisamente amareggiato Gian Piero Gasperini al termine della sfida con l'Empoli. E non per il pari con un braccio subito per il quale giustifica l'arbitro Cervellera: "Nè l'arbitro nè i suoi collaboratori hanno visto. Non siamo stati fortunati negli episodi". Piuttosto per come ha reagito a fine gara una parte della tifoseria: "Qui sì creato un ambiente diverso rispetto a qualche anno fa. La gente ha vissuto momenti difficili con retrocessioni e problemi societari, sarebbe bene che questa minoranza non tifi proprio per il calcio, avendo anche costretto ad andar via campioni ed esaltato giocatori che non militano più da nessuna parte. Questo clima fa solo danni". Gasperini rincara la dose: "Il Genoa era inguardabile, non giocava posticipi o anticipi ma era solo famosa per le magliette restituite (in occasione di un Genoa-Siena, ndr). Lavoriamo per dare peso a questa squadra, anche il presidente si muove tra mille difficolta'". DOVEVAMO CHIUDERE LA PARTITA  - Tornando alla partita, il tecnico rossoblu recrimina per non aver chiuso la partita sull'1-0. "Potevamo sfruttare le opportunita'. E abbiamo preso il gol nel momento migliore con loro che non stavano producendo molto e con Perin che era poco impegnato". PERIN: IL GOL ANDAVA ANNULLATO -  Ben più arrabbiato per il gol subito è proprio Mattia Perin: "Era nettamente fallo di mano, il gol andava annullato. Dispiace perché volevamo regalare una vittoria alla città dopo il brutto periodo e ci dispiace. Sarebbe stato meglio che l'Empoli avesse pareggiato con un gol regolare". A differenza di Gasperini, l'azzurro non polemizza con parte dei supporters di casa: "I mugugni ci sono quando facciamo errori o passaggi sbagliati, però non ho sentito cori di protesta, anche se sarebbe bene che queste manifestazioni di disappunto si azzerassero. Stiamo facendo un buon campionato, abbiamo affrontato anche squadre forti: ora pensiamo ad andare a prendere punti con il Chievo". Argomenti genoa serie a gian piero gasperini Leggi i commenti I commenti dei lettori 
CORIGLIANO CALABRO (COSENZA) - Due persone sono morte ed altre due sono ricoverate in gravi condizioni in ospedale per avere mangiato funghi velenosi scambiandoli per comuni prataioli commestibili. E' successo a Corigliano, nel cosentino. Le vittime sono un uomo di 43 anni, Dino Falco, ed una ragazza romena di 23 che lavorava nella casa dei genitori dell'uomo che sono rimasti intossicati. Il padre di Falco è ricoverato nell'ospedale di Corigliano, mentre la madre è stata trasferita in un centro specializzato a Palermo. Nello stesso centro erano stati ricoverati, ieri pomeriggio, anche Falco e la ragazza. La gravità delle loro condizioni, però, ha reso vano l'intervento dei medici. Argomenti funghi velenosi calabria corigliano calabro 
GENOVA – L'Empoli conferma l'ottimo momento e con un gol nel finale di Tonelli, difensore-goleador, strappa a Marassi il 5° risultato utile di fila, impedendo al Genoa di volare al fianco di Napoli e Verona. Un pari meritato anche se a lungo contestato dai rossoblu poiché avvenuto grazie a un tocco con un braccio, evidentemente involontario però, del centrale azzurro. GENOA, E' MANCATO IL COLPO DEL KO  - Il Genoa torna a casa con l'amaro in bocca. Avrebbe voluto vincere per dedicare ai propri tifosi, ancora provati per l'alluvione di 10 giorni fa, un piccolo sorriso ma non c'è riuscito. Gli uomini di Gasperini possono rimproverarsi di non aver chiuso i conti nella ripresa in cui sono finalmente sono venuti fuori, controllando meglio gli avversari. Il colpo del ko non è riuscito a Bertolacci, a cui comunque va il merito di aver realizzato lo splendido gol del vantaggio, e poi, dopo il pari di Tonelli, a Edenilson che si è divorato il 2-1 da favorevole posizione. EMPOLI MICIDIALE SULLE PALLE ALTE  - Il pari premia l'Empoli soprattutto per il gioco prodotto. La squadra di Sarri non ha mai rinunciato ad attaccare, ha subìto gol in avvio nel momento migliore, e ha raggiunto il pari dopo aver creato altri due seri pericoli a Perin. Un punto strappato realizzando il 6° gol su 9 su palla inattiva. Un dato che certifica l'ottimo lavoro, anche sui particolari, compiuto fin qui dal tecnico toscano. [[ge:rep-locali:repubblica:98608573]] GASPERINI RILANCIA FALQUE  - Costretto a fare a meno di Roncaglia, Kucka e Sturaro, Gasperini ha ridisegnato la difesa inserendo Burdisso e Marchese. Davanti, poi, ha preferito Falque a Lestienne per concedere meno spazio a centrocampo agli azzurri in fase di manovra. Sul fronte opposto Sarri ha rilanciato Bassi in porta al posto di Sepe, rimpiazzando a destra Laurini con Hysay. Davanti, invece, ha confermato il duo Maccarone-Pucciarelli, lasciando Tavano in panchina. BERTOLACCI, CHE PRODEZZA  - L'Empoli è partito forte e dopo aver subito allertato Perin con Verdi e Maccarone è passato (7'): sugli sviluppi di un angolo dalla sinistra Maccarone ha deviato il pallone di pancia in rete anticipando Perin ma si è visto annullare il gol dall'arbitro Cervellara per una lieve trattenuta ai danni di De Maio. Passato lo spavento, il Genoa si è riorganizzato e alla prima vera occasione ha sbloccato il risultato con un magnifico sinistro di controbalzo dal limite di Bertolacci su assist di Matri. PUCCIARELLI MANCA IL PARI  - L'Empoli ha reagito con rabbia ma ha fallito al 25' la migliore delle occasioni per pareggiare con Pucciarelli che, smarcato in area da Verdi, ha calciato malamente a lato un diagonale da favorevole posizione. Il Genoa ha capito di non poter attendere e, sfruttando le buone sovrapposizioni a sinistra di Marchese, Antonelli e Falque, ha creato un'altra buona occasione per raddoppiare, non sfruttata da Matri (tocco volante di coscia destra a lato su cross dello spagnolo). IL GENOA NON CHIUDE I CONTI  - Nella ripresa ci si aspettava l'Empoli e, invece, è venuto fuori il Genoa che ha coperto meglio il campo passando, con l'innesto di Antonini al posto dell'infortunato Rincon (sospetto stiramento) al 4-3-3. Gli azzurri non sono più riusciti a ripartire ma il Genoa non ne ha approfittato mancando ancora il 2-0 con un altro sinistro dal limite di Bertolacci. TONELLI PAREGGIA I CONTI  - Sarri ha provato a cambiare qualcosa inserendo Tavano al posto di uno spento Pucciarelli e, in effetti, l'ingresso dell'attaccante titolare fino a poche settimane fa, ha risvegliato l'Empoli. Perin ha salvato la porta su un diagonale di Vecino ma nulla ha potuto, invece, sul tocco di braccio di Tonelli che ha deviato involontariamente in rete un angolo dalla sinistra di Valdifiori prolungato di testa in mezzo da Macccarone. AUTO-PALO DI RUGANI, L'EMPOLI SI SALVA  - Il Genoa ha reagito rabbiosamente ma prima il palo, dopo una carambola tra Bassi e Rugani, e poi Edenilson (destro a lato dai 12 mt) gli hanno impedito di riprendersi i 3 punti. E così il bel successo di Parma si è già vanificato. GENOA-EMPOLI 1-1 (1-0) Genoa (4-3-3): Perin 6, Edenilson 7, De Maio 6, Burdisso 6, Marchese 6, Rincon 6 (7′ st Antonini 5.5), Bertolacci 6.5, Antonelli 6.5 (34′ st Greco sv), Perotti 6.5, Matri 6.5, Falque 6.5 (18′ st Lestienne 6.5) (23 Lamanna, 39 Sommariva, 5 Izzo, 38 Mandragora, 87 Rosi, 92 Mussis, 9 Pinilla, 37 Panico). All.: Gasperini. Empoli (4-3-1-2): Bassi 6, Hysaj 6, Tonelli 6.5, Rugani 6.5, Mario Rui 6.5, Vecino 6, Valdifiori 6.5, Croce 6.5, Verdi 6.5 (24′ st Zielinski 6), Pucciarelli 5 (13′ st Tavano 6.5), Maccarone 6.5 (38′ st Mchedlidze sv) (1 Pugliesi, 33 Sepe, 4 Perticone, 5 Moro, 8 Signorelli, 13 Laxalt, 19 Barba, 22 Bianchetti, 99 Aguirre). All.: Sarri. Arbitro : Cervellera di Taranto 5. Reti : nel pt 15′ Bertolacci, nel st 33′ Tonelli. Angoli : 9 a 4 per il Genoa. Recupero : 0′ e 4′. Ammoniti : Antonini e Croce per gioco scorretto, Perotti per proteste. Argomenti genoa empoli calcio serie a Leggi i commenti I commenti dei lettori 
