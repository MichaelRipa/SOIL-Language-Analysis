CATANIA - "Anche oggi abbiamo creato tante occasioni. Sono contento per il gol di Gonzalo Bergessio, per noi è importantissimo per la sua generosità e temperamento. E' un anno che ne ha passate di tutti i colori". Così Rolando Maran commenta ai microfoni di Sky Sport il pareggio interno del Catania contro il Cagliari. "Abbiamo preso due legni - prosegue - purtroppo è vero che fuori casa abbiamo fatto due pareggi ma nelle ultime due trasferte avevamo troppe defezioni. Dobbiamo guardare con fiducia alla prestazione, alla voglia di lottare". [[ge:rep-locali:repubblica:80553234]] "Oggi non siamo stati fortunati - spiega ancora Maran - ma noi ci crediamo e vogliamo regalare un'impresa ai tifosi. Il traguardo è il 18 maggio e stiamo facendo di tutto per recuperare. Dobbiamo andare a giocare dentro e fuori con la stessa mentalità e sempre a cercare la vittoria". Argomenti serie a catania calcio rolando maran Leggi i commenti I commenti dei lettori 
"Sono molto addolorato per l'incidente occorso oggi ai ragazzi colpiti dall'albero caduto in piazzaToti". Lo afferma il sindaco di Torino, Piero Fassino. Il primo cittadino, oggi fuori città, è stato in costante contatto con l'assessore comunale all'Ambiente, Enzo Lavolta. "Il nostro assessore - aggiunge Fassino - sta seguendo la vicenda attentamente. Sono intanto vicino ai ragazzi, alle loro famiglie. La Città farà tutti gli accertamenti necessari a capire perchè si è verificato questo incidente". Poi, in serata, ha chiamato il padre del ragazzo ferito, per avere notizie dirette sulle condizioni e ha annunciato che lunedì andrà a trovarlo in ospedale. Argomenti piero fassino 
CATANIA – Il cuore e la grinta non bastano al Catania per battere il Cagliari nell’anticipo del Massimino. Anche la dea bendata, però, ci mette del suo, visti il palo e la traversa colpiti nel finale dagli etnei. Il pari fa felici, invece, i sardi che allungano a 3 la serie dei risultati utili consecutivi in campionato. Maran si affida al 4-3-3, con Keko e Barrientos a supportare Bergessio, mentre Lopez preferisce Nenè a Pinilla in avanti e punta su Ekdal in veste di trequartista per arginare il metronomo del Catania Lodi. L’inizio è di marca sarda, con il Cagliari più deciso ed intraprendente. Gli uomini di Lopez non creano particolari occasioni da rete, ma loro manovra è più fluida e l’aggressività in mediana riesce a bloccare le fonti di gioco del Catania. Con il passare dei minuti, però, i padroni di casa prendono coraggio e Lodi sale in cattedra, dettando geometrie molto efficaci. Proprio il regista su calcio di punizione impegna Avramov in angolo. Il Cagliari replica con un tiro di Sau troppo debole e centrale per impensierire Andujar. Sul finire del tempo, al 44’, l’estremo difensore dei sardi si rende ancora protagonista di un doppio intervento su Barrientos. La prima frazione di gioco si chiude così a reti bianche. [[ge:rep-locali:repubblica:80553234]] La ripresa è decisamente più vivace. Il Catania inizia in avanti, ma è il Cagliari a trovare il vantaggio con Vecino al 53’. Nenè serve Sau in area e, dopo un contrasto, la palla finisce sui piedi del centrocampista abilissimo ad anticipare tutti: la sua girata si insacca e gela il Massimino. Il Catania, però, impiega solo pochi minuti a riordinare le idee. Sul calcio di punizione di Lodi dalla destra Bergessio sfiora il pallone quel tanto che basta per regalare agli etnei il pari al 62’. Il pareggio sembra la logica conseguenza di quanto visto in campo, ma al 73’ Avelar viene espulso per doppia ammonizione. Rizzoli è molto fiscale nella circostanza (una leggera trattenuta del difensore su Leto), ma il brasiliano pecca sicuramente di ingenuità. Il Catania, galvanizzato dalla superiorità numerica, si riversa in avanti con grande generosità. Le speranze degli uomini di Maran di ottenere l’intera posta in palio si infrangono, però, prima sul palo clamoroso centrato da Biraghi con un esterno a botta sicura e poi sulla traversa baciata dal colpo di testa di Rolin su calcio d’angolo. Nel finale le forze scarseggiano e il Cagliari riesce a proteggere bene Avramov. Il pareggio muove la classifica di entrambe le squadre, ma lascia l’amaro in bocca al Catania che aveva bisogno di una vittoria per mettere la testa fuori dalle sabbie mobili. CATANIA-CAGLIARI 1-1 (0-0) Catania : Andujar 6; Peruzzi 6.5, Spolli 6.5 (87' Monzon sv), Rolin 6, Biraghi 6.5; Izco 5.5, Lodi 7, Rinaudo 5.5; Keko 6 (49' Leto 6.5), Bergessio 6.5, Barrientos 6.5 (49' Fedato 6). All. Maran. Cagliari : Avramov 6; Pisano 5.5, Rossettini 6, Astori 6, Avelar 5; Dessena 6, Conti 6, Vecino 6.5; Ekdal 5.5 (70' Cossu 5.5); Nenè 6 (85' Perico sv), Sau 6 (75' Eriksson 6). All. Lopez. Arbitro : Rizzoli di Bologna. Reti : 53' Vecino, 62' Bergessio Note - Ammoniti: 27' Avelar, 31' Keko, 50' Barrientos, 66' Bergessio, 83' Astori, 93' Avramov. Espulso: 73' Avelar. Argomenti serie a cagliari calcio catania calcio Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
CATANIA - Un 'quasi esonero' che ha dato la scossa al Cagliari. Ne è convinto Diego Lopez: le 24 ore lontano dalla squadra hanno fatto bene ai rossoblù: "Normalmente c'è l'esonero poi la squadra fa bene, questa volta il presidente mi ha tenuto e la squadra sta facendo risultati - dice il tecnico uruguaiano dopo l'1-1 al Massimino - Oggi è stata una partita complicata e difficile perché loro dovevano vincere per forza in casa. L'unico momento difficile della partita è stato quando siamo rimasti in dieci. La squadra ha tenuto bene e il gruppo ha dimostrato di essere unito". [[ge:rep-locali:repubblica:80553234]] C'era un osservatore del Borussia Dortmund in tribuna per Astori... "Fino a giugno resterà con noi e siamo contenti, poi si vedrà. Per me è un giocatore forte che cresce di partita in partita. Sta facendo molto come del resto Rossettini, l'altro difensore centrale". Vecino? "Si è inserito molto bene, sta dimostrando il suo valoree, è una mezzala  con qualità e quantità, gioca a calcio e questo va bene per lui e per noi. Adesso forse è tardi per essere convocato in Nazionale, ma ha l'età dalla sua parte e per me potrà andare in futuro in Nazionale perchè ha ottime qualità". Qualche dubbio sull'episodio dell'esplosione di Avelar... "Oggi era una partita che restando in undici si poteva vincere, purtroppo però è andata così. Ci mancano i tre punti anche fuori, ma noi siamo sempre alla ricerca di questo. Sulla doppia ammonizione, la prima è ingenuità del giocatore, la seconda non c'è neanche fallo, ma l'arbitro ha visto così è non ci si può far niente". Argomenti serie a cagliari calcio diego lopez Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
