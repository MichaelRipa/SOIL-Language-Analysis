None Leggi i commenti I commenti dei lettori 
None Leggi i commenti I commenti dei lettori 
ROMA - Renzi blinda la riforma elettorale e ottiene dalla maggioranza l'impegno a portare avanti la legislatura e il programma di governo fino al 2018. "La maggioranza ritiene fondamentale che l'orizzonte temporale del governo sia unicamente quello della scadenza naturale della legislatura. Votare prima del 2018 sarebbe un errore e una sconfitta inaccettabile per tutti". L'affollato vertice di palazzo Chigi tra le delegazioni dei partiti che sostengono l'esecutivo Renzi è durato tre ore e si è concluso con un documento sotto il quale compaiono le firme di tutti i capigruppo di maggioranza. Nel documento ci sarebbe dunque l'impegno nero su bianco che si andrà alle elezioni soltanto dopo il referendum sulle riforme costituzionali. Il presidente del consiglio avrebbe chiesto e ottenuto l'impegno degli alleati anche sui tempi della riforma elettorale, sul sostegno allo Jobs Act, sulla delega fiscale e sulle riforme costituzionali. Renzi ha ribadito che l'obiettivo primario è far approvare la Legge di stabilità dal Parlamento e incardinare l'Italicum in aula al Senato entro la fine dell'anno per ottenere il via libera definitivo della Camera entro febbraio. Nel merito, secondo quanto riferito da alcuni parlamentari, il premier avrebbe aperto alle richieste degli alleati sia sull'introduzione delle preferenze che sull'abbassamento al 3% della soglia di sbarramento, mentre sarebbe fissato al 40% il premio di maggioranza. Ecco i principali punti del documento. Jobs Act . Il Jobs Act, comunque, entrerà in vigore il primo gennaio dell'anno prossimo. E' quanto risulta dal documento approvato dal vertice di maggioranza. Riforme . La riforma costituzionale, invece verrà calendarizzata nell'Aula della Camera il 10 dicembre e approvata entro gennaio. "La riforma costituzionale dovrà essere calendarizzata in Aula alla Camera entro il 10 dicembre 2014 e approvata entro il gennaio 2015, per poi procedere alla nuova lettura al Senato nei due mesi successivi. L'impianto approvato dal Senato l'8 agosto è condiviso e rappresenta il riferimento sostanziale della azione della maggioranza anche alla Camera, con possibili miglioramenti, ma senza stravolgimenti", si legge nel testo. Italicum e soglie di sbarramento. "La soglia di sbarramento sarà del 3% e saranno evitati effetti distorsivi nella assegnazione dei seggi di ciascun partito". Premio di maggioranza . "La maggioranza condivide l'impianto dell'Italicum prevedendo l'innalzamento della soglia ai fini del successo al primo turno. Al di sotto del 40% si svolgerà il turno di ballottaggio. Il premio di maggioranza assegnerà 340 deputati alla lista vincitrice". Quote rosa. "il 40% dei capilista dovrà essere rosa" Capilista "bloccati". "I candidati saranno scelti con il metodo delle preferenze, a eccezione dei capilista individuati dalle forze politiche per ciascuna delle circoscrizioni che saranno almeno 75 e non più di 100. I capilista non saranno candidabili in più di dieci circoscrizioni" Legge elettorale. "La legge elettorale, che si applica alla sola Camera dei deputati, dovrà essere approvata entro il dicembre 2014 al Senato e entro febbraio 2015 alla Camera". "Credo che Renzi vedrà anche le altre forze dell'opposizione" nei prossimi giorni, "inclusa Forza Italia". Lo dice Pino Pisicchio, presidente del Misto alla Camera, al termine del vertice di maggioranza a Palazzo Chigi. "Adesso presenteremo" la proposta della maggioranza "alle altre forze presenti in Parlamento a cominciare da FI". Così il vicesegretario del Pd Lorenzi Guerini al termine del vertice a Palazzo Chigi. "Abbiamo sempre detto che le regole del gioco si scrivono tutti insieme ma crediamo anche che il confronto a un certo punto deve produrre delle decisioni e non può essere riproposto all'infinito", aggiunge. "L'inserimento delle preferenze sono un grande risultato di Ncd che le ha sempre chieste. Le soglie al 3 per cento dimostrano la tenuta della maggioranza". Cosi Nunzia De Girolamo, deputata del Nuovo centrodestra, commenta il vertice di maggioranza. E nei prossimi giorni sarà annunciata l'unione formale dei gruppi parlamentari di centrodestra (Ncd, Udc, Pi) che attualmente sostengono la maggioranza. Lo annuncia Gaetano Quagliariello spiegando come questo gruppo sia "il nucleo di una forza politica più grande". Stando a quanto si apprende da fonti di governo, Matteo Renzi dovrebbe incontrare di nuovo Silvio Berlusconi mercoledì 12, prima della direzione del Pd. Argomenti riforme riforma elettorale italicum maggioranza Leggi i commenti I commenti dei lettori 
BARI – Il Bari cade in casa tra i fischi con la Ternana e resta lontano dalla zona play-off. Un ko pesante, il terzo nel giro di 15 giorni, che fa sempre più vacillare la panchina di Mangia. Torna, invece, a respirare Tesser che ritrova il sorriso dopo 10 giornate e rimette finalmente la testa fuori dalla zona retrocessione. Gli umbri si sono imposti con il minimo sforzo sfruttando nel migliore dei modi la partenza sprint. Al Bari, colpito a freddo dal gol di Avenatti, non è bastata una prova tutta all’attacco per riuscire quantomeno ad evitare la sconfitta. La squadra è apparsa involuta e senza idee, irriconoscibile rispetto a quella che solo un mese fa si era brillantemente sbarazzata di Catania e Avellino. AVENATTI GELA IL SAN NICOLA – La Ternana gela il San Nicola passando dopo appena 5’: su un cross dalla destra di Gavazzi, Avenatti salta più in alto di tutti e batte Donnarumma. Il Bari accusa il colpo ma gli ospiti non ne approfittano mancando il raddoppio con Ceravolo, lanciato a tu per tu con il portiere biancorosso. Col passare dei minuti i galetti aumentano la pressione ma non trovano il pari con De Luca (traversa da un metro a porta spalancata) e Caputo. ESPULSO POPESCU NEL FINALE – Nella ripresa gli uomini di Mangia insistono ma con scarsa lucidità e poca concretezza. Più pericolosa resta la Ternana che sfiora il bersaglio per due volte con due conclusioni da lontano di Viola. Solo in pieno recupero, con gli ospiti ridotti in 10 dal 71’ per l’espulsione di Popescu per somma di ammonizioni, il Bari riesce ad andare vicino al gol con De Luca che, però, calcia da pochi passi addosso a Brignoli. STRISCIONE IN MEMORIA IN INGESSON – Da segnalare che prima della partita i tifosi della curva nord hanno ricordato con uno striscione il calciatore svedese Klas Ingesson, recentemente scomparso dopo aver lottato per 5 anni contro un male incurabile: "Non c’e’ sconfitta nel cuore di chi lotta. Ciao Klas guerriero vichingo". L’intero settore ha poi dedicato lunghi cori al calciatore scandinavo, molto amato per lo stile e l’attaccamento alla maglia biancorossa. Argomenti serie b bari calcio ternana Leggi i commenti I commenti dei lettori 

REGGIO EMILIA – Milano incassa a Reggio Emilia la terza sconfitta in 8 giorni e apre ufficialmente lo stato di crisi. Una sconfitta bruciante, avvenuta a meno di un secondo dal termine, che proietta, al contrario, la Grissin Bon in vetta alla classifica al fianco di Sassari e Venezia. Gara equilibrata risolta, come nei migliori gialli, all’ultimo istante al termine di un altalena di emozioni. L’eroe della serata è stato Riccardo Cervi che, pescato in area da Cinciarini, si è andato a prendere, a 92 centesimi dalla sirena, il fallo decisivo che gli ha consentito di mettere a segno, sul 76-76, il libero della vittoria. REGGIO, MASSIMO VANTAGGIO DI 10 PUNTI – Grazie a 8 punti consecutivi di un Kaukenas, Reggio parte in quarta e si prende il primo break della contesa (17-12) all’ 8′. Milano non reagisce e, complice un 2+1 di Lavrinovic seguito da una “bomba” di Taylor, scivola sotto di 10 (27-17). Banchi chiama time-out e suona la scossa. Moss prende per mano i compagni e firma un controparziale di 9-2 che riporta l’Olimpia a-5. Reggio subisce la fisicita’ meneghina ma ha il merito di tenere botta con la forza dei nervi. Le vere ostilita’ nel terzo quarto si aprono con il tiro da 3 di Mussini che rilancia i suoi al +7 (46-39) al 3′, l’Armani pero’ difende con intensità altissima, i reggiani difettano in fase offensiva e al 6′ arriva il primo sorpasso milanese: 48-49 che con la Grissin Bon in fase “down” diventa in un amen +6 (48-54). [[ge:rep-locali:repubblica:100276301]] A MILANO NON BASTA UN SUPER GENTILE – Cinciarini e compagni però non ci stanno e sospinti dal pubblico piazzano un controbreak di 6-0 che li riporta avanti (56-54) sul finire della frazione. Gentile, però, è immarcabile (alla fine sarà il migliore dei suoi con 24 punti) e con due “bombe” consecutive firmate assieme a Kleiza, consente all’EA7 di rimontare dal -4 al +2 a 3′ dal termine. A quel punto sale in cattedra Amedeo Della Valle che sigla 5 punti di fila. Si arriva, così, al rush finale sul 76-76 con palla in mano a Reggio che non si lascia sfuggire l’occasione di portare a casa un successo prestigioso. REGGIO EMILIA-MILANO 77-76 (21-17; 20-20; 58-54) Reggio Emilia: Mussini 3, Polonara 9, Della Valle 12, Taylor 9, Pechacek, Lavrinovic K. 8, Kaukenas 16, Cervi 7, Cinciarini 13. N.e.: Pini e Rovatti. All.: Menetti. Milano: Ragland 12, Brooks, Gentile 24, Gigli, Cerella, Melli 6, Meacham, Kleiza 4, James 6, Samuels 11, Moss 13. All.: Banchi. Arbitri: Mazzoni, Borgioni, Caiazza. Note – Tiri da 3: Reggio Emilia 8/21, Milano 10/22; tiri liberi: Grissin Bon 14/16, EA7 19/24. Usciti per 5 falli: Moss. Spettatori: 3500. Argomenti basket serie a olimpia milano reggio emilia basket Leggi i commenti I commenti dei lettori 
None Leggi i commenti I commenti dei lettori 
Il 21 aprile, giorno della liberazione della città, si terrà a Bologna la Festa nazionale dell'Unità dei 70 anni delle Feste. L'ha annunciato Lino Paganelli, responsabile nazionale delle Feste del Pd, introducendo il documentario "La grande festa" realizzato dal Pd di Bologna per raccontare i volontari delle Feste dell'Unità. All'anteprima del documentario, al cinema Capitol, anche l'ex segretario Pd, Pierluigi Bersani e il candidato del centrosinistra alla presidenza della Regione, Stefano Bonaccini. 
