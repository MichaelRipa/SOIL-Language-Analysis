
None Leggi i commenti I commenti dei lettori 
DOHA - Inizio scoppiettante per la Diamond League IAAF nella tappa inaugurale di Doha, che ha fatto registrare, oltre ad alcuni risultati di rilievo assoluto, un complesso di sette migliori prestazioni mondiali stagionali (più una eguagliata). Il risultato copertina è certamente il 2,41 ottenuto nell'alto dal russo Ivan Ukhov, seguito, in una classifica realmente fuori dall'ordinario, da ben tre atleti a 2,37 (il canadese Derek Drouin, lo statunitense Erik Kynard, ed il padrone di casa - maglia Qatar - Mutaz Barshim). Non particolarmente brillante, ma nemmeno da disprezzare, il 2,24 di Marco Fassinotti, sesto in classifica con primi tentativi validi alla quota finale ed al precedente 2,19 (poi tre errori a 2,27). Esaltanti anche i 1500 metri al maschile, vinti dal keniano Asbel Kiprop in 3'29"18 (ovviamente miglior crono mondiale dell'anno) davanti al connazionale Silas Kiplagat, 3'29"70. Miglior prestazione mondiale dell'anno (in questo caso eguagliata) anche per lo statunitense LaShawn Merritt, il cui 44"44 sul giro di pista - crono da lui stesso ottenuto il 25 aprile scorso a Des Moines - è il primo di ben cinque tempi inferiori ai 45 secondi, tra i quali spicca anche il record nazionale del ceco Pawel Maslak, terzo in 44"79. A sorpresa l'esito dei 3000 metri, dove l'attesissima etiope Genzebe Dibaba (dominatrice dell'invern con i primati del mondo indoor dei 1500 e dei 3000 metri) si è trasformata nel finale di gara in una lepre di lusso per la keniana Hellen Obiri, abile a superarla a circa 250 metri dal traguardo, insieme ad altre quattro atlete, e capace di un eccellente 8'20"68 (WL); primati personali a pioggia davanti e dietro la Dibaba, sesta in 8'26"21. Ezekiel Kemboi domina i 3000 siepi in 8'04"12 (WL), mentre negli 800 metri spiccano l'1'44"49 dall'etiope Mohammed Aman, e l'1'59"33 (WL) della keniana Eunice Sum. Polveri abbastanza bagnate nello sprint, dove il solo Nickel Ashemade (Giamaica) riesce a stampare un significativo 20"13 nei 200 metri; la connazionale Shelly Ann Fraser, protagonista tra le più attese della serata, si accontenta di un normale (per lei) 11"13 nei 100 metri (vento -0.8), con margine ridotto a 5 centesimi sulla rimontante Blessing Okagbare (11"18). La Diamond League torna il 18 maggio, con la tappa cinese di Shanghai. Argomenti atletica leggera Leggi i commenti I commenti dei lettori 
TORINO  -  Otto punti consecutivi di Ronald Steele nel terzo quarto tagliano le gambe a Biella, regalano a Torino il vantaggio nella serie (2-1) e permettono al play gialloblù di centrare la sua miglior partita da quando è a Torino. Al PalaRuffini, davanti a quattromila spettatori, finisce 89-73 e domenica sera (palla a due alle 18) la Pms può chiudere la serie e concentrarsi sulla prossima avversaria, quel Trento che ha già conquistato il posto in semifinale eliminando Agrigento con un perentorio 3-0. Sono bastati due minuti a Steele (19 punti alla fine per lui con 3/4 da due) per mettere il proprio marchio sul match; il tutto nel momento più difficile per i torinesi che, dopo aver toccato anche i +16, avevano visto rifarsi sotto  -  nel finale di terzo periodo - un'Angelico mai doma. Non mollano mai, i biellesi, tant'è vero che anche nel momento più difficile, quando la barca imbarcava acqua e l'equilibrio sembrava ormai compromesso, coach Corbani ha trovato la reazione dei suoi che si sono riportati a contatto. Merito soprattutto del solito Alan Voskuil (miglior realizzatore con 27 punti e 6/10 da tre) che, nonostante la marcatura asfissiante dell'ottimo Bowers (20 punti e 6 assist), ha riportato sotto i suoi segnando la tripla del 56-55 ma sbagliando, pochi secondi dopo, l'occasione del sorpasso. Al 34', poi, è arrivata la tripla di Mancinelli (18 punti) che ha chiuso di fatto la partita in anticipo: 77-60 (grazie anche al solito Steele) e risultato messo al sicuro. Se ne riparlerà domani sera: per Torino si tratterà di giocarsi in casa, in un PalaRuffini che è facile immaginare di nuovo stracolmo, il primo match-point con vista sulle semifinali promozione. Ma Biella proverà a scuotersi e a vincere per tornare fra le mura amiche a giocarsi l'eventuale bella. 
IMOLA  - Grande equilibrio in pista nella prima giornata di prove libere del Mondiale Superbike ad Imola, nonostante la fine anticipata della seconda sessione a 12 minuti e 40 secondi dalla bandiera a scacchi, per il sollevamento della griglia di un tombino di drenaggio alla curva 4. I primi cinque classificati sono infatti racchiusi in appena 182 millesimi. REA IL PIU' VELOCE, MA I PRIMI CINQUE SONO IN SOLI 182 MILLESIMI  - Jonathan Rea (Pata Honda World Superbike), vincitore di gara 2 ad Assen due domeniche fa, ha fatto segnare il miglior crono nel combinato dei primi due turni, fermando i cronometri sul tempo di 1'48″147. Il pilota britannico, che ha proseguito sulla scia delle convincenti performance di inizio stagione, ha preceduto di pochissimo il capo classifica e campione in carica Tom Sykes (Kawasaki Racing Team), secondo a soli 40 millesimi, a precedere la coppia di piloti Aprilia Racing Team, composta in ordine dal pilota di casa Marco Melandri e dal francese Sylvain Guintoli. GIUGLIANO UNICO A NON MIGLIORARSI NEL SECONDO TURNO  - Quinto posto per un altro italiano, Davide Giugliano (Ducati Superbike Team), unico dei primi cinque a non essersi migliorato rispetto al primo turno. Sesto posto per l'altro alfiere ufficiale Ducati Chaz Davies, davanti a Leon Haslam (Pata Honda World Superbike), Eugene Laverty (Voltcom Crescent Suzuki), Loris Baz (Kawasaki Racing Team) e Leon Camier (BMW Motorrad Italia Superbike Team), quest'ultimo il più rapido tra i piloti della classe EVO. Poi al 12° posto c'è 12- Ivan Goi con la Ducati 1199 Panigale R del Barni Racing Team con cui disputa il Campionato Italiano Velocità, a precedere l'altra Rossa di Borgo Panigale di Niccolò Canepa, la Kawasaki ZX-10R di David Salom e le due Bimota Alstare di Ayrton Badovini e Christian Iddon, rispettivamente 15° e 16°. MELANDRI: "CONTENTO, RIESCO A GUIDARE IN MANIERA FLUIDA"  - "Sono davvero molto contento, per noi oggi è stato come un nuovo, positivo inizio. Mi sento bene sulla RSV4 e riesco a guidare in maniera fluida  -  commenta un Melandri soddisfatto del feeling con la sua Aprilia- Oggi abbiamo fatto un grande lavoro in previsione gara, cercando di capire al meglio il comportamento delle gomme e le strategie di elettronica. Domani continueremo su questa strada, provando poi anche a cercare la velocità sul giro secco per la Superpole. Neanche l'interruzione del secondo turno ci ha creato grossi problemi, abbiamo già una buona base su cui lavorare". GUINTOLI: "DOBBIAMO SISTEMARE QUALCOSA MA TEMPI PROMETTENTI"  - Giornata decisamente positiva anche per Sylvain Guintoli, vincitore ad Assen ed autore oggi del quarto tempo. Tanti i giri percorsi dal francese che ad Imola si è sempre dimostrato veloce. Rimane il rimpianto per i minuti persi nell'ultima sessione, che potevano portare ad un ulteriore miglioramento. "Siamo partiti bene, come al solito stiamo lavorando per il ritmo di gara ma il feeling iniziale con la mia RSV4 è molto buono  -  il giudizio del transalpino -. Con tutte le bandiere rosse che hanno interrotto le prove ci sono rimaste un po' di cose da provare, speriamo di poter lavorare con continuità sabato e portare a termine il nostro programma. I tempi sono comunque promettenti, e sono convinto che partendo da quanto di buono fatto oggi potremo migliorare ancora". Argomenti superbike Leggi i commenti I commenti dei lettori 

Si  fingono "sorcini" e rapinano Renato Zero di fronte al cancello della  sua abitazione in via della Camilluccia, a Roma. Il noto cantautore  romano è stato derubato del suo Audemars Piguet, un orologio da  quarantacinquemila euro, da due ragazzi con il volto coperto da occhiali  da sole e casco intorno alle 17 di venerdì '.  I malviventi si sono avvicinati all'artista con la scusa di un  autografo e quando Zero si è sporto dal finestrino lo hanno colpito in  testa per poi sfilargli l'orologio. La rapina è avvenuta davanti agli  occhi del custode del comprensorio, che ha subito chiamato il 113.  Quando gli agenti del commissariato Ponte Milvio e quelli della Squadra  Mobile sono arrivati sul posto, i rapinatori avevano già fatto perdere  le loro tracce. E' aperta quindi la caccia ai due falsi sorcini in  scooter. Il colpo ai danni di Zero arriva a distanza di poco più di un  anno da quello subito da Lino Banfi, rapinato del suo Rolex davanti  all'ascensore del suo appartamento in un palazzo di piazza Bologna, nel  marzo del 2013. 
