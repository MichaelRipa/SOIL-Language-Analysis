Corre la Fortitudo, che piega 81-67 Cecina, raggiungendo Tortona in testa alla classifica. Ma con  morale e stato di forma opposto: la Tulipano è alla terza vittoria consecutiva  nella fase a orologio, mentre il Derthona, che mantiene il primato grazie al  vantaggio (2-1) negli scontri diretti, è caduto le ultime tre  volte. La prima piazza, in vista  dei play-off che cominceranno l’11 maggio, si deciderà con entrambe le  contendenti in trasferta. La Fortitudo sarà sabato alle  20.30 a Torino, in una gara delicata anche per i padroni di casa, che  retrocederanno in caso di sconfitta. Per sapere il proprio destino  la Tulipano dovrà  attendere però domenica, quando Tortona scenderà a Castelfiorentino per  difendere il primato. In campo le Effe non è stata  brillante per 30’, ma ha risolto con un quarto finale di dominio evidente:  28-14, padrona senza appello del campo. In questa fase, decisive le triple di  Gennaro Sorrentino (15 punti, 3/3 dall’arco) che ha propiziato il 70-61 che a  2’37” dalla fine ha tolto ogni dubbio sul risultato. Prima molto pimpante  Sabatini junior, top scorer dei biancoblù (17 punti, 7/14 dal campo, 6 rimbalzi,  2 assist) mentre ancora una volta l’assenza del pivot titolare Spizzichini non  ha messo in difficoltà i ragazzi di Politi. Che a rimbalzo (39-24) hanno fatto   - ancora bene Landi, 13 punti e 10 carambole sotto i tabelloni - più o meno  quello che anno voluto. Giulio Romagnoli, socio di  maggioranza delle holding Fortitudo 2011, è stato duramente contestato dalla  curva, che all’inizio del secondo periodo ha esposto lo striscione “Report  conferma ciò che sapevamo già. Da te solo falsità, Giuliocchio vattene”. La  Fossa dei leoni ha esternato la (ben nota) avversione nei confronti del  proprietario, stigmatizzando il clamore relativo all’inchiesta sull’indagine relativa alla presunta  associazione a delinquere finalizzata alla truffa sulle patate francesi  spacciate per italiane. Romagnoli non ha visto lo striscione, essendo arrivato a  palazzo solo negli ultimi due minuti di gara. Argomenti basket dnb campionato 2013-2014 
TORINO - La Juve perde la sua finale in casa senza neppure arrivarci, e senza muoversi dalla casa medesima: una beffa doppia, ma non immeritata. Non bastano quasi cento minuti per segnare un piccolo, misero gol ad un Benfica rimasto in 10 per quasi venti minuti, e addirittura in 9 nel lunghissimo finale. Le cause di questa delusione non mancano, e non sono imputabili al destino. Innanzi tutto, la Juve paga la presunzione di Conte che all'andata aveva sbagliato formazione, pensando che Vucinic potesse bastare accanto a Tevez. E si pagano anche gli errori difensivi di Lisbona, quelle distrazioni che si sarebbero dimostrate fatali. Comunque la si giri, è la conferma che questa Juventus non ha vero spessore europeo. Fuori dalla Champions League al primo turno, malissimamente, e fuori anche dall'irripetibile occasione di una finale di Europa League nel proprio stadio. A ben guardare, però, neppure in questa coppa di consolazione i bianconeri si sono dimostrati veramente all'altezza: hanno superato la Fiorentina non proprio di slancio, hanno balbettato a tratti persino contro il modesto Lione e hanno sbagliato mezza partita a Lisbona. Sono infine arrivati stanchi e sfasati alla gara decisiva, creando ben pochi pericoli ad un avversario che ha giocato per distruggere ogni trama altrui, facendo passare il tempo con ogni mezzo possibile, comprese scenate e trucchetti. Però, al netto di tutto questo, una Juve all'altezza di se stessa sarebbe comunque riuscita ad abbattere il muro. Così non è stato, e le responsabilità vanno divise in parti uguali. Cominciando, come detto, dall'allenatore: i suoi limiti nella gestione di tutto quanto non sia il campionato (mettiamoci anche la Coppa Italia, sprecata per un turnover all'Olimpico non necessario) si sono confermati anche quest'anno, condotto peggio dello scorso, quando almeno la Juve era uscita dalla Champions nei quarti di finale contro il Bayern, assoluto padrone dell'Europa. Il Benfica è una buona squadra, ma non c'è paragone. Nella sera che le decideva tutte, ai campioni d'Italia sono mancate soprattutto le punte. Poco incisivo Tevez, del tutto fuori partita Llorente; poi sono entrati, invano, anche Giovinco (in pratica, ha sbagliato ogni cosa) e Osvaldo (che non ha avuto la possibilità di sbagliare niente, a parte il gol annullato per evidente fuorigioco). I bianconeri possono recriminare per il colpo di testa a porta vuota di Luisao, che ha salvato il Benfica alla fine del primo tempo su incornata di Vidal. Ma c'è stato davvero troppo poco, quasi nulla, per conquistare una finalissima evaporata nel nulla. Il finale è stato confuso, convulso e rissoso, con scene da saloon tra le panchine (espulsi Vucinic e Markovic con la tuta addosso) e con quel recupero che non finiva mai. Conte avrebbe voluto dieci minuti di extra time, faceva appunto il segno 10 con le mani al quarto uomo, ma di minuti ne ha avuti soltanto 6 e non sono bastati. Dunque, il Benfica tornerà a Torino il 14 maggio per giocarsi l'Europa League contro il Siviglia, che ha strappato la finale all'ultimo secondo, impresa che non è riuscita alla Juventus. La quale si consolerà con il suo terzo scudetto consecutivo, forse già domenica e senza neppure giocare se la Roma non vincerà a Catania, al più tardi lunedì sera, conquistando almeno un punto contro l'Atalanta, dentro il suo stadio: cioè il luogo che sembrava una tana invalicabile e che invece per una notte, la più importante, è diventata una casa stregata come quelle dei luna park. Argomenti benfica europa league juventus fc Leggi i commenti I commenti dei lettori 
JUVENTUS BUFFON 6 Non ha nulla da parare, becca una dolorosa pedata da Rodrigo anticipandolo in uscita bassa. CACERES 6 si riprende da qualche tentennamento iniziale, Gaitan non gli mette ansia. BONUCCI 6.5 Ripensando allo strafalcione dell'andata, sui calci da fermo Conte lo dirotta da Garay a Lima. Non va per il sottile, riducendo al minimo i rischi. Dal 28' st Giovinco sv. CHIELLINI 6.5 Si impegna a fondo per disattivare la velocit à di Markovic. Missione compiuta. Distribuisce un paio di palloni interessanti in profondit à , LICHTSTEINER 6 Ha spazio, lo sfrutta, produce molto, ottiene poco. VIDAL 6.5 Per stare come sta, gioca una partitone. Ma si sfianca e non regge, perch é non è il vero Vidal. Dal 33' st Marchisio sv. PIRLO 6.5 Sveltisce il gioco, crea il giusto, gli manca soltanto l'idea geniale. POGBA 6.5 Il migliore dei suoi, non tergiversa con gli arabeschi, bada al sodo, non ha il quid. ASAMOAH 5.5 Parte bene, cala presto, tentenna in copertura. LLORENTE 5.5 Gioca di sponda e talora bene, ma alla porta offre sempre le spalle. In area ha riflessi lenti. Dal 33'Osvaldo sv. TEVEZ 5.5 Si agita molto, raccoglie poco. In Europa non è tra i pi ù grandi. BENFICA OBLAK 7 Preferito al molto pi ù esperto Artur, ha nervi e presa d'acciaio. Per gli sloveni è il nuovo Handanovic. MAXI PEREIRA 7 Molto cauto in partenza, ma poi aggiuge ripartenze coraggiose alla solidit à difensiva. Fondamentale nel finale. LUISAO 7.5 Non ne sbaglia mezza. Un gigante inattaccabile. GARAY 7 Meno elegante ma non meno efficace del collega Brasiliano. Esce in barella a sostituzioni ormai esaurite, lasciando la squadra in nove. SIQUEIRA 6 molto bloccato, non mette il naso oltre la met à campo limitandosi a pedinare Lichtsteiner. AMORIM 6.5 Gioca a uomo su Vidal, oppure s'aggiunge alla linea dei difensori. Fondamentale per gli equilibri. MARKOVIC 5.5 Diventer à un grande, ma dai suoi vent'anni qui ha ricavato soprattutto fuffa. Fragilissimo in copertura su Pogba, al punto da fare imbestialire Jorge Jesus. Dal 41' st Sulejmani sv. PÉREZ 5 Giocatore di alto livello, capace di fare tutto. Nella circostanza, per ò , emerge la vena guerriera, esagera con le botte e colleziona due gialli e un rosso. GAITAN 5.5 Recuperato alla svelta dall'ibfortunio. Troppo alla svelta. Non mostra il suo spunto in velocit à , se non quando i suoi restano in dieci. Dal 31' st Salvio sv. LIMA 5.5 Molto mobile, poco concreto. Ha numeri notevoli che mostra di rado. RODRIGO 6 Invisibile all'andata, molto fastidioso qui. Nei primi venti minuti è imprendibile, poi cala ma resta vivo. Dal 23' st Almeida 6.5: rileva le mansioni di Perez. ARBITRO CLATTENBURG 6.5 Ha il coraggio di decidere, senza farsi mettere i piedi in testa da nessuno. Argomenti benfica juventus fc europa league Leggi i commenti I commenti dei lettori 
VALENCIA - Il Siviglia conquista la finale di Europa League: perde 3-1 a Valencia ma in virtù del 2-0 della partita di andata si guadagna il pass per Torino. I padroni di casa sono andati ad un passo da una nuova 'remuntada' dopo quella nei quarti con il Basilea: in vantaggio per 3-0 (gol di Feghouli al 14' pt, Beto 26' pt e  Mathieu al 25' st), si sono fatti segnare al 94' da M'bia ed eliminare dalla competizione. I 'pipistrelli' di casa partono fortissimo e in meno di mezzora riportano la situazione in equilibrio. Feghouli al 14' sblocca il risultato con un tiro da posizione defilata. Al 26' arriva il raddoppio di testa con un colpo di testa di Jonas su cross di Bernat dalla sinistra: sfortunato il portiere Beto che riesce a deviare sulla traversa il pallone che però gli rimbalza addosso e finisce in rete. Nella ripresa la squadra di Pizzi continua a premere: Piatti al 7' da fuori non trova la porta. Al 25' però il pubblico di casa esplode quando Mathieu risolve in mischia con un tocco da distanza ravvicinata su cui Beto non può nulla. L'undici di Emery prova a reagire senza creare grandi opportunità almeno fino al 94', quando M'bia con un inserimento sorprende il Valencia e di testa va a segno mandando il Siviglia in finale. Argomenti siviglia fc valencia fc europa league Leggi i commenti I commenti dei lettori 
TORINO –Sarà il Benfica a sfidare il Siviglia nella finale di Europa League di Torino il prossimo 14 maggio. La Juventus fallisce la rimonta, non va oltre lo 0-0 e a decidere è il 2-1 del match di andata con quel gol di Lima nel finale. Semifinale bella quella dello Juventus Stadium, giocata a ritmi alti e ricca di emozioni. Nel secondo tempo bianconeri favoriti anche dall’espulsione di Perez, ma la solidità difensiva dei portoghesi ha concesso molto poco ai bianconeri. BENFICA, INIZIO SPRINT – Antonio Conte schiera il classico 3-5-2 e, davanti a Buffon, nella difesa a tre Caceres viene preferito a Barzagli; Bonucci e Chiellini completano il reparto. Esterni di centrocampo sono Lichtsteiner e Asamoah con Pirlo in regia e Pogba e Vidal al suo fianco. In attacco Tevez e Llorente. Jorge Jesus risponde con un 4-2-3-1 con il ritorno tra i pali di Oblak; davanti a lui difesa a quattro con Maxi Pereira, Luisao, Garay e Siqueira. Perez e Amorin davanti alla retroguardia, mentre Markovic, Rodrigo e Gaitan supportano l’unica punta, Lima. Il Benfica parte forte, aggressivo e dopo una manciata di secondi ha un’occasione da rete: rimessa lunga di Maxi Pereira e conclusione di Rodrigo, ma Lichtsteiner si immola col corpo davanti a Buffon. I portoghesi fanno possesso-palla e la Juventus ci mette un po’ a carburare. Pirlo spezza il ritmo degli ospiti all’8’ con un destro dal limite, dopo una bella azione bianconera. Oblak alza il pallone in corner. LA JUVE ATTACCA – I padroni di casa finalmente prendono le misure agli ospiti e arrivano le occasioni. Al 20’ cross dalla sinistra di Pirlo e conclusione di Vidal sul secondo palo, ma pallone che termina sopra la rete. Poco dopo ci prova Tevez con una mezza girata da centro area, senza fortuna. Al 29’ destro secco dalla distanza di Lichtsteiner, ma Oblak blocca la sfera. Al minuto 36’ doppia chance: assist di Vidal per Llorente che però dal limite calcia debolmente. La difesa respinge ma la palla resta bianconera: traversone in area e stacco aereo di Vidal con sfera di poco sul fondo. Al 43’ punizione che sembra un corner corto. La batte Pirlo e Bonucci di testa colpisce in anticipo su primo palo prolungando la palla sul secondo dove Tevez arriva tardi alla scivolata vincente. In pieno recupero la più grande occasione bianconera: bel cross dalla sinistra di Asamoah e incornata di Vidal con Luisao che di testa salva sulla linea di porta. ROSSO A PEREZ E BENFICA IN DIECI – Il secondo tempo inizia sotto una fitta pioggia che a tratti diventa anche grandine. La Juventus dovrebbe insistere in avanti sulla falsariga dei primi 45’, ma è il Benfica a correre ancora forte e a rendersi pericoloso. Come al 5’: rimessa laterale lunga, Chiellini rinvia cortissimo e Rodrigo calcia da ottima posizione: palla sopra la traversa di nulla. O come all’11’: assist di Markovic per Rodrigo in area ma Buffon esce senza paura subendo anche fallo. Al minuto 17 chance su punizione per Andrea Pirlo che batte come solo lui sa fare, ma Oblak ci arriva. Al 20’ Llorente colpisce di testa debolmente perché pressato in area da Markovic che tocca la palla anche con un braccio: l’arbitro non vede. Poi Garay spazza salvando i suoi. Due minuti dopo l’episodio che potrebbe cambiare tutto: Perez, già ammonito, stende Vidal e rimedia il secondo giallo lasciando i suoi in dieci contro undici. FINALE CAOTICO – Jorge Jesus corre ai ripari facendo entrare Almeida al posto di Rodrigo. Conte tenta il tutto per tutto e dopo aver rimpiazzato Bonucci con Giovinco, effettua un doppio cambio: Osvaldo e Marchisio dentro, Llorente e Vidal fuori, per un 4-3-3 molto offensivo. Al 35’ grossa chance bianconera: lancio di Pirlo a smarcare in area, tutto solo, Lichtsteiner, ma lo svizzero non stoppa la palla e non tira nemmeno al volo. Un minuto dopo segna Osvaldo ma Pogba, autore dell’assist, è in netto fuorigioco. Viaggia il cronometro e cresce la tensione. Anche sulle panchine: Vucinic litiga con Markovic, sostituito poco prima con Sulejmani dal tecnico Jesus. L’arbitro espelle entrambi. Succede di tutto: Pogba cade male in area lusitana e colpisce al capo Garay che è costretto a lasciare il campo. Cambi finiti e Benfica in nove negli ultimi 6’ di recupero. E’ un assedio ma le squadre sono sfinite. Tevez calcia dal limite con Oblak che blocca senza problemi. Ultima, grossa occasione al 52’: angolo, colpo di testa di Caceres e Oblak ci arriva consegnando definitivamente ai suoi la finale di Torino contro il Siviglia. Juventus-Benfica 0-0 (0-0). Juventus (3-5-2): Buffon, Caceres, Bonucci (27′ st Giovinco), Chiellini, Lichtsteiner, Pogba, Pirlo, Vidal (34′ st Marchisio), Asamoah, Tevez, Llorente. (34′ st Osvaldo sv). (30 Storari 9 Vucinic 15 Barzagli 20 Padoin). All.: Conte. Benfica (4-2-3-1): Oblak, Maxi Pereira, Luisao, Garay, Siqueira, Perez, Gaitan (32′ st Salvio), Markovic (41′ st Sulejmani), Amorin, Rodrigo (24′ st Almeida), Lima. (1 Artur 7 Cardozo 18 Salvio 33 Jardel, 90 Cavaleiro). All.: Jesus. Arbitro : Clattenburg (Gb). Angoli : 8 a 2 per la Juventus. Recupero : 2′ e 6′. Espulsi : 22′ st Perez per doppia ammonizione, Vucinic E Markovic (dalla panchina), rosso diretto per scorrettezze. Ammoniti: Asamoah, Rodrigo e Perez per gioco scorretto, Oblak e Salvio per comportamento non regolamentare. Spettatori : 40.775, incasso 2 milioni 459.949. Argomenti benfica europa league juventus fc Leggi i commenti I commenti dei lettori 
TORINO – Antonio Conte, tecnico della Juve, non ci sta ed è visibilmente amareggiato dopo l’eliminazione dall’Europa League per mano del Benfica: 0-0 allo Juventus Stadium. “NESSUN EPISODIO A FAVORE” – “Passa la squadra che ha meritato di meno”, dice Conte ai microfoni di Sky. “Purtroppo stasera non c’è stato l’episodio a nostro favore – continua l’allenatore bianconero – queste sono partite al limite e il Benfica ha fatto solo ostruzione, si è giocato appena 45 minuti contro i classici 60-65, per non parlare del recupero che è stata una presa in giro”. “BENFICA FORTUNATO” – Il Benfica insomma “è stato decisamente più fortunato di noi. Hanno certamente valori assoluti ma nella doppia sfida meritavamo più noi – dice ancora Conte -. La Juventus ha dato tutto quello che poteva dare, resta una stagione esaltante e faticosa. Per la prima volta arriviamo quasi in fondo a una competizione europea, anche se poi vedere questi rigori non dati resta il rammarico. Passa la squadra che ha meritato di meno”. Argomenti juventus fc europa league antonio conte Leggi i commenti I commenti dei lettori 
None Leggi i commenti I commenti dei lettori 
E così la Juve ha abbandonato anche l'Europa League.  In finale ci va il Benfica, che ha resistito prima in dieci e nel finale  addirittura in nove, contro una squadra - quella bianconera - che ci ha messo il  cuore, ma non la lucidità necessaria. Eppure Conte le ha provate davvero tutte,  partendo con Tevez e Llorente, mettendo poi Giovinco, Osvaldo, Marchisio. Tutto  questo non è bastato per segnare un gol, un solo gol, che sarebbe bastato per  arrivare alla finale di Torino. E sia chiaro che il Benfica non ha assolutamente  demeritato: ha giocato la sua onesta e gagliarda partita, riuscendo a tagliare  un traguardo importantissimo. Insomma, un'esponente del calcio italiano non è  riuscita a superare un'esponente del calcio portoghese. E tutto questo  dovrebbe suggerire qualcosa, che va al di là della Juventus, sicuramente la  squadra italiana più forte, che ha suggellato la sua supremazia con un terzo  scudetto ormai in arrivo. Ma il discorso è più generale e chiama in causa, come  abbiamo fatto tante volte in passato - facendo suonare un campanello d'allarme -  il valore del calcio italiano, che sembra preoccuparsi solo dei diritti  televisivi, senza pensare alla sostanza dello spettacolo. Il calcio italiano  che è stato estromesso dalla Champions League nei gironi con Juve e Napoli e ha  poi perso subito anche il Milan. Un calcio italiano che non riesce a fare strada  neppure in Europa League, la manifestazione sicuramente meno importante e di  sicuro anche meno difficile. Eppure non ci siamo neppure lì. La Champions se la  giocheranno due squadre spagnole, che in semifinale hanno superato una  rappresentante del calcio tedesco e una del calcio inglese. Nella finale della  'Europa League ci vanno una squadra portoghese e una rappresentante onestamente  non di prima fila del calcio spagnolo. Chissà se qualcuno si farà qualche  domanda, si chiederà a che punto è il nostro movimento, quale posto occupiamo.  Non solo nel ranking, ma nella capacità di fare calcio di alto livello. E'  arrivato  finalmente il momento di guardarci allo specchio? 
ROMA - Trecentomila spettatori, che in serata diventano settecentomila, poi addirittura un milione dicono gli organizzatori. Numeri importanti per il Concertone di piazza San Giovanni a Roma. Di sicuro il colpo d'occhio è imponente. La piazza è piena, sono gremite anche le vie laterali: un gruppo di spettatori se ne sta da ore appollaiato sulla statua di San Francesco, pur di riuscire a vedere il palco. Lo spettacolo organizzato dai sindacati confederali, dedicato quest'anno al tema "Le nostre storie", tiene alla grande, nonostante la concorrenza di altri concertoni, a cominciare da quello di Taranto . Nel pomeriggio è stato folk ed etnico, in serata rock, poi è diventato decisamente rap con il lungo set di Clementino e Rocco Hunt. Ma non c'è stata solo la musica, grazie alle storie di lavoro e resistenza raccontate da testimonial e seguite con attenzione dai ragazzi della piazza: storie di lavoro perduto, storie di lavoro negato, storie di violenza. [[ge:rep-locali:repubblica:84999456]] "Il concertone di piazza San Giovanni torna a essere il luogo dove parlare di storie e di lavoro, un luogo quindi che diventa anche di partenza e di presenza del sindacato", ha detto Susanna Camusso, leader della Cgil, arrivata a piazza San Giovanni per seguire la seconda parte del Concertone organizzato da Cgil, Cisl e Uil. Ma messaggi politici sono arrivati anche dal palco, a cominciare da quello con il quale Piero Pelù ha aperto il suo set, in prima serata e in diretta su RaiTre: "Vi chiedo un minuto di silenzio da dedicare a chi è morto sul lavoro, a chi è ricattato per il lavoro, ai lavoratori della cultura, che solo in Italia non dà da mangiare, ai disoccupati, ai lavoratori di Piombino, di Porto Marghera, dell'Ilva di Taranto, del Sulcis. Un minuto per Mancini, il poliziotto morto per fare veramente il suo dovere e per scoprire nella Terra dei Fuochi i veleni che venivano interrati. Non vogliamo elemosine da 80 euro, vogliamo il lavoro", ha detto Pelù, che poi ha criticato le spese militari. "Gli F35 rubano soldi alla scuola e agli ospedali. Io gli unici cannoni che ammetto sono quelli che dovrebbe fumarsi Giovanardi". Ma il rocker ha attaccato duramente anche Renzi, definito "il non eletto, ovvero il boy scout di Licio Gelli: deve capire che in Italia abbiamo un nemico interno, la disoccupazione, la corruzione, il voto di scambio, la mafia, la 'ndrangheta, la camorra. La nostra è una guerra interna, il nemico è dentro di noi, forse siamo noi stessi". VIDEO Selfie e baci aspettando la musica VIDEO Camusso: "Primo maggio con più disoccupati" MEDIA-TREK di Ernesto Assante [[ge:rep-locali:repubblica:84999907]] La performance di Pelù è stata decisamente rock, sostenuta anche dalla chitarra di Federico Poggipollini, il chitarrista di Ligabue: Pelù ha cantato Ragazzo , Bomba boomerang , Dimmi il nome e Toro loco ; e poi una versione rock di Il pescatore di De André. Quella dei Tiromancino, che l'ha preceduta, ha virato invece verso la dance, grazie alla presenza di un deejay che ha riletto a suo modo vari pezzi tra i quali Due destini e la nuova Indagine su un sentimento . Nel pomeriggio la canzone d'autore è stata ben rappresentata da Francesco Di Bella, ex 24 grana, e da Riccardo Sinigallia. [[ge:rep-locali:repubblica:84982813]] Un allarme dedicato al mondo del lavoro è arrivato anche dai torinesi Statuto, che hanno parlato di Torino come della "città italiana con il più alto numero di disoccupati" e hanno voluto ricordare i morti della ThyssenKrupp. Ma la novità del Concertone 2014 di piazza San Giovanni (a proposito, sarebbe il 25esimo, ma riferimenti e celebrazioni sono stati evitati perché tra i confederali c'è chi non conta l'edizione organizzata nel 2000 a Tor Vergata per il Giubileo) è stato il rap, rappresentato sul palco da Rocco Hunt e Clementino, due dei nomi della nuova scena. "Avrei voluto sdoppiarmi per essere anche a quello di Taranto, forse più credibile come festa per il rispetto del territorio, ma erano anni che sognavo di partecipare al concertone con il fascino del 'classico' - ci ha detto Rocco Hunt - quello cui partecipava anche mio nonno con il pullman dei sindacati". Un sentimento condiviso da molti dei ragazzi presenti nella piazza, come un gruppo da Afragola: "Siamo venuti per tradizione, è la nostra sesta volta, per questo non abbiamo avuto alcun dubbio su andare o meno a Taranto". FOTO Striscioni e bandane, i colori del pubblico FOTO Il backstage Il set di Clementino è la rivincita del rap a San Giovanni dopo il no dello scorso anno degli organizzatori a Fabri Fibra. Con il rapper di Nola ci sono dj TayOne e il rapper Francesco "Paura". Clementino dedica Luce a Gianpiero Carli del Centro sociale Strike di Roma, travolto nei giorni scorsi da un camion fuggito dopo averlo ucciso. È anche un modo per dedicare un pensiero ai centri sociali occupati di Roma, dal Brancaleone al Forte Prenestino. Quindi ecco la dedica a Fabri Fibra su Chimica mentre Clementino mostra una maglietta con l'immagine del rapper di Senigallia e inneggia "alla libertà di parola e di espressione". Clementino ci aveva detto che avrebbe voluto "più divertire che denunciare", e infatti sull'omaggio ai Nirvana per ricordare Kurt Cobain nel ventennale della morte ecco che si trasforma in un perfetto intrattenitore, facendo muovere a tempo tutta la piazza sulle note di Smells like teen spirit . "Io e Rocco siamo due rapper di provincia" ci aveva detto prima di salire sul palco, ed eccoli impegnati come due ragazzi in gita a scattarsi un selfie sullo sfondo della piazza gremita. La foto finirà a breve sul profilo twitter di Clementino, la sintonia con la piazza continua anche così. Quanto alla conduzione, sempre divertente Vergassola, in sintonia con la piazza Edoardo Leo e Francesca Barra. Gran finale con i 50 sassofoni guidati dal jazzista Stefano Di Battista. Argomenti primo maggio concerto primo maggio concertone piero pelù edoardo leo clementino rocco hunt 
