ROMA – Inghilterra e Germania fanno l’en plain, ma l’eroe della serata è un rumeno. Si tratta di Cosmin Iosif Moti, classe 1984, difensore centrale del Ludogorets, per una sera portiere para-rigori: un romeno che elimina una romena, la Steaua Bucarest. L’Arsenal e il Bayer Leverkusen, invece, conquistano un posto nella fase a gironi della prossima edizione della Champions League battendo nei tempi regolamentari rispettivamente il Besiktas (1-0) e il Copenaghen (4-0). Conquista un posto anche il Malmoe capace di ribaltare l’1-2 di Salisburgo con un netto 3-0 che manda a casa gli austriaci. L’ARSENAL SOFFRE, POI CI PENSA SANCHEZ - I Gunners, dopo lo 0-0 dell’andata, fanno molta attenzione alla fase difensiva, ma faticano a sfondare il muro di maglie turche creato davanti a Zengin. Serve una rete di Alexis Sanchez, la prima con la maglia dell’Arsenal, al 46′ a far crollare le resistenze del Besiktas. Nella ripresa gli inglesi vanno vicinissimo al raddoppio, ma nel finale restano in 10 per l’espulsione di Debuchy a un quarto d’ora dalla fine. A quel punto la formazione di Bilic si getta in avanti alla disperata ricerca del pareggio qualificazione, ci vanno a un passo in un paio di occasioni, ma al triplice fischio del direttore di gara a far festa sono solo i padroni di casa. LEVERKUSEN TRAVOLGENTE – Tutto facile, invece, per il Leverkusen che, dopo il 3-2 dell’andata, travolge il Copenaghen con un poker di gol che non lasciano spazio all’immaginazione. I tedeschi si ritrovano sopra di due reti già dopo 7′. Al 2′, infatti, Son apre le marcature seguito 5′ più tardi da Calhanoglou, fortunato nel trovare una deviazione vincente della barriera sul proprio calcio di punizione. Alla mezz’ora cala il sipario sul match quando Jedvaj viene atterrato in area e Kiessling, già protagonista nell’azione del vantaggio, dal dischetto non sbaglia. Nella ripresa il tedesco cala il poker e firma la personale doppietta che manda il Bayer alla fase a gironi. FAVOLA MOTI, RIMONTA MALMOE - Grande rimonta del Malmoe che ribalta l’1-2 dell’andata e affonda in casa il Salisborgo con un netto 3-0 che vale la prima partecipazione alla “nuova” Champions League. Gli svedesi sbloccano il match al 10′ quando Gulacsi atterra Eriksson in area, Rosenberg dal dischetto non sbaglia. Il raddoppio è una perla al volo dai 35 metri del migliore in campo, Eriksson. Il tris nella ripresa sempre con Rosenberg. Servono, invece, i calci di rigore al Ludogorets per avere la meglio sulla Steaua Bucarest. I bulgari, sconfitti in Romania 1-0, chiudono i tempi regolamentari 1-0 con un gol allo scadere di Wanderson. Si va ai supplementari e per i padroni di casa la situazione si fa critica quando al 119′ il portiere Stoyan viene espulso a cambi tutti effettuati. Ai calci di rigore in porta si presenta il centrale difensivo Moti, un rumeno che in passato ha giocato nella squadra rivale della Steaua, la Dinamo Bucarest. La vecchia conoscenza italiana (ha giocato mezza stagione al Siena) prima segna il primo penalty poi ne para addirittura due mandando all’inferno i “nemici” della Steaua e in paradiso la formazione bulgara. Argomenti champions league Leggi i commenti I commenti dei lettori 
BILBAO – “Gli errori difensivi ci hanno penalizzato”. Rafa Benitez e’ vistosamente deluso per l’eliminazione del Napoli dalla Champions. Una sconfitta figlia di errori gravissimi in difesa. “Hanno condizionato l’andamento della partita. Possono capitare. Non è normale, ma è cosi’. Avevamo lavorato in settimana su queste cose, ma è successo lo stesso. E questo dispiace. Anche perché a un certo punto eravamo in controllo del match. Dobbiamo avere più esperienza nel gestire la partita”. INLER IN PANCHINA PERCHE’ E’ INDIETRO – L’eliminazione lascia tanta delusione. “Sapevamo che l’Athletic era una squadra forte e difficile e avevamo messo anche in conto che poteva starci l’eliminazione. Non credo che da questa eliminazione derivi un ridimensionato del progetto. Guardiamo avanti e concentriamoci sulla prossima partita. E’ normale che ci sia parecchia delusione da parte di tutti”. Ha stupito la decisione di non schierare Inler. “Se abbiamo fatto la scelta di puntare su Jorginho e Gargano era perché sono più avanti nella preparazione di Inler”. [[ge:rep-locali:repubblica:94546065]] LA DELUSIONE DI HAMSIK – Hamsik è deluso: “Ho siglato il gol della speranza, ma non è servito a niente. La sostituzione? Ho sempre accettato le decisioni del mister e sarà sempre cosi’”. Lo slovacco ammette che a pesare è stata anche la spinta del pubblico dell’Athletic. “Abbiamo giocato in uno stadio straordinario, che ha dato forza alla squadra di casa”. Poi guarda già avanti: “Il traguardo della Champions per noi era importante, ma non siamo riusciti a conquistarlo – prosegue – Adesso concentriamoci sul campionato che inizia tra pochi giorni. Affronteremo per bene la partita difficile di domenica a Genova. Siamo stati tutti delusi e zitti nello spogliatoio, a testa bassa. Ma è normale in questi momenti. Ne parleremo domani, oggi non è il momento”. MAGGIO: SERVE FARE UNA RIFLESSIONE – Christian Maggio è amareggiato: “Abbiamo sbagliato la gara. C’era la voglia di fare bene, sapendo che sarebbe stata dura. Questo stadio però non lascia scampo. Bisogna fare una riflessione e guardarsi in faccia. Ora bisogna guardare avanti. Ma il fatto di essere usciti dalla Champions non deve essere considerato un fallimento”. Commessi gravi errori difensivi: “Fino al primo gol incassato abbiamo fatto una buona gara, poi ci siamo abbattuti. Ma così non deve essere, abbiamo pagato gli errori. Ringrazio i tifosi per essere venuti qui, ora daremo tutto in campionato e vedremo cosa riusciremo a fare in Europa League”. Argomenti ssc napoli champions league rafael benitez Leggi i commenti I commenti dei lettori 
BELLINZONA - Missione compiuta. L'Italia batte la Svizzera 80-65 e stacca il biglietto per gli Europei del prossimo anno. Gli azzurri chiudono in testa il girone G con tre vittorie e una sconfitta. Un successo, quello contro la nazionale elvetica, che chiude un'estate fatta di 14 vittorie (10 consecutive) in 16 partite tra amichevoli e gare di qualificazione. "Sono contento - le parole del presidente della Fip, Gianni Petrucci - perché il nostro obiettivo è stato centrato al termine di un'estate intensa. Sono rimasto sorpreso positivamente dall'attaccamento alla maglia dimostrato da questi ragazzi e alla dedizione che tutti hanno messo fin dall'inizio del raduno. Un gruppo compatto che ha lavorato bene e in armonia anche grazie all'ottimo staff tecnico di cui disponiamo e a cui vanno i miei complimenti. Sono particolarmente soddisfatto anche perché la qualificazione è stata ottenuta da una squadra con molti giocatori giovani e alla prima esperienza con la Nazionale maggiore. Torniamo dunque a giocare l'Europeo e sono certo che avremo con noi tutti i giocatori Nba". La stessa felicità la esprime il ct azzurro Pianigiani: "Anche oggi abbiamo dimostrato il giusto approccio, avevo chiesto alla squadra di giocare insieme in attacco e di partire forte in difesa per indirizzare subito la gara. Nei primi 20 minuti abbiamo fatto il break e messo in sicurezza la partita, volevamo chiudere nel modo migliore questo ciclo di qualificazioni che siamo stati bravi a rendere facili vincendo in Russia e poi piegando nettamente la Svizzera a Cagliari. Il fatto stesso che la Russia sia arrivata a un canestro dall'eliminazione certifica quanto questa qualificazione si sarebbe potuta complicare se non ci fossimo preparati al meglio. Non siamo stati perfetti, perché gli ultimi 3 minuti con la Russia li abbiamo interpretati male, ma siamo stati solidi e concentrati". Davanti ai tanti italiani del Palabasket di Bellinzona, gli azzurri, nei primi 10 minuti, piegano il match a loro favore: il 28-15 del primo quarto fotografa bene le difficoltà della Svizzera. Stesso canovaccio nella seconda frazione, che scorre via con percentuali leggermente più basse della prima. Azzurri saldamente al comando anche alla sirena lunga, che ferma il punteggio sul +19 Italia (48-29). La fiammata d'orgoglio elvetica è tutta nelle mani di Marko Mladjan, che nel terzo quarto mette a segno 12 dei 15 punti rossocrociati. Non sufficienti comunque anche solo ad impensierire i ragazzi di coach Pianigiani, che chiudono la frazione sul 67-44 grazie anche alle triple di capitan Datome. Ultimi 10 minuti in controllo per l'Italia, che al termine di una partita a tratti anche ruvida centra la qualificazione all'Europeo del prossimo anno. Da segnalare i 17 punti di Andrea Cinciarini, che eguaglia così il suo career high in Nazionale ottenuto nel 2012 contro la Turchia a Kayseri. Svizzera-Italia 65-80 (15-28, 14-20, 15-19, 21-13) Svizzera : Kazadi 2 (1/6), Fridel, Mladjan D. 7 (1/5, 1/5), Mladjan M. 21 (7/12, 2/6), Mafuta (0/2), Kovac 14 (2/2, 2/4), Hermann (0/1), Dos Santos (0/1 da 3), Atcho 8 (3/6), Cotture 1 (0/2), Vogt 12 (2/8, 1/1). All: Aleksic Italia : Gentile A. 4 (1/4, 0/3), Vitali L. 3 (1/4 da tre), Cusin 11 (4/4), Datome 24 (6/7, 3/4), Cervi 6 (2/2), Cinciarini 17 (5/9, 1/1), Gentile S. 4 (2/3, 0/5), Moraschini (0/1 da 3), Pascolo (0/1), Vitali M. 3 (0/1, 0/1), Aradori 7 (1/3, 1/1), Polonara 1 (0/1 da 3). All. Pianigiani Arbitri : Conde (Spa), Geller (Bel), Marques (Por) Tiri da due Svi 16/44, Ita 21/35. Tiri da tre Svi 6/17, Ita 6/21. Tiri liberi Svi 15/29, Ita 20/26. Rimbalzi Svi 35, Ita 33. Assist Svi 12, Ita 12. Usciti 5 falli: Mladjan D. (Svi) Argomenti basket europei basket 2015 Leggi i commenti I commenti dei lettori 
Se la stagione del Mondiale è finita malissimo, con l'eliminazione degli azzurri nel girone eliminatorio, la stagione post mondiale è cominciata altrettanto male per il nostro calcio. Ci ritroviamo infatti con due sole squadre in Chmpions League: una volta, non tanti anni fa, era il destino  di Paesi in cui il calcio non riusciva ad emergere, ad essere competitivo. Adesso tocca a noi: a noi che ne avevamo quattro e pensavamo di portarle tutte il più avanti possibile. Adesso solo due, perché il Napoli si è fermato ai preliminari, battuto dall'Atletico di Bilbao, che nel giro di pochi minuti ha recuperato il gol di Hamsik, ribaltando il risultato. Una serata amarissima per il Napoli, che vede sfuggire un obiettivo per il quale era stato costruito, un grave danno per la società che perde parecchi milioni di euro. Uno smacco per Benitez, che sperava di prendersi una rivincita internazionale. Invece no. Il Napoli va in Europa League e a questo punto deve pensare soprattutto al campionato. Perché la Champions è una cosa, e puoi anche ''distrarti'' in qualche occasione, l'Europa League è tutt'altra cosa per incassi e per prestigio e dunque il Napoli deve ora puntare ad essere competitivo per lo scudetto. Di sicuro è già scattato, o scatterà nelle prossime ore, il ''processo'' alla società, per non aver comprato prima di questo appuntamento. E scatterà parallelamente anche il primo ''processo'' a Benitez che l'anno scorso si è dovuto accontentare di un terzo posto in campionato e adesso vede sfuggire la vetrina più luminosa. Ma, come detto, la sconfitta del Napoli è l'ennesima conferma dei disagi dell'intero movimento, che mai come in questo periodo è diventato autoreferente. Ci infiammiamo in Italia, per il nostro campionato, ma appena mettiamo il naso fuori dai nostri confini scopriamo quanto siamo indietro. Quanto debba soffrire una delle migliori rappresentanti del calcio italiano. Pensi a una spagnola e ti immagini che sarebbe dura, quasi impossibile, contro il Real Madrid. O contro il Barcellona. O contro l'Atletico Madrid. Poi scopri che anche l'Athletic Bilbao può, a una pretendente allo scudetto italiano, fare tre gol nel giro di pochi minuti, senza patire neppure il disagio di essere passato in svantaggio. Insomma, se c'era bisogno di una conferma, è purtroppo arrivata dalla prima vera partita della stagione: per la nostra Federazione, per i nostri dirigenti, per il nostro calcio, c'è moltissimo da lavorare per tornare ad essere competitivi. Per tornare semplicemente a quello che era l'Italia qualche anno fa. Eppure sembra un secolo. Argomenti tackle 
Dura pochi minuti il sogno Champions del Napoli, che dopo essere passato in vantaggio con Hamsik, commette una serie di gravissimi errori difensivi che danno il lasciapassare all'Athletic Bilbao e lasciIl club perde 30 milioni di diritti per il passaggio del turno, resta l'Europa League. ano l'amaro in bocca alla squadra di Benitez che così vanifica gli sforzi fatti lo scorso anno per raggiungere il terzo posto in campionato. Per tutti i primi 45 minuti sono i baschi a fare la partita, correndo più degli avversari ed impedendo alle fonti di gioco napoletane di mantenere il possesso palla. Il Napoli si innervosisce (subito ammoniti Higuain e Ghoulam) e rischia di capitolare in un paio di occasioni, ma le conclusioni da due passi di Gurpegi e Laporte finiscono incredibilmente fuori bersaglio. L'unico che riesce ad impensierire gli avversari è Higuain, la cui conclusione si spegne però di poco a lato. Negli spogliatoi Benitez catechizza i suoi, che nella ripresa si presentano in campo con ben altro piglio e infatti dopo nemmeno due minuti, capitan Hamsik porta in vantaggio i partenopei: lancio di Jorginho per Callejon, anticipato da un avversario, ma sulla ribattuta si avventa il capitano del Napoli che con un preciso tiro di sinistro batte il portiere spagnolo. Immediata reazione spagnola, prima con Balenziaga che invita Rafael ad una bella parata su tiro da fuori e poi con Aduriz che al quarto d'ora della ripresa riacciuffa i partenopei: calcio d'angolo per il Bilbao, blocco in area che libera Aduriz, il quale ha tutto il tempo per controllare e battere l'estremo difensore azzurro. Il Napoli sembra stordito e infatti su di un clamoroso errore difensivo regala il vantaggio ai padroni di casa. Lungo lancio basco senza troppe pretese, con Albiol e Maggio in netto vantaggio sugli avversari e Rafael in uscita; i tre napoletani però si addormentano sul pallone e ne approfitta nuovamente Aduriz che ruba palla e a porta vuota non può sbagliare. Nemmeno il tempo di reagire che il Napoli cade per la terza volta, ancora per colpa di una dormita generale della difesa: Aduriz è in netto fuorigioco, ma lascia il pallone ad Ibai Gomez che sigla il terzo gol per i baschi, con Maggio fermo ad aspettare il fischio dell'arbitro. Nel finale entra Zapata che prova a risvegliare i suoi, che però appaiono stanchi e rassegnati, così sono nuovamente i padroni di casa a sfiorare la quarta rete sulle ali dell'entusiasmo. Al triplice fischio finale dell'arbitro la Catedral è in festa, mentre il Napoli esce dallo stadio a testa bassa e con numerosi dubbi sul proprio valore. La squadra di Benitez resta fuori dalla fase a gironi e dovrà accontentarsi dell'Europa League. Domani, al sorteggio delle 17.45, in ballo resteranno solo Juventus e Roma. Argomenti champions league napoli bilbao 
Una pensionata di 97 anni è stata aggredita e rapinata da un malvivente che le si e' avvicinato per strapparle dal collo una collanina in oro. E' accaduto in via Pacini, a Palermo. La donna, che si trovava in compagnia di una badante, e' stata colpita alla testa ed e' caduta a terra ferita. Il rapinatore dopo il colpo si è allontanato, mentre la pensionata è stata soccorsa e condotta in ospedale, dove i medici le hanno riscontrato un trauma cranico ed una contusione a una spalla. Le sue condizioni non sarebbero gravi. Sull'episodio indaga la polizia. Argomenti scippi rapine violenza palermo 
None Leggi i commenti I commenti dei lettori 

None Leggi i commenti I commenti dei lettori 
BILBAO – Il Napoli è già fuori dalla Champions. Illuso da un gol in avvio di ripresa di Hamsik commette tre ingenuità difensive e fa felice l’Athletic che torna, così, dopo 16 anni, tra le grandi d’Europa. La maledizione del San Mames, insomma, si ripete. In 8 apparizioni le italiane hanno strappato un solo punto. E neppure tornare a segnarvi dopo 420’ di digiuno è bastato per invertire la clamorosa tendenza negativa. NAPOLI MAI IN PARTITA – Al contrario di quanto possa far pensare l’andamento del risultato, il Napoli non è stato mai in partita. Ha sofferto per tutto il primo tempo e, dopo l’inatteso, bellissimo gol di Hamsik, non ha avuto né la lucidità né la forza per riuscire ad arginare le iniziative degli uomini di Valverde che hanno finito per annichilire le speranze dei partenopei realizzando tre gol in 13’. MALE DIFESA E CENTROCAMPO – Sono riaffiorati i fantasmi del passato in casa azzurra. La difesa ha fatto improvvisamente acqua dopo aver tenuto per 45’, i due mediani (Gargano e Jorginho) non sono mai riusciti a fare decentemente le due fasi. E se a ciò aggiungiamo una naturale, approssimativa condizione atletica ecco spiegato il pesante 3-1 che costringe il Napoli a ripiegare sull’Europa League. La cronaca della gara BENITEZ RILANCIA GHOULAM E MERTENS – Contro lo stesso Athletic dell’andata, Benitez ha deciso di cambiare due sole pedine, rivedendo completamente la fascia sinistra con gli inserimenti di Ghoulam e Mertens al posto di Britos e Insigne. Una mossa che non ha sortito alcun effetto visto che proprio a destra, con le sovrapposizioni di De Marcos e Susaeta, l’Athletic ha spesso sfondato creando anche due-tre pericoli, incluso un colpo di testa di Gurpegi di poco a lato su angolo di Benat. [[ge:rep-locali:repubblica:94546065]] AZZURRI IN COSTANTE DIFFICOLTA’ IN MEDIANA – Il Napoli ha ballato soprattutto in mezzo al campo dove Gargano e Jorginho sono stati per 45’ in balia dei rivali, incapaci di mettere in moto i quattro davanti. E così è toccato a Albiol e Koulibaly, di gran lunga i migliori, tenere perlomeno in piedi la baracca, arginando le iniziative di Benat, Muniain e Aduriz. HAMSIK ILLUDE TUTTI – Un lampo in avvio di ripresa ha improvvisamente cambiato le carte in tavola: Hamsik al 2’ si è fatto trovare al posto giusto su una corta respinta di testa di Balenziaga e con un millimetrico sinistro rasoterra dal limite a fil di palo ha battuto Iraizoz. Il Napoli si è improvvisamente trovato la qualificazione in mano ma non è riuscito a gestirla. ADURIZ RADRIZZA IL RISULTATO – L’Athletic si è rimboccato le maniche e, dopo aver impensierito Rafael con un forte sinistro da fuori di Balenziaga, ha pareggiato (61’): su un angolo dalla sinistra di Suasaeta, la difesa azzurra si è fatta sorprendere dal blocco ideato dai centrali biancorossi e si è dimenticata di Aduriz che, tutto solo, ha battuto Rafael. PATATRAC NAPOLI – Il Napoli ha accusato il colpo e, 8’ dopo, ha compiuto il patatrac che, di fatto, ha deciso la sfida: su un innocuo lancio dalle retrovie, Albiol non si è inteso con Rafael, i due si sono fatti sorprendere dall’accorrente Aduriz che li ha bruciati sul tempo e ha comodamente infilato la porta rimasta sguarnita. IBAI GOMEZ CALA IL TRIS – Gli azzurri si sono, inevitabilmente, sbilanciati e, di rimessa, si sono fatti sorprendere per la terza volta al 74’ dai due nuovi entrati in casa Athletic, Lopez e Ibai Gomez, bravi a infilare la disattenta linea difensiva del Napoli. Benitez, dopo aver messo Insigne, ha disperatamente giocato la carta Zapata ma la musica non è cambiata. E per l’Athletic è stato un gioco da ragazzi portare a casa un risultato pienamente meritato. ATHLETIC BILBAO-NAPOLI 3-1 (0-0) Athletic (4-2-3-1): Iraizoz 6, De Marcos 6.5, Gurpegi 6.5, Laporte 7, Balenziaga 6, Iturraspe 6.5, Rico 6.5, Susaeta 6.5 (27′ st Lopez 7), Benat 6 (13′ st Gomez 6.5), Muniain 6.5 (39′ st San Jose’ sv), Aduriz 7.5. (13 Iago, 15 Iraola, 5 Moran, 16 Fernandez). All.: Valverde. Napoli (4-2-3-1): Rafael 4.5, Maggio 4.5, Albiol 4.5, Koulibaly 5, Ghoulam 5 (11′ st Britos 5), Jorginho 4.5, Gargano 4.5, Callejon 5, Hamsik 6 (25′ st Insigne sv), Mertens 5 (32′ st Zapata sv), Higuain 5.5. (45 Andujar, 4 Henrique, 18 Zuniga, 88 Inler). All.: Benitez. Arbitro : Cakir (Turchia) 6. Reti : nel st 1′ Hamsik, 16′ e 23′ Aduriz, 29′ Gomez. Angoli : 7-3 per l’Athletic. Recupero : 0′ e 3′. Ammoniti : Susaeta, Ghoulam e Gargano per gioco scorretto; Higuain per proteste. Spettatori : 52.000. Argomenti ssc napoli champions league Leggi i commenti I commenti dei lettori 
