
Livio Tabachi, 56 anni, geometra e sindaco uscente di Ceppo Morelli, piccolo centro di 339 abitanti situato a 753 metri di altitudine in valle Anzasca, nel Verbano-Cusio-Ossola, ha battuto la moglie Maida Forgia, barista 59enne, nella sfida amministrativa che li ha visti competere per la carica di sindaco. Tabachi è uscito vincitore con 157 voti, mentre la moglie, con cui è sposato da 31 anni e che per tre legislature era stata consigliera e assessore nel confinante comune di Vanzone con San Carlo, ha ottenuto 58 preferenze. Argomenti torino repubblica verbano 
REGGIO EMILIA – Il ruggito del leone. Sull’orlo del baratro e ai titoli di coda di un’epoca la Montepaschi Siena tira fuori un sussulto d’orgoglio e riparta in parità la serie dei quarti di finale con Reggio Emilia passando al PalaBigi per 81-85. Un successo fondamentale che consente ai campioni d’Italia di tornare ad essere favoriti per il passaggio del turno visto che gara-5, mercoledì sera, si giocherà in Toscana. Per i mensanini decisivi i 29 punti di Haynes, i 18 di Carter e i 4 nel finale di Nelson. Alla Grissin Bon, invece, non è servita l’ottima prova di Bell (18 punti). BELL RISPONDE AD HAYNES – Con un solo risultato a disposizione, la Montepaschi parte subito forte, trascinata da Ortner e Haynes. (2-11 al 2’ e 6-18 al 5’). Reggio Emilia si aggrappa a Bell per tentare di ricucire lo strappo (18-24 all’8’) ma la buona vena di Haynes consente ai toscani di chiudere il primo quarto sul 23-35. La musica cambia nel secondo periodo: Reggio Emilia si rimbocca le maniche e, con un parziale di 12-0, pareggia i conti in soli 3’ (35-35). Siena prova a riallungare al 18’ (45-49) ma con i canestri di White, Kaukenas e Bell la Grissin Bon infila un altro break che la manda al riposo avanti 52-49. DECIDE NELSON – Per Siena sembra essere notte fonda quando, dopo l’intervallo, Reggio Emilia arriva fino al +10 (59-49 al 24?). Ma gli uomini di Crespi reagiscono con carattere e con Haynes, Green, Carter e Viggiano ritrovano la parità al 29’ (66-66). L’equilibrio dura fino a 4’ dal termine quando la Mens Sana fa la differenza con Nelson e Haynes (77-83 a -2’11″). Bell con 4 punti di fila riporta Reggio a -2 a pochi secondi al termine ma un errore di Ress ed un rimbalzo d’attacco di Nelson a 15″ dalla fine chiudono la contesa. REGGIO EMILIA-SIENA 81-85 (23-35, 52-49, 66-68) Reggio Emilia: White 15, Filloy 10, Gigli 2, Brunner, Antonutti, Bell 18, Kaukenas 8,Cervi 8, Silins 12, Cinciarini 8. N.e.: Frassineti e Pini. All.: Menetti. Siena: Viggiano 5, Hunter 6, Cournooh , Haynes 29, Carter 18, Janning 2, Ress , Ortner 3, Nelson 10, Green 12. N.e.:Udom e Batori All.: Crespi. Arbitri: Guerrino Cerebuch, Luca Weidmann, Maurizio Biggi. Note – Tiri da 3: Reggio 7/18, Siena 10/27; tiri liberi: Grissin Bon 22/23, Montepaschi 21/24 Usciti per falli 5: Green. Spettatori: 3500 circa. Argomenti basket serie a basket play off 2014 montepaschi siena reggio emilia basket Leggi i commenti I commenti dei lettori 
PESCARA - Le elezioni al veleno nell'Abruzzo inquinato e travolto dagli scandali le vince Luciano D'Alfonso. Il candidato del centrosinistra supera di 18 punti il governatore uscente Gianni Chiodi (in quota centrodestra) mentre le ambizioni della candidata grillina Sara Marcozzi si rivelano solo un'illusione (entrerà in consiglio regionale per il rotto della cuffia). SPECIALE ELETTORALE / I RISULTATI DEFINITIVI D'Alfonso con le sue otto liste (Pd, Sel, Idv, Partito Socialista, Centro Democratico, Abruzzo Facile e Veloce, Abruzzo Civico e Valore Abruzzo) sfiora il 50 per cento. L'ex sindaco di Pescara disarcionato cinque anni fa dalla guida della città in seguito a un arresto (con l'accusa di corruzione, associazione per delinquere e falso) ora guiderà l'Abruzzo. Del resto era lui il favorito dopo che l'anno scorso, una sentenza lo aveva assolto in primo grado (insieme ad altri 23 imputati). Adesso però sulla vicenda pende il giudizio della Corte d'Appello dell'Aquila. "Ma non ci saranno ripercussioni - assicura D'Alfonso - le accuse sono ormai svilite dalle ragioni contenute nella prima assoluzione...". E aggiunge: "Amministrare significa decidere e quando si decide si rischia di finire oggetto dell'accertamento penale e civile. Ma se la politica rinuncia ad agire, rinuncia anche al suo ruolo di protagonista nella società. Agli amministratori spetta anche questa quota di coraggio, altrimenti saranno ricordati solo per la bella vita trascorsa sulla poltrona pubblica". Amaro il commento dell'uscente Chiodi: "consegniamo a D'Alfonso una regione avviata verso il risanamento. Il vento a favore del Partito democratico a livello nazionale non ci ha certo aiutato". "E' stato un grande risultato nel contesto della  straordinaria vittoria del Pd in tutta Italia - commenta invece il sottosegretario all'Economia Giovanni Legnini, esponente di spicco del Pd abruzzese -  ora si dovranno affrontare enormi problemi accumulati negli anni". Argomenti elezioni regionali 2014 abruzzo pescara primarie pd pdl - popolo della libertà movimento cinque stelle - m5s 
ROMA - "Ho appena comunicato a Giovanna Motka che suo figlio Federico, sequestrato da oltre un anno, sta rientrando e sarà in Italia domani". Così, su Twitter, il premier Matteo Renzi , al termine di una giornata che, all'indomani del voto europeo e amministrativo, ha visto il Partito democratico trionfare . Federico Motka , giovane cooperante italo-svizzero, sarebbe stato rapito in Siria, ad Atmeh, il 13 marzo del 2013 mentre si trovava nel Paese straniero per conto di una Ong tedesca: 'Welthungerhilfe'. Ora pare sia stato rilasciato in Turchia. Motka, riferisce la Farnesina, è libero "grazie a un complesso e delicato lavoro dei nostri servizi di informazione e dell'Unità di crisi del ministero degli Esteri". [[ge:rep-locali:repubblica:87325942]] "Un grazie, di cuore, a tutti coloro che con il loro lavoro silenzioso hanno reso possibile il ritorno di Federico". Così il ministro degli Esteri Federica Mogherini , in un tweet, commenta la liberazione di Motka. [[ge:rep-locali:repubblica:87326930]] Sulla dinamica del seguestro sono poche le informazioni. Quello che si sa con certezza è che Federico era stato rapito da uomini armati nei pressi di Atmeh, uno dei campi profughi di siriani in fuga dalla repressione del regime di Damasco nella martoriata regione nord-occidentale di Idlib, solidale con la rivolta scoppiata nel 2011 e trasformatasi poi in conflitto intestino con dimensioni regionali e internazionali. Ad Atmeh, Motka si trovava come coordinatore di interventi umanitari per conto dell'organizzazione non governativa francese Acted. In precedenza, aveva lavorato in altri territori di guerra e ad alto rischio, come l'Afghanistan. Secondo informazioni diffuse in forma confidenziale al momento della sua scomparsa, Motka era stato rapito assieme a un cooperante francese, ma su questo oggi non si hanno conferme. Con la liberazione di Federico Motka, l'unico italiano scomparso in Siria e sulle cui sorti non si hanno notizie certe rimane Paolo Dall'Oglio , il gesuita italiano fatto prigioniero da miliziani qaedisti nel nord del Paese lo scorso 29 luglio. Sono ancora quattro invece gli italiani rapiti in altri paesi del mondo. Si tratta del cooperante palermitano Giovanni Lo Porto , sequestrato in Pakistan il 19 gennaio 2012 insieme a un collega tedesco, del tecnico Gianluca Salviato , 48 anni, rapito nel marzo scorso nella Cirenaica e dei due sacerdoti vicentini Giampaolo Marta e Gianantonio Allegri , sequestrati ad aprile in Cameron. Argomenti rapimenti ong siria turchia farnesina ministero degli esteri federico motka federica mogherini padre paolo dall'oglio giovanni lo porto gianluca salviato giampaolo marta gianantonio allegri matteo renzi 
None Leggi i commenti I commenti dei lettori 
Atto intimidatorio al cimitero di Santa Maria dei Rotoli. Rubate le  batterie per l'alimentazione dei due escavatori - utilizzate per scavare le fosse nei campi d'inumazione -  e tagliate le gomme del carro funebre Mercedes di proprietà comunale. Stamani, all'apertura della struttura cimiteriale di Vergine Maria, la scoperta. "Si tratta dell'ennesimo atto di sabotaggio - dice a Repubblica il dirigente dell'ufficio Gestione impianti cimiteriali, Gabriele Marchese - mirato a rallentare le operazioni di sepoltura. Se esiste un'emergenza cimiteriale è perché c'è qualcuno che ha interesse a crearla, non consentendo lo svolgimento del servizio". E annuncia: " È già pronta la gara d'appalto per l'installazione delle telecamere di videosorveglianza" 
MODENA - L'effetto Renzi non basta a Gian Carlo Muzzarelli. Il candidato Pd a Modena non è riuscito a passare al primo turno, indebolito da primarie al veleno ed una forte concorrenza a sinistra (Adriana Querzè ha toccato il 7,1% dei consensi).    Finito lo spoglio delle 187 sezioni, Gian Carlo Muzzarelli, candidato del Pd sostenuto dal centrosinistra, non è infatti riuscito a raggiungere la metà più uno dei voti, fermandosi al 49,7%, a una manciata di voti dal risultato. Se la vedrà con Marco Bortolotti, candidato sindaco del Movimento 5 Stelle. Sarà la prima volta che a Modena si tiene un ballottaggio, mentre il centro sinistra nei capoluoghi dell'Emilia Romagna al voto ha vinto al primo turno a Reggio Emilia, Ferrara e Cesena.   Per Muzzarelli il vantaggio è molto largo: Bortolotti, infatti, si è fermato al 16,3%, un risultato comunque sufficiente per fargli guadagnare la seconda piazza, davanti al candidato di Forza Italia Giuseppe Pellacani che ha preso il 12,5%. Carlo Giovanardi, senatore Ncd, si è invece attestato sul 4%. Lite a sinistra . Decisiva è risultata Adriana Querzè, assessore uscente della giunta di centrosinistra, che si è presentata da sola alla guida di una lista civica e che ha raccolto il 7,1%. Suo è l'attacco a scrutinio temrinato: "Rispetto alle europee il Pd nelle elezioni amministrative perde in percentuale diversi punti. E non è mai successo che un candidato Pd non portasse valore aggiunto a livello locale, rispetto alla consultazione nazionale". La candidata con la lista 'Per me Modena ', conferma le difficoltà a sinistra: la situazione "è specchio di un conflitto tutto al nostro interno. Da due anni non rinnovo la tessera e anche se ho lavorato in modo serio all'interno della giunta ritengo che ci sia un vuoto da riempire e che sia possibile un cambio di passo". Scontro nel centrodestra: "Tutta colpa di Giovanardi". Del fatto che non sia il centro destra a sfidare il candidato sindaco del Pd a Modena , Giancarlo Muzzarelli "dobbiamo ringraziare solo il senatore Carlo Giovanardi". Così il candidato sindaco della coalizione di centrodestra, Giuseppe Pellacani, davanti al risultato che porta per la prima volta Modena al ballottaggio.    "I numeri parlano chiaro: il nostro 12,5% sommato al 4 di Carlo Giovanardi fa 16,5", spiega Pellacani, "e cioè quella percentuale che avrebbe permesso a noi di essere il secondo partito, visto che il Movimento 5 Stelle si ferma al 16,3". Amareggiato Pellacani si dice "certo che gli elettori di centrodestra non dimenticheranno il modo in cui il loro voto è andato sprecato". Argomenti provincia di modena gian carlo muzzarelli 
