
FIRENZE - Fra le grandi questioni umanitarie che colpiscono oggi l'Europa, due sono di stretta attualità: la risposta al crescente flusso di migranti che arrivano sulle coste del Sud Europa e le conseguenze di una crisi economica che ha creato dal 2008 ad aggi intere sacche di nuovi poveri. Di questo si parla nella 9° Conferenza Regionale Europea di Croce Rossa e Mezzaluna Rossa che quest'anno si svolge in Italia, a Firenze, proprio nel 150° anniversario della Croce Rossa Italiana . Dal 3 al 6 giugno 53 Società nazionali europee e centro-asiatiche della Croce Rossa e della Mezzaluna Rossa si confronteranno sul problema de "L'impatto umanitario della crisi economica in Europa e il ruolo della Croce Rossa nella risposta" attraverso 6 workshop che tratteranno temi come i flussi migratori, le nuove povertà, la disoccupazione, i giovani e gli over 50. [[ge:rep-locali:repubblica:87995823]] La cerimonia d'apertura. Mercoledì 4 giugno a partire dalle 9 si svolgerà la cerimonia di apertura a Palazzo Vecchio, che sarà preceduta dallo spettacolo degli Sbandieratori della Signoria di Firenze in piazza della Signoria. Alle 14 a Palazzo degli Affari ci sarà la sessione plenaria sulle "Conseguenze umanitarie della crisi economica", seguita dal primo workshop sui "Nuovi aspetti della migrazione" (alle 14,30). Giovedì 5 giugno a Palazzo degli Affari si inizierà alle 9 con la sessione plenaria su "La crisi come opportunità" e poi si terranno le sessioni dei workshop (alle 16 in programma quello su "L'impatto della crisi economica sulla capacità delle Società Nazionali). Venerdì 6 giugno a Palazzo degli Affari si avrà la sessione plenaria di chiusura dei lavori con la presentazione del documento finale. I nuovi poveri in Europa. In Europa, la Federazione Internazionale della Croce Rossa  ha riscontrato un significativo numero di nuovi poveri, persone che, pur lavorando, non riescono ad arrivare alla fine del mese e che devono affrontare il dilemma di "comprare da mangiare o pagare le bollette". Basti considerare che in 22 paesi della zona Europa sono 3.5 milioni le persone che ricevono aiuti alimentari dai programmi di assistenza della Croce Rossa e della Mezzaluna Rossa e questa cifra in 17 paesi è aumentata del 75 per cento in un anno (fonte rapporto Think Differently della Federazione della Croce Rossa). In Italia. La Croce Rossa Italiana opera su tutto il territorio nazionale in sostegno alle famiglie in difficoltà economica. Nel 2013 L'Associazione ha assistito, periodicamente, circa 800.000 individui sul territorio nazionale.  Questo dato, riportato nell'Annual Report 2013, rappresenta un incremento del 100 % sull'anno precedente. I volontari della Croce Rossa sono in totale circa 150 mila in Italia, organizzati in 660 comitati fra regionali, provinciali e locali. Gli aiuti coprono diversi campi e riguardano numerose tipologie di beni: distribuzione di alimenti innanzitutto ed in alcune zone fornitura di medicinali, visite specialistiche, supporti sanitari (pannoloni per anziani, materiale sanitario come stampelle, busti etc), prodotti per l'infanzia (latte in polvere ad esempio), occhiali protesi dentarie, materiale scolastico per bambini che frequentano la scuola dell'obbligo, pagamento delle utenze a chi non può più permetterselo (luce, gas etc). Chi si espone comprando casa. Per questo possiamo affermare, dal nostro punto di osservazione, che i nuovi poveri che si rivolgono alle sedi CRI per chiedere aiuto sono aumentati considerevolmente. Anche per il 2013 possiamo dire che, oltre agli anziani e alle persone senza fissa dimora, i nuovi poveri sono rappresentati da famiglie con bambini che si sono esposte comprando casa, che hanno un mutuo da pagare o che prima sostenevano un mutuo con due stipendi ed ora ne hanno solo uno. Operai innanzitutto, ma crescono gli impiegati, soprattutto del settore privato. Gente che spesso, una volta separatasi, ha difficoltà anche a trovare un tetto perché deve dare priorità al sostentamento della ex moglie e dei figli. Gli obiettivi dell'inclusione. Tra gli obiettivi di inclusione sociale ed assistenza la Croce Rossa Italiana sta realizzando un progetto per l'inserimento o il reinserimento nel ciclo lavorativo di persone che ne sono state espulse/escluse: alle persone assistite, ancora in età lavorativa, viene offerto di acquisire gratuitamente una formazione professionale alternativa a quella posseduta e più rispondente alle attuali esigenze di impiego, al fine di permettere un inserimento nel mondo del lavoro. I flussi migratori. Per quanto riguarda i flussi migratori, il Presidente della Croce Rossa Italiana e Vice Presidente della Federazione Internazionale della Croce Rossa e Mezzaluna Rossa Francesco Rocca sostiene la necessità di tornare a "gridare con forza l'urgenza di aprire un corridoio umanitario che da un lato permetta un accesso sicuro dal sud del Mediterraneo in Europa per tutte le persone che scappano dalla guerra e dalla fame, dall'altro che possa combattere nello stesso tempo i mercanti di uomini. E' sempre più urgente quindi un piano di accoglienza a livello europeo: l'Unione Europea non si può più sottrarre alle proprie responsabilità. E' scandaloso che si stringano con i paesi del Nord Africa accordi economici e non umanitari". Argomenti mezzaluna rossa croce rossa mezzaluna rossa 
BOLOGNA - Un boato in serata ha allarmato chi si trovava a passare nei dintorni della centralissima Strada Maggiore a Bologna, e nelle strade vicine. Il bancomat della Banca di S. Gemignano e S. Prospero è stato fatto saltare in aria poco prima delle 22.30. L'ingresso di questo istituto di credito affaccia su una piazza intitolata ai carabinieri (Piazzetta dei Carabinieri, appunto), vicino al Comando regionale dell'Arma. Ad un passo da via Begatto, proprio all'incrocio sull'arteria centrale davanti al Portico dei Servi. Non sono state trovate scritte o altri elementi che facciano pensare a un gesto dimostrativo. Le immagini delle telecamere sono al vaglio dei carabinieri, che hanno avviato le indagini. [[ge:rep-locali:rep-bologna:87997734]] Polizia e carabinieri sono subito intervenuti sul posto, sentendo i testimoni che sono certi di aver visto scappare su un motorino due individui, uno in sella e l'altro salito con in spalla quella che descrivono come una sacca. Pare che i due abbiano imboccato via Begatto, girato in via Quadri per poi sbucare in Piazza Aldrovandi. Non ci sono feriti ma solo spavento per il fortissimo scoppio. Sul posto sono intervenuti anche i Vigili del fuoco e il traffico è stato bloccato per circa un quarto d'ora. Non è certo la prima volta che a Bologna un bancomat viene preso d'assalto. Ma alcuni elementi, questa volta, sono diversi dal solito. A partire dall'orario, le 22.30. E il luogo. Non un poco affollato e frequentato sportello di periferia, ma una filiale che dà sulla piazzetta intitolata ai carabinieri, proprio vicino al Comando dell'Arma, in una zona centralissima della città. Dove, tra l'altro, non mancano telecamere di sorveglianza. Per questo gli inquirenti adesso dovranno capire se si è trattato di una tentata rapina o - circostanza che non è solo una suggestione visti gli elementi - un gesto dimostrativo. Argomenti bancomat bologna 
SASSARI –  C'è voluto un tempo supplementare e il solito Alessandro Gentile per consegnare all'EA7 Milano gara3 della semifinale play off. Milano espugna Sassari per 83-76, il Banco di Sardegna esce dal campo col rimpianto di aver tirato con le percentuali peggiori della stagione, ma si consola con la consapevolezza di poter giocare alla pari con l'avversario più forte. Difese intense e concentrazione al top per un avvio non molto spettacolare ma estremamente equilibrato. Milano cerca di attirare Sassari verso l'area colorata per cercare di sfruttare la superiorità fisica e aprire il campo, ottenendo così l'allungo del +7 al 7': 19-12 per gli ospiti. Il cambio in regia tra Marques Green e Travis Diener non sortisce gli effetti sperati, dopo 10' Milano conduce 24-15. Con due bombe di Gentile e Langford l'EA7 doppia il Banco alla ripresa dei giochi: 30-15. La reazione di Sassari è affidata al quintetto piccolo e alla doppia regia di Green e Diener. Devecchi esce dalla panchina, infila due triple consecutive grazie alle quali ispira un parziale di 12-0. L'Armani riprende a segnare, il Banco c'è ma pasticcia molto in attacco. Si va al riposo sul 41-32 per Milano. Anche il terzo quarto si apre con due triple di Milano che ricacciano Sassari a -15: 47-32. Le percentuali del Banco dal perimetro sono pessime. Sassari, nonostante la difesa, resta lontana. Moss e Gentile annullano i cugini Diener, ma dalla panchina non arriva la risposta che Sacchetti sperava. Ora Gara3 si trasforma in una partita a scacchi, Milano è più lucida e a 10' dalla fine comanda per 60-48. Per 4' Milano non segna, ma Sassari registra la sua peggiore giornata al tiro e risale con difficoltà. I padroni di casa ci mettono il cuore e arrivano sino a -3: 62-59 per Milano al 36'. La tripla di Caleb Green fissa il punteggio sul 65-65 a 3' e 12" dalla fine: la partita è ufficialmente riaperta. Finale da brividi, Omar Thomas dalla lunetta pareggia a un secondo dalla fine: 69-69, si va all'overtime. Il primo vantaggio di Sassari dopo un'eternità arriva dopo due minuti del primo tempo supplementare: 73-71. La difesa di Milano è velenosissima, questo consente agli ospiti di attaccare con più facilità e riportarsi avanti sul 77-74. Sassari non molla, ma a mezzo minuto dalla fine la bomba di Gentile, ancora determinante, vuol dire +4 Milano: 80-76. La partita finisce praticamente lì. Milano vince 83-76 B ANCO DI SARDEGNA SASSARI-EA7 EMPORIO ARMANI MILANO 76-83 (15-24, 32-41, 48-60, 69-69) BANCO DI SARDEGNA SASSARI : M. Green 2, C. Green 18, Devecchi 6, Chessa ne, Gordon 7, T. Diener 5, Sacchetti 2, D. Diener 17, Vanuzzo, Eze 6, Tessitori ne, Thomas 13. Allenatore: Sacchetti EA7 EMPORIO ARMANI MILANO : Gentile 25, Cerella 2, Melli 11, Hackett 2, Kangur 7, Langford 16, Samuels 16, Toure’ ne, Wallace, Laeall ne, Moss 3, Jerrells 1. Allenatore: Banchi. ARBITRI : Begnis, Mattioli, Bartoli. NOTE : Tiri liberi: Banco di Sardegna 17/23, Emporio Armani 22/26; Usciti per cinque falli: M. Green, Melli, Moss. Argomenti basket olimpia milano basket play off 2014 sassari basket Leggi i commenti I commenti dei lettori 
None Leggi i commenti I commenti dei lettori 
In millesettecento si erano fatti le due ore di macchina che separano Spezia e Modena. Una marea di tifosi a valicare l'Appennino, più tutta La Spezia a soffrire davanti alla televisione. Non è bastato, al "Braglia" gli aquilotti non ce l'hanno fatta. Ha vinto il Modena 1-0, in una sfida comunque combattuta. Saranno gli emiliani a sfidare il Cesena in semifinale. Il sogno serie A del patron Volpi finisce qui. Toccherà riprovarci l'anno prossimo. Lo Spezia conosceva il suo destino: non poteva far altro che vincere. Un solo risultato a disposizione, aggrappare l'ultimo posto utile per gli spareggi non poteva non avere i suoi svantaggi. E infatti, dopo una prima ventina di minuti in apnea (diagonale di Babacar deviato da Leali), gli uomini di Devis Mangia sono venuti fuori. Con personalità e freschezza atletica. Hanno protestato per due episodi dubbi su Ferrari in area del Modena, e almeno uno era rigore. Soprattutto, hanno avuto la grande occasione con Bellomo, che a tu per tu con Pinsoglio ha cercato l'angolo difficile e ha trovato la respinta del portiere gialloblù. Dopo l'intervallo, ancora un calo, il rischio di andare sotto quando Granoche da ottima posizione ha sparato alto. Ma il gol è arrivato pochi minuti dopo, grazie a un giocatore che non doveva nemmeno essere in campo. Con il temutissimo Babacar acciaccato, l'allenatore del Modena Novellino ha sostituito il senegalese con Signori (in comproprietà con la Samp). E subito l'inserimento del centrocampista è stato letale per lo Spezia: errore di Madonna, che ha tenuto in gioco l'avversario e poi in pratica gli ha passato il pallone. Un rigore in movimento, una mazzata devastante. Mangia ha provato a raddrizzare la partita buttando dentro un attaccante, Ebagua, al posto di un esterno, Carrozza. Dentro tutte le bocche da fuoco, Bellomo dietro la coppia Ferrari-Ebagua. E di nuovo gli aquilotti hanno trovato le energie per assaltare la difesa del Modena. Ma solo con i nervi, stavolta, e con la consapevolezza che ormai non c'era più nulla da perdere. Rischiando, quindi, di prendere il 2-0 in contropiede. L'arbitraggio di Nasca, oltre agli episodi dubbi in area, non ha certo favorito lo Spezia.  Che comunque nel finale qualche pericolo l'ha creato, soprattutto con Ebagua, entrato in campo con la voglia di spaccare il mondo. Niente da fare. Il sogno è finito. Argomenti spezia provincia di modena devis mangia 
None Leggi i commenti I commenti dei lettori 
