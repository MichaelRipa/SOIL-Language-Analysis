MARSIGLIA - Il Marsiglia di Bielsa non si arrende mai. Sotto di un gol con il Bordeaux dopo un'ora di gioco con il primato ceduto al Psg, l'Olimpique rimonta con Lemina, il solito Gignac e Batshuayi e si riporta al comando della Ligue 1 con 31 punti. Le altre gare. Pareggio a reti bianche tra Nantes e Saint Etienne. Con un gol per tempo il Montpellier regola il Tolosa e si avvicina alla zona europea. Vantaggio di Mournier al 37', 2-0 di Camara a tre minuti dalla fine. RISULTATI 14^ GIORNATA VENERDI' Metz          - Paris Saint Germain     2-3 SABATO Bastia        - Lione                   0-0 Guingamp      - Rennes                  0-1 Lorient       - Lens                    1-0 Monaco        - Caen                    2-2 Nizza         - Reims                   0-0 Lille         - Evian               rinviata al 7/1 DOMENICA Nantes        - Saint Etienne           0-0 Montpellier   - Tolosa                  2-0 Marsiglia     - Bordeaux              ore 21 Argomenti calcio francese ligue 1 Leggi i commenti I commenti dei lettori 
Un derby mai visto. Il livello offerto da Milan e Inter è stato basso come non si vedeva da tanto tempo. Fa male al calcio italiano e fa male anche a società che hanno conosciuto grandi vittorie. Rispetto a quello che abbiamo visto stasera, difficile da credere al passato di trionfi in Italia ed Europa. Il Milan ha giocato da provinciale vera, nonostante i proclami di Berlusconi. Senza soldi del resto non si va da nessuna parte, ha fatto anche bene a smettere di investire, ma l'impoverimento tecnico è evidente. Essien, Torres, Muntari, non è gente all'altezza del Milan e Inzaghi è stato intelligente a capire che non era possibile giocare da grande. Il tecnico è stato bravo, infatti sta facendo un campionato dignitoso, peraltro in linea con gli ultimi. Dell'Inter la prima cosa che non ho capito perchè un indonesiano viene in Italia a comprare una grande squadra e dice che non ha soldi da investire. Ma allora compra il Parma o la Spal. Non ha senso comprare l'Inter. Poi si riparte da un allenatore, prima Mazzarri, ora Mancini. Ma se non gli compri i giocatori? Ancora non si può comunque giudicare Mancini, che però ha detto quello che doveva dire, cioè che è abituato a vincere. Ha vinto in precedenza in Italia, si è ripetuto in Inghilterra, bisognerà vedere se sarà messo nelle condozioni di farlo nell'Inter. Visto il derby, è evidentissima la differenza con la Juve. La capolista ha giocato a un livello qualitativo pazzesco contro la Lazio, una squadra che sa giocare bene al calcio. Ha un allenatore bravissimo nel gestire i giocatori, li ha convinti che sono ancora capaci di vincere. La Juve ha una intensità di gioco che ad esempio non ha il Napoli nonostante la grande qualità. Le grandi vittorie non si raggiungono senza portare a casa le partite facili e il Napoli di queste ne sbaglia troppe. La Roma a Bergamo non ha giocato bene, ma ha vinto con la qualità. E' stata fortunata, vero, ma la squadra di Garcia deve convivere con troppi infortuni. Speriamo torni a produrre il calcio spettacolare che conosciamo, in modo da assistere ad un grande duello per lo scudetto. Argomenti visti dall'ala 
Difficile fare una classifica precisa, perché sarebbe stato necessario averli visti tutti, con attenzione e cura. Ma il derby di Milano, quello che è andato in scena in questa serata di novembre, può di diritto essere iscritto al più brutto, o tra i più brutti, degli ultimi cinquant'anni. Ci perdoneranno Fabio Caressa e Beppe Bergomi, che si sono sforzati di raccontare una partita improbabile con termini di grande ammirazione e complimenti ai protagonisti (Bergomi non ha risparmiato termini come fantastico e straordinario...) ma la sfida tra Milan e Inter è stata di una povertà tecnica, questa sì, straordinaria. E' finita con un pareggio che non accontenta nessuno o forse accontenta tutti, perché l'importante, in una situazione del genere, era soprattutto non perdere. Non perdere per continuare in un campionato che vede Milan e Inter assolutamente comprimarie, lontanissime dalle prime due, lontanissime da una idea di squadra che non esiste, di cui non c'è assolutamente traccia. Ecco, quello che manca al campionato italiano, al di là della pochezza tecnica generale, è proprio il contributo di Milano, che sta vivendo un momento di buio calcistico senza precedenti. Ci sono stati momenti in cui l'Inter andava forte e il Milan magari annaspava. Ci sono stati momenti in cui, al contrario, era il Milan a dettare legge e l'Inter stentava. Adesso no. Sia Inter che Milan soffrono di un momento di grande difficoltà, ed è un peccato, un motivo di grande dispiacere, di amarezza, per tutti quelli che amano il calcio e sanno quanto sia stato sempre importante l'apporto di Milano. Il lavoro è lungo, non è facile, perché - diciamolo chiaramente  trequarti dei protagonisti in campo in questo derby avrebbe faticato nel passato a giocare in squadre di seconda fascia, di quelle che lottano dalla metà classifica in giù. Molti di questi giocatori sono oggi titolari nell'Inter e nel Milan. Già, nell'Inter e nel Milan e lo diciamo con l'ammirazione che meritano due club così importanti. Insomma, la crisi delle due squadre milanesi è oggi l'immagine plastica della crisi del calcio italiano. E partite come quelle che sono andate in onda a San Siro non hanno nulla con la tradizione, la nobiltà, di due squadre così. Di quelle squadre, di quel ricordo, c'era soltanto il pubblico. I tifosi di Milan e Inter. Che meritano molto, ma molto, ma molto di più. Argomenti tackle 
MILANO – "Sono soddisfatto". Roberto Mancini si accontenta del pari nel derby. Soprattutto per come è arrivato: "Sono felice per come si è comportata la squadra. I derby sono sempre partite difficili. E per di più oggi la gara si è subito complicata. Abbiamo cambiato modulo, con soli cinque giorni di lavoro, e i miei giovatori si sono mossi bene. E' stato un esordio. Ci vuole tempo: non si può cambiare tutto in cinque giorni. Comunque, anche se non siamo al meglio, dobbiamo giocare per vincere sempre". PECCATO AVER FALLITO L'1-0  - Mancini non ha nulla da rimproverare ai suoi: "Gli errori? Erano pensabili e possibili: ci possono stare. La prima cosa da migliorare è senz'altro quella di mettere la palla dentro quando capitano occasioni ghiotte. Se avessimo sbloccato subito il risultato il match sarebbe stato certamente diverso", sottolinea ripensando alla ghiotta occasione sciupata sullo 0-0 da Icardi. DOBBIAMO MIGLIORARE ALCUNI MOVIMENTI  - Il tecnico nerazzurro, però, ha già dato dimostrazione di avere le idee chiare. "Alcuni uomini devono ritrovare la forma migliore. In più in molti devono capire ancora i movimenti, sia per la fase offensiva che per quella difensiva. Dopo un anno e mezzo con certi movimenti è chiaro che ci vuole un po' di tempo per tornare a una difesa a quattro". [[ge:rep-locali:repubblica:101255535]] KOVACIC DEVE CRESCERE, BENE GUARIN -  Ultime parole sulle prestazioni di Kovacic e Guarin: "Kovacic è un giocatore giovane. Anche lui deve passare da situazioni difficili e da errori al fine di migliorare e di capire tante cose. Ha grandi qualità ma ci vuole tempo. Di Guarin sono contento per come ha giocato. Quella di mezzala destra è il suo ruolo: può fare molto bene. La classifica? La vedremo a gennaio". OBI: "CON MANCINI PIU' SOLUZIONI DI GIOCO" - "Se mi avessero detto che avrei segnato nel derby, non ci avrei nemmeno creduto". Joel Obi è soddisfatto per la prestazione sua e dell'Inter. "E' andata bene - spiega a Sky il 23enne centrocampista nigeriano, autore della rete del definitivo pareggio - Sono contento per il mio primo vero gol in campionato, ci tenevamo a vincere ma alla fine è arrivato il pareggio e va bene così". Per Obi non è stata una sorpresa la maglia da titolare in mezzo al campo: "Era da due giorni che il mister mi provava, quindi pensavo di giocare dall'inizio". E, a proposito di Mancini, Obi sottolinea che "con lui abbiamo più possibilità di giocare, più soluzioni, e per noi centrocampisti sarà un grande vantaggio. Ma questa non è una critica a Mazzarri: con lui abbiamo lavorato bene, cercando di fare quello che ci chiedeva". Argomenti inter serie a roberto mancini Leggi i commenti I commenti dei lettori 
None Leggi i commenti I commenti dei lettori 
ROMA - Se il primo test, come si è ripetuto per settimane, è stato quello sull'affluenza, il risultato più chiaro di così non sarebbe potuto essere. A vincere le elezioni regionali di questo 23 novembre è stata, sia in Emilia Romagna che in Calabria, l'astensione. L'affluenza è crollata come mai si era visto. Soprattutto in Emilia Romagna il dato è clamoroso : 37,7% contro il 68,1 delle elezioni precedenti e contro il 70% delle europee. Trenta punti percentuali in meno. In Calabria è andata un po' meglio, ma solo perché si partiva da un dato più basso: hanno votato il 43,8% degli aventi diritto, contro il 59 del 2010 (ma in linea con il 45,8% delle europee). Il calo rispetto a quattro anni fa è poco più del 15%, ma il dato è comunque lontano dal 50%: hanno votato meno di un elettore su due. SPECIALE ELEZIONI: VINCONO BONACINI IN EMILIA ROMAGNA e OLIVERIO IN CALABRIA Il rischio 'disaffezione', l'incubo astensione, il non-voto come voto. Si è avverato tutto. Le elezioni regionali di oggi interessavano due territori lontani e  diversi tra loro: l'Emilia Romagna e la Calabria. In entrambi i casi, però, i cittadini sono stati chiamati a tornare alle urne con una tempistica anticipata rispetto alla  scadenza naturale dei mandati per lo scioglimento della giunta. A Bologna è andato a votare anche Romano Prodi con la moglie Flavia Franzoni. Dopo aver depositato la scheda, il Professore ha fatto il suo appello al voto: "E' un filo che ci lega alla democrazia. Si può essere scontenti o delusi, ma se si rinuncia a votare si rinuncia a qualcosa di importante. Salvo casi straordinari, il voto è uno strumento efficace di democrazia". Qualche ora più tardi, tuttavia, l'ex premier è tornato a dire: "Se si andrà su una percentuale al di sotto del 50%, sarà un dato preoccupante che segnala malessere". Comunque, secondo Prodi, "la caduta dei votanti era abbastanza prevista". E alla domanda su quanto hanno pesato le inchieste giudiziarie sulle 'spese pazze' , ha risposto "non lo so". [[ge:rep-locali:repubblica:101263115]] Intanto su Twitter il segretario della Lega Nord, Matteo Salvini , 'cinguetta' nel bel mezzo della giornata elettorale invitando gli "amici emiliani e romagnoli" ad andare a votare e a sostenere il candidato del Carroccio. VIDEO / Boschi: "Regionali non sono test per governo" Ma a definire "disarmanti" i dati dell'affluenza è il deputato dem Pippo Civati , che sul suo blog scrive: "Da domani forse sarà più chiaro che la governabilità come unica stella - senza rappresentanza - è non solo un problema, ma un vero e proprio pericolo. La sera delle elezioni sapremo chi ha vinto, forse. Ma sapremo anche che avrà perso la democrazia, se andiamo avanti così". Argomenti elezioni regionali 2014 emilia romagna calabria inchiesta spese pazze primarie pd lega alan fabbri stefano bonaccini pippo civati mario oliverio matteo salvini Leggi i commenti I commenti dei lettori 
MILANO – "Peccato, ho sperato di vincere". E' amareggiato Pippo Inzaghi per aver mancato l'appuntamento con la vittoria nel primo derby da allenatore. "Dispiace perche', quando sei in vantaggio, speri sempre di portare a casa i tre punti. Pero', non posso rimproverare nulla alla squadra: ha fatto quello che poteva. Anche l'Inter ha fatto una buona partita", dice. L'ERRORE DI EL SHAARAWY? NE HO COMMESSI TANTI ANCHE IO  - Inzaghi giustifica El Shaarawy per il clamoroso errore commesso sull'1-1. "Ci teneva a segnare, ma può capitare di sbagliare, anch'io sono incappato in simili errori. Lo spirito e la voglia della squadra ci sono, ma dobbiamo crescere ancora. Era un derby fra due squadre in ricostruzione, che procedono fra alti e bassi, ma ci provano. Il Milan ha dato tutto, c'è un po' di rammarico, vedremo di prenderci i tre punti domenica, visto che giochiamo di nuovo a San Siro. Prima di arrivare a certi livelli, bisogna recuperare tutti. Con la rosa che abbiamo si può essere competitivi. Dobbiamo andare avanti, ritrovare la vittoria". TORRES TORNERA' PRESTO AL GOL  - Il tecnico rossonero ha buone parole anche per Torres, apparso decisamente sottotono: "Si è dato da fare, era una partita complicata, ho il dovere di credere in lui. Stasera abbiamo giocato con quattro attaccanti e la difesa li ha supportati bene. Penso che Torres tornerà presto al gol, me lo auguro, perché abbiamo bisogno dei suoi gol". GALLIANI: ABBIAMO AVUTO LE OCCASIONI PIU' LIMPIDE  - Adriano Galliani fa sapere che Silvio Berlusconi è rimasto "abbastanza soddisfatto" dal risultato. Poi, però, recrimina: "Abbiamo avuto una grande occasione con la traversa di El Shaarawy e poi, a 30″ dalla fine, ero già in piedi per il tiro di Poli. Avevo visto la palla dentro, ma l'hanno deviata. Se avesse calciato di sinistro era gol sicuro... La nostra è stata una buona partita e anche l'Inter ha giocato bene. E' stata una sfida equilibrata, ma noi abbiamo avuto le occasioni più limpide. Peccato". L'ad rossonero guarda comunque "il bicchiere mezzo pieno: guardiamo con fiducia al futuro. Questo modulo, il 4-2-4, ci darà molte soddisfazioni". Argomenti milan ac serie a filippo inzaghi Leggi i commenti I commenti dei lettori 
ROMA - Dopo 10 anni il derby in casa rossonera termina in parità e lascia con l'amaro in bocca sia il Milan che l'Inter. Gli uomini di Inzaghi per aver fallito l'occasione di rimettere un piede in zona Europa, i nerazzurri per non essere riusciti a togliersi la soddisfazione di scavalcare i cugini in classifica. Il punto alla fine accontenta solo Mancini che almeno bagna il suo ritorno sulla panchina dell'Inter con un risultato positivo che serve, se non altro, a restituire fiducia a un gruppo ancora alla ricerca di una precisa identità. INZAGHI, TANTE RECRIMINAZIONI - Inzaghi, invece, può recriminare. La squadra non ha saputo gestire nel migliore dei modi il vantaggio, ottenuto al 23' con Menez. Non ha infierito, si è chiusa troppo, ha incassato l'inevitabile pari e, subito dopo, ha fallito con El Shaarawy una clamorosa occasione per riportarsi in vantaggio. Un peccato davvero in una giornata in cui sia Napoli che Samp e Lazio hanno lasciato punti per strada. La rinuncia al 4-3-3, con cui i rossoneri si sono decisamente sentiti a più agio nel finale dopo l'innesto di Honda, resta un mistero a cui lo stesso tecnico dovrà dare una spiegazione. MANCINI, BUONA LA PRIMA - Mancini, invece, si può ritenere soddisfatto. Soprattutto per la personalità che ha mostrato la squadra. Ai suoi il neo-tecnico nerazzurro aveva chiesto gestione della palla senza paura e pressione alta. E' stato accontentato. L'Inter ha giocato sicuramente meglio ai centrocampo del Milan anche se ancora manca fluidità della manovra e varietà di soluzioni negli ultimi 20 mt. Ma con il tempo, sotto questo profilo, la squadra non potrà che migliorare. [[ge:rep-locali:repubblica:101255535]] INTER CON IL 4-3-3 - Mancini ha deciso di ridisegnare completamente l'Inter passando dall'arroccato 3-5-2 di Mazzarri ad un 4-3-3 decisamente più propositivo. Ha messo Kovacic in attacco sulla sinistra a completare il tridente con Palacio ed Icardi, ha affidato le chiavi della regia a Kuzmanovic e ha rilanciato ai suo fianchi Guarin ed Obi, arretrando sulla linea di difensori Nagatomo ed Obi. UN INZAGHI PRUDENTE - Inzaghi, non sapendo che squadra si sarebbe trovato di fronte, ha deciso di giocarsela con maggior prudenza del solito, optando per un inedito 4-4-1-1 con Bonaventura e El Shaarawy sugli esterni e Menez a sostegno di Torres. Dietro, vista l'indisponibilità di Abate, Bonera ed Alex ha inventato Rami terzino destro e ha spostato De Sciglio a sinistra, riproponendo Zapata nel ruolo di centrale. ICARDI FALLISCE LO 0-1 - Il Milan ha lasciato l'iniziativa agli avversari e ha rischiato grosso: all'8' Muntari ha perso banalmente palla sulla propria trequarti servendo inavvertitamente Icardi che, solo davanti a Lopez, non ha trovato di meglio che calciare addosso al portiere rossonero. L'Inter ha insistito ma è riuscita a rendersi pericolosa solo in un'altra circostanza, con un sinistro da fuori di Guarin che ha trovato pronto alla risposta a terra Lopez. MENEZ "VENDICA" IL GOL DI BECCALOSSI - Col passare dei minuti il Milan ha preso le misure ai rivali e alla prima vera azione è passato: Essien, tra i più produttivi, ha lanciato sulla sinistra El Shaarawy che con un bel cross di prima di sinistro ha smarcato Menez, impeccabile nell'imitare il primo gol di Beccalossi nel derby di 35 anni fa. OBI PAREGGIA I CONTI - L'Inter ha reagito istallandosi nella trequarti avversaria ma ha sbattuto contro il muro rossonero. Il Milan si è difeso con ordine ma è mancato in ripartenza. Solo con Bonaventura, in avvio di ripresa, è andato vicino al raddoppio. Troppo poco per spaventare l'Inter che, a poco a poco, ha insistito con sempre maggior veemenza e, dopo aver impegnato Lopez con un diagonale di Kuzmanovic, ha pareggiato: l'1-1 lo ha firmato al 61' Obi bravo a trovare lo spiraglio giusto con un preciso sinistro dal limite riprendendo una corta respinta di Zapata su cross dalla destra di Nagatomo. TRAVERSA DI EL SHAARAWY... - Inzaghi si è deciso a togliere uno spento Torres inserendo Honda e il Milan, tornato al 4-3-3 con Menez finto 'nueve', ha di nuovo sfiorato per due volte il vantaggio: prima con una clamorosa traversa a portiere battuto di El Shaarawy, lanciato solo davanti al portiere, e poi con un sinistro dal limite dello stesso giapponese. ... INCROCIO DEI PALI DI ICARDI - L'Inter non è rimasta a guardare e, con l'inserimento di Hernanes al posto di Obi, ha sfiorato il colpaccio con una bella girata di Icardi su un cross di Guarin che ha scheggiato l'incrocio. Alla fine, dunque, un pari giusto. Ma ora è il caso che sia Milan che Inter si rimettano a correre. La Champions, d'altronde, non aspetta. MILAN-INTER 1-1 (1-0) Milan (4-2-3-1): Diego Lopez 6.5, Rami 6.5, Zapata 6, Mexes 6.5, De Sciglio 6.5, Bonaventura 6.5, Essien 6.5, Muntari 5.5 (31′ st Poli sv), El Shaarawy 6.5, Menez 7, Torres 5.5 (28′ st Honda sv). (32 Abbiati, 1 Agazzi, 14 Albertazzi, 27 Armero, 81 Zaccardo, 18 Montolivo, 8 Saponara, 21 Van Ginkel, 19 Niang, 11 Pazzini). All.: F. Inzaghi. Inter (4-3-3): Handanovic 6, Nagatomo 7, Ranocchia 6, Juan Jesus 6.5, Dodò 6; Guarin 6.5, Kuzmanovic 6, Obi 7 (27′ st Hernanes sv), Kovacic 6 (49′ st M'Vila sv), Palacio 6, Icardi 5.5 (44′ st Osvaldo sv). (30 Carrizo, 46 Berni, 6 Andreolli, 14 Campagnaro, 15 Vidic, 33 D'Ambrosio, 54 Donkor, 44 Khrin, 97 Bonazzoli). All.: Mancini. Arbitro : Guida 5.5. Reti : nel pt 23′ Menez; nel st 16′ Obi. Recupero : 1′ e 4′. Angoli : 9 a 4 per il Milan. Ammoniti : nel pt 28′ Mexes, 32′ Obi, 21′ Bonaventura, 24′ Juan Jesus per gioco non regolamentare. Spettatori : 79.173 Argomenti inter serie a milan ac Leggi i commenti I commenti dei lettori 
None Leggi i commenti I commenti dei lettori 
