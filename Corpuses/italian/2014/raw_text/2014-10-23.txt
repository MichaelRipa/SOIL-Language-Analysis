TORINO – La serata perfetta. E’ quella che vive il Torino, che come da copione supera l’Hjk Helsinki (2-0) allo stadio Olimpico vedendo finalmente sbloccarsi Amauri, a segno per la prima volta in maglia granata. E le notizie che arrivano da Bruges, con il pareggio per 1-1 fra i belgi e il Copenaghen, regalano anche alla formazione di Giampiero Ventura il primato solitario nel gruppo B di Europa League dopo tre gare. Se Darmian e compagni sapranno ripetersi fra due settimane in Finlandia, allora il passaggio del turno sarà davvero ipotecato. HELSINKI SULLA DIFENSIVA, MONOLOGO GRANATA ALL’OLIMPICO – Con un avversario votato solo alla copertura, spesso con dieci uomini dietro la linea della palla (anche se campione di Finlandia…), la partita è un monologo dei padroni di casa, subito determinati alla ricerca del gol. Come annunciato alla vigilia, l’esperto allenatore ligure opta per un intelligente turn over, lasciando in panchina Quagliarella e affidandosi in avanti al duo Amauri-Martinez, mentre in difesa concede un po’ di riposo a Moretti, Bovo e Glik, dando fiducia a Maksimovic, Jannson e Silva, che non tradiscono. Passano appena 85 secondi e sul lancio di Maksimovic è proprio Martinez ad avere sul destro il pallone del vantaggio, ben ribattuto da Doblas. Il Toro preme sull’acceleratore e al quarto d’ora nasce la seconda palla gol del match, con Darmian che spinge a destra e crossa, a botta sicura Molinaro spedisce alto. [[ge:rep-locali:repubblica:98867402]] TRAVERSA DI VIVES, MOLINARO SBLOCCA IL MATCH – E’ la traversa invece a negare il gol al destro di Vives da trenta metri, mentre la bandierina di un assistente strozza la gioia ad Amauri, annullando ingiustamente l’1-0. Ma basta attendere poco perché il risultato si sblocchi: ancora Darmian affonda a destra a di precisione pesca Molinaro che stavolta al volo di destro al 35′ buca Doblas e porta in vantaggio i padroni di casa. Nella ripresa, con il portiere Doblas rimasto negli spogliatoi per un problema alla spalla, l’Hjk si rende pericoloso su punizione velenosa di Lod su cui Padelli si fa trovare pronto alla deviazione in angolo. CHIUDE I GIOCHI AMAURI, CON IL SUO PRIMO GOL IN MAGLIA TORO – A scacciare la paura ci pensa prima del quarto d’ora Amauri, con un diagonale di destro, potente e preciso, a firmare la prima rete in maglia granata dell’italo-brasiliano. Gara chiusa, nell’ottica della gestione delle energie Ventura dà spazio per uno scampolo a Quagliarella, Nocerino e Barreto (solo un brivido nel finale, decisivo Silva nell’anticipare Sorsa), tre punti nel cassetto e primato nel Gruppo B consolidato. Gli applausi convinti del popolo granata sono meritati. TORINO – HJK HELSINKI 2-0 (1-0) TORINO (3-5-2): Padelli 6.5; Maksimovic 6.5, Jannson 6.5, Silva 6; Darmian 6.5, Benassi 6 (26’ st Nocerino 6), Vives 6.5, El Kaddouri 6.5, Molinaro 6.5; Amauri 7 (22’ st Quagliarella 6), Martinez 6 (31’ st Barreto sv). (1 Gillet, 5 Bovo, 25 Glik, 28 Sanchez Mino). All.: Ventura 6.5. HELSINKI (4-5-1) : Doblas 6.5 (1’ st Eriksson 5.5); Sorsa 5, Heikkinen 5.5, Baah 5.5, Lampi 5; Savage 5.5, Tainio 5 (31’ st Vayrynen sv), Lod 6, Annan 5.5, Zeneli 5 (22’ st Alho 5.5); Kandji 5. (5 Heikkila, 16 Moren, 24 Perovuo, Bance 30). All.: Lehkosuo 5. ARBITRO: Klossner (Svizzera) 6. RETI: nel pt 35’ Molinaro (T); nel st 13’ Amauri (T). AMMONITI: Annan (H), Quagliarella (T) e Kandji (H) per gioco falloso; Savage (H) per proteste. ANGOLI: 4-2 per il Torino. RECUPERO: pt 2’, st 2’ SPETTATORI: 16mila circa. Argomenti torino fc europa league Leggi i commenti I commenti dei lettori 
MILANO - Walter Mazzarri continua sulla strada del “no-comment” anche dopo il passo indietro di Massimo Moratti , che ha lasciato la carica di presidenza onorario. Secondo alcuni, lo scambio di battute tra i due dopo Inter-Napoli (“finisce nei guai se non porta i risultati”, aveva detto l’ex presidente, “non ho tempo di pensare a cio’ che ha detto, quindi neppure a disperdere energie per rispondergli”, la risposta piccata del mister) sarebbe alla base della decisione di Moratti. Ma il tecnico nerazzurro sorvola: ‘”Ha parlato il presidente, sono cose societarie. Non ci metto bocca, devo pensare alla squadra”. ”HO FATTO DISCORSI GENERICI” - Prima di parlare del pareggio 0-0 contro il Saint-Etienne , Mazzarri però torna sulle frasi dette nella conferenza stampa della vigilia, precisando: “Io e la squadra dobbiamo solo pensare alle partite, anche ieri ho detto questo, non ho detto nulla di specifico a nessuno anche ieri – ribadisce ai microfoni di Mediaset Premium – Al massimo ho fatto discorsi generici”. Il pari contro i francesi è buono per la classifica, ma la prestazione non è stata emozionante: “Siamo in emergenza totale e giocando ogni tre giorni non siamo stati brillanti come nella partita precedente. Come eravamo oggi ci accontentiamo e poi siamo contenti di aver consolidato la nostra posizione in classifica in Europa League”, si giustifica Mazzarri, prima di concludere: “Certo sarebbe stato meglio vincere e mi sarebbe piaciuto fare calcio champagne, ma ne vedo pochi in giro che fanno questo calcio”. [[ge:rep-locali:repubblica:98867176]] CARRIZO: ”CONTENTO DI NON AVER SUBITO GOL” - Tra i migliori in casa Inter, sicuramente Juan Pablo Carrizo, autore di due belle parate che hanno contribuito a lasciare la porta nerazzurra ancora inviolata in Europa: “Sono contento perche’ ho fatto il mio lavoro e sono riuscito a non subire gol. Ringrazio il mister che mi fa giocare in Coppa. Ci sto mettendo del mio sia a supportare Handanovic che a farmi trovare pronto quando il mister mi fa giocare”. Sull’addio di Moratti: “La notizia non ha influito sulla prestazione - replica il portiere argentino -. Sono cose che appartengono alla società, noi pensiamo solo a fare bene sul campo. Queste cose le lasciamo a loro”. Argomenti inter europa league walter mazzarri Leggi i commenti I commenti dei lettori 
Nella notte del Toro, che si inerpica da solo in vetta alla classifica del girone di Europa League, c'è un sorriso speciale. E' quello di Amauri che dopo cinquanta giorni di attesa ritrova la via della rete: "Finalmente mi sono sbloccato, ma il gol ormai era nell'aria già domenica, l'avevo sfiorato due o tre volte contro l'Udinese" dice l'attaccante granata che non segnava dall'ultima giornata dello scorso campionato, doppietta al Livorno con la maglia del Parma. "La dedica? Tutta per la curva Maratona, l'avevo detto che il primo gol sarebbe stato tutto per loro  -  risponde Amauri che poi scruta l'orizzonte -. Qui colgo una gran voglia di far bene e di stupire ancora: lo scorso anno il Toro ha fatto bene, adesso vogliamo fare ancora meglio. E la strada è quella giusta". Concorda con l'attaccante brasiliano anche Giampiero Ventura: "Abbiamo giocato con logica e raziocinio, facendo ciò che ci eravamo prefissi e cercando di non spendere troppe energie  -  dice il tecnico granata che poi commenta anche la classifica -. La vittoria è meritata, i tre punti sono preziosi ma il girone resta ancora aperto: ci sono ancora tre partite da giocare e dunque non è finita qui, anche se siamo in testa da soli. Lo spirito è stato quello giusto, il risultato positivo, possiamo soltanto essere soddisfatti". Ventura poi guarda anche al recente passato: "Rispetto ad un mese è la conferma che serviva un po' di pazienza  -  risponde l'allenatore ligure -. La partita di stasera ribadisce che questo Toro può fare molto bene: la squadra ha voglia di mettersi in discussione e di progredire e i risultati si vedono. Amauri? Contento del gol, così si è tolto un peso, che però non era un peso per me. E' un giocatore che ha voglia di mettersi in discussione e potrà togliersi più di una discussione. E poi sono contento del rientro di Barreto, dopo due mesi che per lui sono stati infernali". Sul fronte finlandese arrivano soltanto complimenti: "Per fare punti contro il Torino serviva la serata perfetta - commenta l'allenatore dell'Helsinki Mika Lehkosuo -. Finora i granata hanno dimostrato con i fatti di essere la squadra più forte del girone". 
TORINO – Ha tanti motivi per sorridere Giampiero Ventura, non tanto e non solo per il successo che proietta il Torino in beata solitudine sulla prima poltrona del girone B. “Volevamo fare risultato e lo abbiamo fatto con raziocinio. Abbiamo giocato con logica, cercando di fare quello che volevamo e cercando di spendere meno energie possibili. Vittoria meritata, ma il girone e’ ancora aperto”, le parole del tecnico granata dopo il 2-0 con cui i suoi uomini si sono sbarazzati del fanalino di coda Hjk Helsinki. VENTURA: “PER NOI EUROPA LEAGUE E’ GRATIFICAZIONE NON UN FASTIDIO” – “Per molti l’Europa League e’ un fastidio, per noi e’ una gratificazione – aggiunge l’allenatore genovese -. In questi tre anni, da quando eravamo in Serie B all’Europa, c’e’ un filo conduttore. Per questo c’e’ soddisfazione a 360 gradi, piu’ che per questa vittoria”. In rete Molinaro e Amauri, alla sua prima segnatura in maglia granata: “Sono felice per Amauri – dice Ventura – e’ arrivato che era un po’ indietro, sta lavorando con grande voglia, sono contento che abbia fatto gol. Ne aveva grande voglia. Abbiamo margini di miglioramento, me compreso. Ma Amauri che fa 40 metri di scatto per recuperare una palla in difesa e’ un segnale forte di un giocatore che oltre i 30 anni si vuole rimettere in discussione”. [[ge:rep-locali:repubblica:98867402]] “AVER FATTO TORNARE LA VOGLIA DI TIFARE TORINO E’ LA MIA LIBIDINE” - Una delle tante soddisfazioni di Ventura, sempre piu’ tecnico-manager con uno sguardo fisso al futuro. “Per me il piacere e’ quello di rifare qualcosa per questi giocatori, alla mia eta’ la soddisfazione e’ quando Cerci, Immobile e Darmian vanno ai Mondiali, quando Bonucci e Ranocchia vanno in Nazionale – conclude Ventura -, questa soddisfazione per chi vede il calcio come me. La gratificazione migliore e’ ora sentirsi parte integrante di un progetto o qualcosa di simile, una componente che prova ad incidere sul futuro della societa’. Poi, aver riportato 20mila persone col Bromma ad agosto e fatto tornare la voglia di tifare Torino, questa e’ la mia libidine”. AMAURI: “HO RITROVATO LA VIA, ADESSO AVANTI COSI’” – “Gia’ domenica avevo sfiorato due, tre volte il gol. Lo avevo detto, appena avrei fatto gol sarei entrato nella Maratona e cosi’ e’ stato. Sono felice, contento, ormai ho ritrovato la via. Ora bisogna soltanto dare continuità”. E’ un Amauri euforico quello che commenta la vittoria del Torino contro l’Hjk Helsinki nella terza giornata di Europa League. Gara finita 2-0 con il suo primo gol in maglia granata e Toro primo nel Girone B con la seria ambizione di poter passare il turno. “Ce lo auguriamo – aggiunge l’italo-brasiliano ai microfoni di Mediaset – sono arrivato qui un mese fa e ho trovato un gruppo che ha entusiasmo e voglia di stupire anche quest’anno. Dobbiamo restare sempre con i piedi per terra, perche’ non e’ mai facile. Oggi e’ stata una bella risposta anche da parte di quei calciatori che non hanno giocato molto, come Jansson e Gaston Silva, e questa sera hanno risposto presente. La strada e’ quella, con questa voglia e grinta ci possiamo togliere qualche soddisfazione”. CAIRO: “CHAMPIONS? PRIMA ACCLIMATIAMOCI IN EUROPA LEAGUE” – Gongola anche il presidente Urbano Cairo. “La Champions? Per ora iniziamo a fare bene e meritare l’Europa League, dove siamo partiti molto bene, imbattuti e senza aver preso gol – ha dichiarato il numero uno del club subito prima del fischio d’inizio -. Iniziamo ad acclimatarci bene in Europa, che e’ una cosa anche differente rispetto al campionato, poi vedremo. Un passo alla volta. Non ci sono mai partite facili, ne’ in Europa, ne’ in Italia. Ogni partita bisogna approcciarla con la necessaria concentrazione, altrimenti diventa difficilissima”. A Cairo comunque piace il turn-over di Ventura: “Un buon mix, io, lui e il ds Petrachi siamo in piena sintonia. La filosofia di Ventura e’ quella di coinvolgere tutti ed e’ molto giusta: abbiamo calciatori inesperti e giovani ma con qualita’ notevoli e capacita’ di stare in campo. Quaglia in panchina? Ha sempre la possibilita’ di subentrare”. Argomenti torino fc europa league gian piero ventura Leggi i commenti I commenti dei lettori 
Vale la vetta del girone di Europa League la vittoria del Torino contro l'Helsinki. Un 2-0 facile, contro il fanalino di coda della competizione, ma fondamentale per il cammino dei granata, due vittorie e un pareggio nelle prime tre giornate e nessun gol subito fino ad ora. Un ruolino di marcia che, grazie anche al gol ritrovato di Amauri, fa ben sperare per la qualificazione, sempre più un miraggio invece per i finlandesi, ancora a digiuno di gol e di punti. Allo stadio Olimpico è festa granata, anche per quei giocatori fino ad ora poco impiegati. Mister Ventura dosa le forze e, anche in vista della sfida di campionato contro la Lazio, lascia a riposo Glik e Moretti in difesa e Quagliarella in attacco. Al loro posto Jansson e Gaston Silva, che non fanno rimpiangere i titolari, e Martinez a fare coppia con Amauri. Ed è proprio il giovane venezuelano a regalare il primo brivido ai tifosi granata, con un bel tiro che costringe Doblas, poi sostituito per infortunio, ad una difficile parata. La squadra di Ventura è padrona assoluta del campo e non concede nulla all'avversario, schiacciato a difesa della sua porta. Al 17' un'altra grande occasione, con capitan Vives che dalla distanza colpisce la traversa. Gli spogliatoi/Ventura: mancano ancora tre partite, niente è deciso La partita potrebbe sbloccarsi di nuovo al 34', con Amauri che segna dopo una serie di rimpalli. Per il guardalinee è fuorigioco, ma la rete è regolare. A cancellare la delusione ci pensa allora Molinaro, che sfrutta al meglio il crosso dalla destra di Darmian e segna con un bel destro al volo dopo essersi inserito sul secondo palo. Un bel modo, per il terzino, di festeggiare la 37/esima presenza in una competizione europea. L'Helsinki è rimasto a casa: per vedere impegnato Padelli, di nuovo titolare dopo che Gillet gli ha soffiato il posto per gli errori di inizio anno, bisogna aspettare il 7' della ripresa, quando il portiere si distende bene sulla punizione rasoterra di Lod. E' l'unica vera occasione per gli islandesi, che subiscono il raddoppio al 13'. La fotogallery/Da Amauri a Molinaro, scene da una vittoria Questa volta Amauri, servito al limite da Vives, non perdona: potente diagonale alla destra del portiere e corsa sotto la Maratona per dedicare la sua prima rete in granata alla curva. Nell'altra partita del girone Bruges e Copenhagen pareggiano 0-0 ed ora il Toro è solo in testa alla classifica con sette punti. Argomenti torino europa league amauri 
MILANO - Nel pomeriggio il terremoto societario con le dimissioni di Moratti dalla carica di presidente onorario, in campo invece calma piatta per l’Inter di Mazzarri, che ottiene un noioso, ma comunque utile, 0-0 casalingo contro il Saint-Etienne (il terzo consecutivo per i francesi). Nonostante una prestazione da rivedere, infatti, i nerazzurri sono sempre primi nel girone F di Europa League e senza aver subito gol. La qualificazione per i sedicesimi è così molto vicina, ma il pubblico di San Siro (Thohir presente sugli spalti con Javier Zanetti) pretende di più dalla squadra. [[ge:rep-locali:repubblica:98867582]] LA CRONACA - Primo tempo in cui probabilmente ci sono stati più sbadigli che tiri in porta. Mazzarri sceglie il turnover lasciando in panchina Handanovic, Ranocchia e Palacio per Carrizo, Andreolli e Guarin, che porta anche la fascia da capitano. Il tecnico francese Galtier si affida al tridente con centravanti Van Wolfswinkel, a centrocampo il giovane ivoriano Diomande, mentre in difesa c’è Florentin Pogba, fratello dello juventuno Paul. Nei primi 45′ succede, dunque, veramente poco: l’inizio è positivo per i nerazzurri, pericolosi con Icardi e Guarin, ma gli ospiti prendono presto le misure e subiscono pochissimo, non rinunciando ad attaccare, soprattutto sulla destra con Teophile-Catherine,il miglior dei suoi. Ma Carrizo non ha bisogno di grandi parate per difendere la sua porta e si torna negli spogliatoio sullo 0-0. [[ge:rep-locali:repubblica:98867176]] SI FA MALE M’VILA - La ripresa è miglior del primo tempo, ma ci vuole poco. Nell’Inter si fa male M’Vila, che lascia il posto a Hernanes e la spinta dei nerazzurri è più vivace, anche con un Mbaye meno timido. La migliore occasione capita sul piede destro di Kuzmanovic, bravo a inserirsi in area, ma si supera il portiere francese Ruffier mandando in angolo. Attivo anche Carrizo, che compie due belle parate prima su Teophile-Catherine e poi sul neo entrato Monnet-Paquet. In campo anche Palacio e Khrin (esordio stagionale), ma il risultato non cambia: finisce 0-0, che serve solamente per la classifica. L’appuntamento con la vittoria è ancora rimandato. PORTE ANCORA INVIOLATE - Dunque la nota positiva di questo 0-0 è che l’Inter è ancora al comando del girone F con la qualificazione praticamente in tasca. E che per la terza partita consecutiva in Europa la porta è rimasta imbattuta. Carrizo, con una buonissima prestazione, ha dimostrato di essere una riserva di garanzia di Handanovic e sono state positive anche le prove di Andreolli e Kuzmanovic, l’uomo che è andato più vicino al gol. Buona organizzazione del Saint-Etienne, che ha rischiato poco. Non a caso è il terzo 0-0 in altrettante partite in Europa League, però in attacco bisogna fare qualcosa di più per sperare di passare il turno. COLPO GROSSO DEL QARABAQ - Nell’altra partita del girone, colpo grosso a sorpresa degli azeri del Qarabaq, che vincono 1-0 in Ucraina sul Dnirpo (gol di Muarem al 21′), tornando in piena corsa per la qualificazione. Adesso, infatti, dietro all’Inter a 7 punti, ci sono proprio Qarabaq e Saint-Etienne a 3 punti, mentre il Dnipro è ultimo a 1. Tra due settimane, stessi match a campi invertiti. INTER-SAINT-ETIENNE 0-0 (0-0) INTER (3-5-1-1): Carrizo 6.5; Andreolli 6, Vidic 6, Juan Jesus 6,5; Mbaye 5,5, Mvila 5,5 (8′st Hernanes 6), Kovacic 5, Kuzmanovic  6 (40′st Krhin sv), Dodo’ 5,5; Guarin 6 (25′st Palacio 6); Icardi 5.5. In panchina: Handanovic, Ranocchia, Obi, Bonazzoli. Allenatore: Mazzarri. SAINT-ETIENNE (4-5-1): Ruffier 7; Catherine 7, Sall 6, Perrin 6.5, Pogba 6,5 (33′st Baysse 6); Clement 6,5, Lamoine 6, Hamouma 6,5, Diomande’ 6 (40′st Cohade sv), Tabanou 6,5; Van Wolfswinkel 5.5 (19′st Monnet-Paquet 6). In panchina: Moulin, Brison, Siant-Maximin, Gradel. Allenatore: Galtier. ARBITRO : Taylor AMMONITI: Sall, Juan Jesus, Hernanes ANGOLI: 5-2 per l’INTER RECUPERO: 1′ e 3′ Argomenti inter europa league Leggi i commenti I commenti dei lettori 
