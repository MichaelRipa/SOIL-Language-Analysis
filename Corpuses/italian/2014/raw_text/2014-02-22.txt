BOLOGNA – Pur senza incantare, la Roma torna da Bologna con tre punti preziosi, che consentono ai giallorossi di mettere pressione sulla Juventus, attesa al derby della Mole nel match domenicale. È Radja Nainggolan, al suo primo gol con la maglia della Roma, a decidere il match del Dall'Ara, stendendo un Bologna che mostra compattezza e voglia di lottare ma, soprattutto nella ripresa, mostra grossi limiti negli ultimi sedici metri. Di sicuro, nonostante la classifica traballante, la squadra di Ballardini non appare demoralizzata né tantomeno alla deriva, uscendo dal campo rinfrancata per la buona prestazione. [[ge:rep-locali:repubblica:79381934]] NAINGGOLAN SBLOCCA IL MATCH  - Sono i rossoblù a partire meglio nel primo tempo, con De Sanctis protagonista su Bianchi e su un colpo di tacco di Destro, che rischia l'autogol. La Roma cresce col passare dei minuti ma fatica a trovare spazi, perché i felsinei fanno grande densità nella propria metà campo, ed è proprio Mattia Destro a risvegliare i suoi, colpendo il palo con un destro piazzato dal limite. Per sbloccare il match serve un'azione da Roma: a pochi minuti dal riposo, Gervinho attira su di sé le attenzioni della difesa di casa e scarica per Pjanic il cui assist è perfetto per l'inserimento vincente di Nainggolan. [[ge:rep-locali:repubblica:79387330]] PARI MANCATO ALLO SCADERE  - Il tap-in sottomisura del belga manda la Roma al riposo in vantaggio ma la partita è tutt'altro che chiusa, anche perché nel secondo tempo il Bologna è più determinato e può contare sul subentrato Ibson, la cui imprevedibilità crea diversi grattacapi ai giallorossi. Nonostante tutto, la squadra emiliana crea le palle-gol più pericolose su azioni da calcio d'angolo, con le zuccate fuori misura di Krhin e Mantovani. Anche la Roma, in contropiede, ha le sue chances per chiudere il match, ma Taddei e il subentrato Bastos hanno le polveri bagnate. L'occasione più ghiotta, per i padroni di casa, arriva allo scadere dell'ultimo minuto di recupero: sul pallone morbido pennellato da Moscardelli, Christodoulopoulos non riesce ad insaccare di testa, a colpo sicuro, aumentando l'amarezza di un Bologna che, nonostante la qualità della Roma, ha dato tutto fino all'ultimo istante. BOLOGNA-ROMA 0-1 (0-1) BOLOGNA (3-5-2): Curci 6, Antonsson 6.5, Natali 6 (33′ st Moscardelli 6), Cherubin 5,5 (17′ st Mantovani 5,5), Garics 5 (12′ st Ibson 6), Kone 5,5, Krhin 5.5, Christodoulopolous 6, Morleo 6, Bianchi 5.5, Cristaldo 5. (32 Stojanovic, 16 Malagoli, 6 Sorensen, 75 Crespo, 35 Cech, 11 Friberg, 88 Paponi, 13 Laxalt). All.: Ballardini ROMA (4-3-3): De Sanctis 6.5, Taddei 5.5, Benatia 7, Castan 6,5, Romagnoli 6, De Rossi 6, Florenzi 6 (8′ st Ljajic 6), Nainggolan 7, Pjanic 6,5 (16′ st Strootman 6), Gervinho 6, Destro 6 (28′ st Bastos sv). (1 Lobont, 28 Skorupski, 2 Toloi, 33 Jedvaj, 94 Ricci, 95 Mazzitelli, 96 Di Mariano, 35 Torosidis). All.: Garcia ARBITRO: Massa di Imperia RETI : nel pt 37′ Nainggolan ANGOLI : 5 a 1 per il Bologna RECUPERO : 1′ e 3′ AMMONITI : Ibson, Benatia e Romagnoli per gioco scorretto, Nainggolan per comportamento non regolamentare SPETTATORI : 22.755 (di cui 13.295 abbonati), totale incasso 306.708 (di cui 124.954 rateo abbonati). Argomenti as roma bologna fc serie a Leggi i commenti I commenti dei lettori 
REGGIO EMILIA – La capolista Enel Brindisi cade al "PalaBigi", battuta 76-68 dalla Grissin Bon Reggio Emilia nell'anticipo della quinta giornata di ritorno di Serie A. Match sempre in mano della banda di coach Menetti che non ha mai permesso al quintetto di Piero Bucchi (ha pagato nel finale il grande sforzo fisico profuso nei primi tre quarti) di fare la partita, facendo un passo avanti importantissimo verso i play-off, al termine di una partita dua, intensa e spigolosa. La formazione pugliese resta ferma a quota 28 punti e domani potrebbe essere superata dall'EA7 Emporio Armani Milano che attende la Granarolo Bologna. CINCIARINI DIRIGE L'ORCHESTRA REGGIO EMILIA  - La squadra di casa parte di slancio coi giovani: sono Pini e Silins infatti a realizzare i primi canestri biancorossi, in un inizio molto equilibrato (7-7 al 4′). Reggio ripresenta Cinciarini, e si vede. Il playmaker dà ritmo, energia, velocita', assist e punti ai suoi, propiziando il primo minibreak dell'incontro: 14-10 per i padroni di casa al 6′, subito controbilanciato da un 5-0 pugliese firmato Lewis. La Grissin Bon comunque nel finale di frazione è più incisiva e chiude sul +3 (23-20) con Gigli in cattedra. L'avvio dei secondi dieci minuti è decisamente spigoloso, l'Enel mette sul parquet tutta la sua fisicità ma la truppa di Menetti tiene bene la posizione e la gara va avanti all'insegna del no-contest. Almeno fino a quando un "tecnico" fiscalissimo fischiato alla panchina reggiana consente ai salentini di salire sul +4 (29-25), nell'ottica di un quarto dove praticamente non si segna mai. Reggio inoltre deve fare i conti con le prestazioni, fino a quel momento evanescenti, di Kaukenas e Bell. DOPO L'INTERVALLO RIMONTA BRINDISI, CHE PAGA LO SFORZO ALLA DISTANZA  - Al ritorno dall'intervallo lungo Brindisi la mette di nuovo sull'energia e i biancorossi accusano il colpo finendo a -7 (46-39). Ma Cinciarini e compagni non mollano, e sfruttando un ingenuo "tecnico" che Campbell si fa affibbiare, rientrano e pareggiano: 47-47 al 5′. La bagarre prosegue, la triade arbitrale si adegua alla confusione e il risultato è che tutto predomina tranne il basket giocato. Nel marasma comunque la Grissin Bon trova il canestro del sorpasso: 49-47 al 7′ e sfruttando la comprensibile stanchezza degli ospiti prova ad allungare sul finire del tempo con una "bomba" di Bell che fissa lo score sul 56-49. EMILIANI, PASSO AVANTI VERSO I PLAYOFF  - In 10′ gli uomini di Bucchi segnano solo 7 punti e la Grissin Bon fronteggia adegutamente anche la "zona" predisposta dal coach emiliano. A 6′ dalla fine il tabellone indica ancora +8 a favore dei reggiani: 62-54. Che riescono a tenere il timone della contesa nelle loro mani fino al termine con la forza dei nervi e il sostegno del pubblico. REGGIO EMILIA-BRINDISI 76-68 (23-20, 33-37, 56-49) GRISSIN BON REGGIO EMILIA : White 18 (3/8 2/4), Filloy (0/1), Gigli 7 (3/4), Antonutti, Bell 12 (3/5 1/4), Kaukenas 5 (1/4 1/3), Silins 10 (2/4 2/6) Pini 6 (2/2) Cinciarini 18 (7/8 0/2). N. e.: Frassineti, Mussini e Cervi. All.: Menetti ENEL BRINDISI: James 5 (2/3 0/3), Todic 10 (3/6 1/3), Dyson 15 (4/8 1/6), Lewis 14 (3/4 2/8), Chiotti 10 (2/2 ), Zerini 2 (1/3 0/1) Snaer 16 (2/7 2/2), Campbell 6 (3/5 0/3). N. e.: Morciano, Formenti, Leggio e Jurtom. All.: Bucchi. ARBITRI : Mazzoni, Paglialunga, Morelli. NOTE : spettatori 3500 per un incasso di 56.846 euro; Tiri da 3: Reggio Emilia 7/22, Brindisi 7/27; tiri liberi: Grissin Bon 13/19. Argomenti basket basket serie a reggio emilia basket brindisi basket Leggi i commenti I commenti dei lettori 
BOLOGNA – Nonostante ciò che dice la classifica, Rudi Garcia è perfettamente consapevole del peso del successo sul campo del Bologna, risultato che consente alla Roma di mettere pressione alla Juventus, attesa al derby della Mole: "Vittoria importantissima, oggi era importante vincere  -  sottolinea l'allenatore giallorosso  -  nel primo tempo abbiamo gestito bene ma, nella ripresa, pur avendo tante possibilità di raddoppiare non le abbiamo sfruttate e così abbiamo sofferto nel finale. Sapevamo che loro avevano giocatori forti di testa, ma non abbiamo preso goal ed è importante". GARCIA: "DOBBIAMO MIGLIORARE"  - "Dobbiamo essere consapevoli che abbiamo una cosa meravigliosa da giocarci fino alla fine della stagione  -  prosegue Garcia  -  devono capirlo tutti i giocatori, soprattutto quando soffriamo dobbiamo giocare più da squadra e non pensare a se stessi, facendo bene soprattutto la fase difensiva quando siamo in vantaggio. So che è difficile farlo quando si è stanchi, ma è necessario. È bello aver vinto, ma possiamo ancora migliorare". "BENE TADDEI E ROMAGNOLI" - Garcia appare soddisfatto delle prove di Romagnoli e Taddei, esterni difensivi "d'emergenza": "Il nostro gioco è di attaccare sulle fasce con i terzini, per cui è importante quello che hanno fatto Romagnoli e Taddei in fase difensiva  -  dice l'allenatore francese  -  Gervinho? Può essere che sia stanco perché ha fatto tanto, ma sostituirlo non sarebbe stata la scelta giusta quando vinciamo una zero, visto che è il nostro uomo più veloce e può sfruttare gli spazi". "IL DERBY DI TORINO? PUÒ SUCCEDERE DI TUTTO"  - Aspettando Juve-Toro, Garcia non crede che questo sia il momento fondamentale della stagione: "In un derby può succedere di tutto, spariscono le differenze di valori tra le due squadre, c'è solo l'orgoglio di vincere e di non perdere  -  è l'analisi del tecnico giallorosso  -  penso che ogni gara sia importante, la partita di oggi era fondamentale. Guardiamo le partite di domenica e lunedì in modo più sereno, noi per il momento abbiamo fatto il nostro. Juventus stanca? Io so che le coppe europee mangiano energia, non è facile giocare prima e soprattutto dopo le coppe. Noi, per fortuna, non giochiamo le coppe e possiamo dedicarci tutta la settimana al campionato, mentre gli altri no". NAINGGOLAN: "DOBBIAMO CREDERE NELLO SCUDETTO"  - Anche Radja Nainggolan, match-winner del Dall'Ara, è consapevole del peso del successo di Bologna: "Era importante vincere, non chi segnava  -  riconosce l'ex Cagliari, al suo primo gol in giallorosso  -  Abbiamo avuto anche la possibilità di raddoppiare e su questo dobbiamo migliorare, però poi siamo stati bravi a difendere tutti assieme e conquistare 3 punti importanti. Noi nello Scudetto ci crediamo ancora: finché la matematica non ci condanna, noi ci proveremo. Perché dovremmo buttare un campionato fatto così bene? Dobbiamo continuare a crederci e sperare che la Juventus faccia qualche passo falso". TOTTI: "BRAVI RAGAZZI, VINCERE ERA FONDAMENTALE" - "Che partita dura ed impegnativa quella disputata stasera al Dall'Ara! C'è stato da soffrire fino all'ultimo". Francesco Totti, non convocato per la trasferta di Bologna a causa di un infortunio, saluta sul suo blog ufficiale la vittoria della Roma."Il Bologna non ha mai mollato mostrando grinta e spirito combattivo. Vincere era fondamentale, complimenti ragazzi, un risultato prezioso". [[ge:rep-locali:repubblica:79388401]] BENATIA: "DOBBIAMO TORNARE CATTIVI"  - Come Rudi Garcia, anche Mehdi Benatia è convinto che la Roma abbia bisogno di ritrovare maggiore grinta: "Oggi per noi non è stata una partita facile  -  ha detto il difensore marocchino  -  dobbiamo tornare più cattivi perché siamo ancora in corsa. Anche se abbiamo vinto, non è stato tutto perfetto. Dobbiamo lavorare. Le assenze? Abbiamo grandi terzini e oggi erano tutti infortunati, ma chi ha giocato ha fatto benissimo. Ogni volta che il mister fa giocare qualcuno lui risponde sempre presente. Questo è importante. Proviamo a mettere un po' di pressione sulla Juve, ma quella bianconera è una grande squadra. Noi dobbiamo fare il nostro lavoro e fare lo stesso campionato che abbiamo fatto nel girone d'andata: se lo faremo, alla fine saremo li vicini". Argomenti serie a as roma rudi garcia Leggi i commenti I commenti dei lettori 
Un’altra  sconfitta di misura, dopo l’uno a zero di San Siro, condanna il Bologna  a sperare che le quattro rivali rallentino ancora il passo. Contro una  Roma minata dagli infortuni (assenti Totti, Maicon, Torosidis), l’avvio  dei rossoblu è incoraggiante. Ballardini schiera le due mezze ali greche  ai fianchi di Krhin, conferendo al centrocampo un assetto offensivo. E  infatti, spentesi le note di “Fede Rossoblu” con cui il Dall’Ara ha  omaggiato la scomparsa di Freak Antoni, il Bologna parte subito con  piglio coraggioso. Guarda le foto del match Lo prova il pressing che manda in tilt Florenzi:  Lazaros gli ruba palla e lancia in velocità Bianchi, che tenta il  pallonetto dopo aver visto De Sanctis lontano dalla porta. La  traiettoria però s’abbassa e il portiere blocca. Cinque minuti dopo  ancora Lazaros protagonista: il suo calcio di punizione inganna Destro  che nel tentativo di respingere dalla barriera rischia l’autogol. Sono  due vampate, ma alla Roma comincia a prendere l’iniziativa grazie al suo  fraseggio. Al 18’ Cristaldo sbaglia il disimpegno, Destro tira e  colpisce di netto il palo, vedendo rotolare la palla lungo tutta la  linea: è il presagio che condurrà al vantaggio di Nainggolan. Al 36’,  infatti, la prima vera percussione di Gervinho lancia Pjanic sul fondo:  l’invito per l’ex mediano del Cagliari è calibrato sul piede e il gol  sotto porta, per Curci, inevitabile. L’uno a zero gela le speranze del  Bologna, che per tutto il secondo tempo fatica a trovare varchi nella  migliore difesa del campionato (un gol subito ogni 205 minuti).  Ballardini tenta la carta Ibson al 56’, ma il brasiliano, pur mostrando  un buon palleggio, non sembra avere ancora ritmo. Qualche buon pallone,  ma poco tempismo, come quando entra in ritardo su De Rossi (giallo) e  non raccoglie una preziosa sponda di Bianchi davanti a De Sanctis. La  Roma controlla senza troppi patemi, tenta spesso il contropiede con  l’uomo più veloce, un appannato Gervinho, ma non chiude mai la partita.  Bravo Curci a murare Taddei al 74’. Il sussulto finale, al Dall’Ara, lo  regala Lazaros, che incrocia male di testa un buon invito di  Moscardelli. Ventuno punti su venticinque partite è una proiezione da  brividi, con 32 punti virtuali a fine campionato. La prossima domenica  delicata trasferta a Verona, dove il popolo rossoblu ha promesso un  esodo per sostenere la squadra, uscita comunque tra gli applausi. 
BOLOGNA – Nonostante il ko interno contro la Roma, Davide Ballardini raccoglie molti segnali positivi dalla prova del suo Bologna, nell'anticipo della 25/a giornata di Serie A: "Ho visto un Bologna molto ordinato, abbiamo fatto una buonissima partita  -  riconosce il tecnico rossoblù  -  Nella ripresa siamo stati anche più aggressivi. Abbiamo giocato da squadra, avendo delle idee di gioco e con tanta intensità. È vero che abbiamo difficoltà a fare gol, ma l'unica maniera che conosco per risolvere questo problema è giocare da squadra, mettendo più qualità e tenendo dei ritmi altissimi, poi speriamo che i nostri attaccanti ci siano una mano in più". "FELICI DI AVERE IBSON"  - Parlando di singoli, ha convinto il subentrato Ibson, che ha creato più di un grattacapo ai giallorossi, mentre il tecnico felsineo indica in Cherubin il principale colpevole nell'azione del gol-partita: "È Cherubin che sbaglia perché invece di uscire deve difendere la porta, però si può concedere  -  dichiara Ballardini  -  per quanto riguarda Ibson, abbiamo straordinariamente bisogno di un giocatore come lui. Ha qualità, conosce il gioco ed è abile. Nel nostro centrocampo ci dà qualcosa in più, basta che stia bene e siamo felici di averlo". Argomenti serie a bologna fc davide ballardini Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
