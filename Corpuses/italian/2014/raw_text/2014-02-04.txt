UDINE - Un lampo di classe, folgorante, decisivo. Luis Muriel non sarà il manifesto della continuità ma dai suoi piedi sgorga calcio puro, in grado di spostare gli equilibri di una partita come quella del Friuli, che la sua Udinese sembrava aver perso di mano. La magia del colombiano piega una Fiorentina pressoché inguardabile per la prima mezz’ora di gara ma poi padrona del campo, prima di un finale in cui la stanchezza si è fatta sentire. La semifinale di andata di Coppa Italia vede dunque sorridere Francesco Guidolin, a caccia dell’ennesima qualificazione europea, stavolta tramite la Tim Cup e non passando per il campionato: il secondo round si giocherà al Franchi fra sette giorni e il 2-1 di stasera mette i bianconeri in una condizione di vantaggio, seppur leggero. RUSSO SCONTENTA TUTTI – Il ko di Cagliari è ancora nella testa e nelle gambe dei viola, che iniziano il match rimanendo a protezione dell’area di rigore. Il possesso palla dei ragazzi di Guidolin è lento e l’unica occasione della prima mezz’ora capita sul mancino di Vargas, imbeccato da Mati Fernandez: pallone a lato non di molto. L’Udinese cresce con l’aumentare degli spazi, bel destro da fuori di Pinzi, Neto ci mette i pugni. I friulani passano al 36′: break di Pereyra che scappa centralmente partendo dalla propria metà campo, la verticalizzazione per Widmer è perfetta, l’esterno col suo cross rasoterra mette Di Natale davanti alla porta sguarnita e il numero 10 non sbaglia. Il gol scuote i viola dal torpore: Diakitè, all’esordio in maglia viola, crossa per Matri. L’ex Milan gira di tacco, il braccio di Domizzi in risposta è largo, la zona grigia del regolamento sul mani in area rimane tale e Russo non assegna il penalty. Il centravanti viola può dimenticare le proteste al 41′ ma il suo sinistro a tu per tu con Scuffet viene respinto con il volto dal giovanissimo portiere, costretto ad arrendersi poco più tardi. Rodriguez commette fallo su Di Natale, Russo sbaglia ancora e i viola si lanciano in avanti. Joaquin trova Vargas ai 22 metri, sassata mancina del peruviano che sfiora la traversa e si insacca. DECIDE MURIEL – Di Natale non rientra dagli spogliatoi, in campo c’è Fernandes che non incide: la scelta di Guidolin finisce per estromettere dal match anche Nico Lopez, a disagio come prima punta. La Fiorentina prende in mano le redini dell’incontro, Matri gira subito col mancino ma la sua conclusione non è precisa. I bianconeri soffrono, Joaquin cerca di punirli da posizione defilata, Scuffet è sempre attento. Matri prova la gran giocata al 19′, stop di petto nel cuore dell’area e conclusione spalle alla porta, fuori di pochissimo. E’ il momento migliore della serata viola, i gigliati riescono ad allargare bene il gioco e Joaquin pennella per Vargas: il colpo di testa a lato del peruviano convince Guidolin, dentro Muriel a guidare il reparto offensivo. Il colombiano si fa trovare subito pronto in area dopo un’ottima discesa di Widmer, il suo destro non centra la porta. La manovra ospite si offusca col passare dei minuti, ai padroni di casa bastano pochi metri per punire. Muriel riceve centralmente, i centrali difensivi di Montella non escono e il numero 9 può prendere la mira dal limite dell’area: conclusione potente e precisa, un bacio al palo con Neto impietrito e Udinese che ringrazia, pur non potendo ancora festeggiare fino in fondo. UDINESE-FIORENTINA 2-1 (1-1) Udinese (3-5-2): Scuffet; Heurtaux, Domizzi, Bubnjic; Widmer, Pinzi (32′ st Badu), Allan, Pereyra, Silva; Lopez (21′ st Muriel), Di Natale (1′ st Fernandes). (Kelava, Basta, Douglas, Naldo, Jadson, Lazzari, Maicosuel, Yebda, Zielinski). All.: Guidolin Fiorentina (4-3-3): Neto; Diakité, Rodriguez, Savic, Pasqual; Valero (30′ st Anderson), Pizarro, Fernandez; Joaquin (25′ st Cuadrado), Matri, Vargas (42′ st Matos). (Lupatelli, Rosati, Compper, Roncaglia, Bakic, Ilicic, Wolski, Fazzi). All.: Montella Arbitro : Russo Reti : 36′ pt Di Natale, 44′ pt Vargas, 37′ st Muriel Ammoniti : Vargas per gioco falloso, Valero e Di Natale per proteste, Muriel per comportamento non regolamentare Recupero : 1′ e 3′ Argomenti fiorentina udinese coppa italia Leggi i commenti I commenti dei lettori 
La prima semifinale di Coppa Italia va all'Udinese, capace di imporsi al Friuli sulla Fiorentina per 2-1. Bianconeri in vantaggio al 36' con Totò Di Natale, lesto ad arrivare prima di tutti a rete su assist di Widmer dalla destra. La Fiorentina trova però subito il pareggio (44') con un gran sinistro di Vargas che si insacca sotto la traversa. Gol nato da una palla persa da Di Natale a centrocampo sul quale probabilmente c'era un fallo di Rodriguez. Poco prima poteva starci anche un rigore per i viola a causa di un tocco di braccio di Domizzi in area su tiro di Matri. Nella ripresa la gara resta equilibrata ma a decidere il match è Muriel (entrato al 21' per Nico Lopez), che batte Neto con un gran tiro che tocca il palo e si insacca in rete. Ritorno martedì prossimo al Franchi di Firenze. UDINESE (3-5-1-1): Scuffet 6; Heurtaux 6, Bubnjic 6, Domizzi 5.5; Widmer 7, Pereyra 6.5, Pinzi 6 (33' st Badu 6), Allan 6.5, Gabriel Silva 6; Nico Lopez 5 (21' st Muriel 7.5); Di Natale 6.5 (1' st Fernandes 6.5). In panchina: Kelava, Naldo, Douglas, Jadson, Lazzari, Yebda, Maicosuel, Basta, Zielinski. Allenatore: Guidolin 6.5 FIORENTINA (4-3-3): Neto 5; Diakitè 6, Rodriguez 5.5, Savic 5, Pasqual 5; Borja Valero 6.5 (30' st Anderson 6), Pizarro 5.5, Mati Fernandez 6, Joaquin 6 (25' st Cuadrado 6); Matri 6, Vargas 6.5 (43' st Matos sv). In panchina: Fazzi, Lupatelli, Roncaglia, Rosati, Wolski, Ilicic, Bakic, Compper. Allenatore: Montella 6 ARBITRO: Russo di Nola 5 NOTE: Spettatori 5.000 circa. Ammoniti: Borja Valero, Di Natale, Vargas, Muriel. Angoli: 9-2 per la Fiorentina. Recupero: 1'; 3. 
Per quanto ci riguarda, dopo le dichiarazioni del Pd si è aperta la crisi di governo in Sicilia". Lo dice il ministro Gianpiero D'Alia, leader dell'Udc siciliana, commentando le dichiarazioni di oggi di esponenti di primo piano del Pd siciliano che hanno sollevato il problema della tenuta della maggioranza che sostiene la giunta di Rosario Crocetta dopo la svolta a destra annunciata da Casini. "Non possiamo certo aspettare il congresso del Pd. O arriva un chiarimento entro 48 ore - dice il leader dell'Udc siciliana - o siamo fuori dal governo". Oggi diversi esponenti di primo piano del Partito democratico siciliano si sono espressi criticamente sul riavvicinamento al centrodestra degli alleati centristi, definendo a loro volta conclusa la fase dell'alleanza Pd-Udc qualora si sostanzi il nuovo quadro di alleanze prospettato da Casini. Argomenti regione siciliana d'alia crisi rosario crocetta 

UDINE - "Giocatori come Muriel hanno la zampata, gli abbiamo lasciato troppo spazio, bravo lui e complimenti all’Udinese per la vittoria”. Vincenzo Montella è amareggiato per il risultato ma non per la prestazione: il tecnico della Fiorentina, nonostante il 2-1 del Friuli, ha visto una buona prova dei suoi. "Abbiamo giocato bene, nel momento in cui tutto sembrava bloccato è arrivato il gol di Muriel, credo che nel computo generale avremmo anche meritato di vincere. Sono gare aperte a ogni risultato e rimane aperto anche il discorso qualificazione, ci giocheremo tutto nel match di ritorno, Darei il 51% all'Udinese e il 4% a noi, ma solo perché hanno vinto. La squadra oggi è sempre stata presente in campo, forse si è avuta la sensazione che i ragazzi fossero soddisfatti per il pari ma non è così”. UDINESE FAVORITA – Il risultato di oggi, secondo Montella, mette l’Udinese in posizione di vantaggio in vista del ritorno. "Ci è capitata un’avversaria molto equilibrata, che dispone di giocatori di grande velocità e che in difesa riesce a concedere pochissimo. Oggi ho visto uno spirito di gruppo importante, non era facile giocare oggi ma la squadra si è calata bene nella partita. Quando si perde rode sempre un po’ ma questo deve darci le motivazioni ideali per la partita di ritorno. Ovviamente hanno più possibilità rispetto a noi visto il risultato”. Il tecnico viola fa il punto anche su alcuni singoli. "Il medico ancora non lo faccio, Gomez dovrebbe iniziare ad allenarsi con il gruppo dopo 5 mesi di inattività. Per Rossi ci auguriamo un suo rientro ma ovviamente lo vedremo più tardi rispetto a Mario. Anderson ha bisogno di trovare ritmo e per farlo deve giocare, si tratta di un giocatore sveglio, tecnicamente valido e abile nell’uno contro uno, ci può dare molto anche dal punto di vista del dinamismo. Diakité ha fatto una buona partita, si vede che viene da una formazione tattica italiana”. Argomenti fiorentina coppa italia vincenzo montella Leggi i commenti I commenti dei lettori 
None Leggi i commenti I commenti dei lettori 
UDINE - "Il nostro sogno prosegue, anche se è tutto aperto in vista del ritorno. La partita è stata equilibrata, ho visto due squadre in salute. Sono soddisfatto del mio gruppo e della gara di oggi, sappiamo che sarà dura ma ci proveremo, proviamo a continuare a cullare un sogno”. Il sogno di cui parla Francesco Guidolin è la finale di Coppa Italia, più vicina rispetto a qualche ora fa: l’Udinese batte la Fiorentina e inizia a sentire profumo di Europa. "La Fiorentina è forte ma rispetto a noi, oltre alla qualità, ha anche molta più esperienza. Per ora siamo ancora in partita e ce la andremo a giocare con grande orgoglio al Franchi. Sono una squadra molto forte, con Juve e Roma la migliore a mio modo di vedere”. LA GESTIONE DEL GRUPPO – Guidolin deve lavorare con tanti ragazzi giovani e con qualche vecchia volpe del calcio italiano: il mister bianconero rivela il motivo della sostituzione di Di Natale e parla dei suoi elementi più promettenti. "Ho tolto Totò perché era nervosissimo e non volevo che la squadra rimanesse in 10. Il giovane vuole bruciare le tappe, giocare sempre. Io dico che quello che conta è la qualità della prestazione, oggi Muriel ha fatto molto bene ma deve capire che non esistono attaccanti di livello mondiale che non aiutano in fase difensiva. Se potessi avere questa squadra per almeno due anni, e vi consiglio di guardare le date di nascita di chi era in campo oggi, ci divertiremmo parecchio. Ho abbracciato tutti i ragazzi perché ci hanno messo cuore, hanno bisogno di crescere e di sbagliare. Mi ascoltano e devono farlo ancora di più ma sono innamorato del mio gruppo, che è composto da giovani e da veterani. Sarebbe bello aiutare questi ragazzi in vista di un palcoscenico importante, per ora devono sentire amore per l’Udinese e avere il bianconero incollato sul petto: solo così il futuro sarà loro, da qui devono imparare in vista del futuro”. Argomenti udinese coppa italia francesco guidolin Leggi i commenti I commenti dei lettori 

