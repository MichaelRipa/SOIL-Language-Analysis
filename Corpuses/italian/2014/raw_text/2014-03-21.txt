Vincenzo Agostino la sua barba bianca non la può ancora tagliare, ma stasera la portava via più leggera. "Mi sento meno solo", ha confessato dopo aver seguito con lo sguardo papa Francesco che usciva dalla chiesa di San Gregorio VII . Poi si è voltato verso la nipote: "Ora posso sperare che quello che è successo a mio figlio non capiti ancora". Suo figlio era Antonino, agente di polizia ucciso a Palermo poco dopo l'attentato fallito contro Giovanni Falcone all'Addaura, nel pieno della stagione dei misteri. Vincenzo, alla veglia organizzata da Libera per ricordare le vittime innocenti delle mafie, ha la sua foto stampata sulla maglietta. E quella barba, che ha giurato che non taglierà finché la verità sulla morte del figlio non verrà fuori. "Vorrei che altri si schierassero con la stessa chiarezza che ha avuto il Papa, magari anche qui, nei palazzi del potere dello Stato, dove invece si portano avanti altri interessi", ha detto con l'accento palermitano e la voce emozionata. Erano tutti "accomunati dal bisogno di giustizia" gli oltre 900 familiari delle vittime di mafia accorse all'incontro con il pontefice. Lo ha sottolineato don Ciotti all'inizio ricordando pure che in chiesa c'erano persone con "storie e riferimenti diversi". Credenti e non credenti, ma accomunati da un'orazione scandita nella lettura di un elenco di nomi che il fondatore di Libera ha definito "lungo, lungo e ancora lungo", anche se l'ex procuratore di Palermo Giancarlo Caselli, l'ultimo a salire sull'altare per proclamarlo, ha concluso precisando che non è completo: "Con loro vogliamo ricordare anche coloro dei quali non siamo riusciti a conoscere la sorte ma per tutti c'è la promessa del nostro impegno". Papa Francesco ha ascoltato con la testa bassa e le mani giunte quella giaculatoria di dolore che si è spezzata solo quando una delle voci che la declamavano ha pronunciato un "grazie Gesù" con un singhiozzo che ha fatto tornare indietro di ventidue anni: è la vedova di Vito Schifani, l'agente di scorta di Giovanni Falcone, che commosse l'Italia durante i funerali a Palermo. Ma se allora il suo grido era disperato, stavolta il suo pianto è liberatorio.  Tra i banchi la lista è stata ascoltata in silenzio, con gli applausi a scandire il cambio dei lettori che si sono alternati per decine di minuti. Qualcuno stringeva la foto del proprio familiare, altri sotto all'immagine avevano riportato una frase, come per il carabiniere Salvatore Nuvoletta, caduto sotto ai colpi della camorra a Casal di Principe nel 1982. C'era anche chi si raccoglieva in preghiera sull'esempio di Bergoglio. [[ge:rep-locali:repubblica:81576747]] "Per tutti loro la presenza del Papa è stata simbolica, ma è anche un impegno da parte della Chiesa a stare dalla parte di chi si impegna a saldare la terra con il cielo", ha commentato Don Ciotti, che  ha ammesso gli "eccessi di prudenza" e le "sottovalutazioni" del fenomeno mafioso da parte del mondo ecclesiale ma ha voluto anche che in prima fila ci fossero i fratelli del beato don Pino Puglisi e quelli di don Peppino Diana, due sacerdoti uccisi dalle cosche per la loro testimonianza evangelica. E vicino al Papa, il fondatore di Libera che durante il suo intervento si è rivolto al pontefice dandogli del "tu", ha invitato a sedersi altri preti, quelli che sul territorio danno testimonianza, ha detto, "dell'incompatibilità assoluta tra il messaggio cristiano e la cultura mafiosa". Francesco li ha salutati tutti, dopo la veglia: "E' una parte di Chiesa  -  ha precisato don Ciotti  -  che per lungo tempo è stata etichettata, isolata: non sono preti antimafia o di strada, sono solo preti". Prima di andare via un altro saluto particolare il Papa lo ha riservato in una stanza laterale a cinque persone che non potevano nemmeno permettersi di pregare in pubblico con lui. Per loro la minaccia delle mafie è ad alto rischio e vivono sotto protezione. Bergoglio le ha incontrate per infondere loro coraggio. Si sono guardati, il Papa li ha abbracciati, baciati. Senza parlare. "Non serviva, si sono detti tutto con gli occhi" dice don Ciotti. Argomenti jorge mario bergoglio papa francesco 
ROMA -  Arriva il servizio civile extralarge. Aperto a tutti, "vecchi" e  "nuovi" italiani. Fonte di crediti formativi universitari. E senza più  lotterie: ci potranno entrare 100mila ragazzi ogni anno per il primo  triennio. È quanto promette l'ultima riforma targata Pd. La "ricchezza" del servizio civile. "Nel solo periodo 2007-2011 - si  legge nel documento Pd - a fronte di quasi 156.000 posti messi a  bando, sono state 432.000 le domande presentate, distribuite su tutte le  regioni italiane. Nel 2011 sono stati 85.000 i ragazzi che hanno  chiesto di fare il servizio civile. In altri termini nel 2012 ci sono  state 87,6 domande per ogni posto disponibile. Il secondo elemento  positivo di sostegno all'ampliamento del Servizio civile nazionale è la  convenienza economica nei confronti dello Stato. Recenti ricerche  effettuate dagli enti, hanno dimostrato che per ogni euro investito dal  soggetto pubblico in attività di SCN se ne generano 3,4 (per la maggior  parte misurati in rapporto al controvalore economico delle attività dei  volontari, cui si aggiungono l'accumulazione di capitale umano e di  capitale sociale). I volontari in servizio civile vengono impiegati in  assistenza (60%); educazione e promozione culturale (23%); patrimonio  artistico e culturale (12%); protezione civile (3%); ambiente (2%)". Centomila posti. Ecco i punti principali della nuova proposta: "Tutti i  giovani che lo richiedono devono poter svolgere il Servizio Civile  Universale, fino a un massimo di 100.000 l'anno per il primo triennio;  tempi di servizio che permettano ai giovani di fare una esperienza  significativa che non li tenga bloccati per troppo tempo (8 mesi  eventualmente prorogabili di 4 mesi); partecipazione degli stranieri al  SCN". Apertura agli immigrati. "Possono partecipare i giovani di età compresa  tra i 18 ed i 28 anni che rientrino nelle seguenti categorie: cittadini  dell'Unione europea; familiari dei cittadini dell'Unione europea;  titolari del permesso di soggiorno CE per soggiornanti di lungo  periodo;  titolari di permesso di soggiorno per asilo; titolari di  permesso per protezione sussidiaria; conoscenza della lingua italiana". Crediti universitari e tirocini. Periodo di servizio: 8 mesi, di cui gli  ultimi 2 mesi con attività di tutoraggio del volontario da parte  dell'ente ospitante, oppure a scelta un periodo di 2 mesi di servizio in  uno dei Paesi dell'Unione europea avente il Servizio Civile Volontario  (Francia e Germania) in regime di reciprocità (scambio dei volontari)  per il 5% circa del contingente italiano (circa 4.500 ragazzi). Nel  periodo di tutoraggio il volontario ha diritto a ricevere servizi mirati  a facilitare il suo ingresso nel mercato del lavoro (aiuto nella  ricerca attiva di un lavoro, di tirocini o di corsi di formazione  qualificanti). Tra i benefit, anche crediti formativi universitari. Argomenti servizio civile 

E' stata investita sulle strisce pedonali insieme al suo bambino di poco meno di un anno dopo aver fatto la spesa al supermercato. E' successo questa sera a San Maurizio Canavese, in via Remmert, davanti al Penny Market. A travolgerli un mini-suv Volkswagen Tiguan, guidato da un italiano residente nel Biellese. La donna, 40 anni, romena, è stata sbalzata a terra e trascinata per una cinquantina di metri ma ha avuto il tempo di spingere via la carrozzina dove c'era il bambino. Un gesto che ha probabilmente salvato la vita al piccolo, rimasto praticamente illeso a parte qualche lieve escoriazione. La madre invece è grave. I vigii del fuoco hanno dovuto estrarla da sotto l'auto che le era finita addosso. Ha un trauma cranico e un trauma addominale. La prognosi è riservata ma la donna, vigile e cosciente non sarebbe in pericolo di vita. Entrambi, mamma e figlio, sono stati trasportati all'ospedale di Ciriè. L'incidente ha bloccato il traffico per quasi due ore. A indagare è la polizia municipale. 
ROMA – Il Siena mette la terza, in senso di vittoria. Nell’anticipo della trentesima giornata del campionato di serie B la squadra toscana espugna il ‘Partenio’ di Avellino, conquistando il terzo successo consecutivo e raggiungendo Crotone e Latina al quinto posto a quota 45, scavalcando proprio gli irpini. ROSINA FIRMA IL COLPO DEL SIENA AL ‘PARTENIO’ DI AVELLINO – La paura di perdere gioca un brutto scherzo ai lupi, messi in ginocchio al 18′ del secondo tempo da un preciso calcio di punizione dai venticinque metri di Rosina che si infila alla sinistra di un non perfetto Terracciano e sigilla un match senza squilli. Un risultato che, se avvicina i bianconeri di Beretta alla zona play off, fa segnare il passo agli irpini, che al Partenio-Lombardi non vincono dal 30 dicembre dell’anno scorso. TARDIVO L’ASSALTO FINALE DEGLI IRPINI, MALE IN AVVIO – L’assalto finale dei padroni di casa è generoso ma tardivo così come non porta frutti l’inserimento di Biancolino, terza punta accanto a Galabinov e Ciano. L’approccio alla gara degli uomini di Rastelli è da dimenticare. L’unica vera conclusione che impegna Lamanna è di Galabinov (9′ st), ma in precedenza il Siena, con Rosina (39′ pt) e Feddal (45′ pt) era andato vicino al vantaggio. L’ultimo brivido allo scadere del recupero, quando su calcio di punizione di Ciano respinto da Lamanna, Izzo non riesce a ribadire in rete. [[ge:rep-locali:repubblica:81600161]] TRAPANI-VARESE 1-1: BJELANOVIC RISPONDE A TERLIZZI – In precedenza era terminato in parità il confronto fra Trapani e Varese (1-1). ‘Provinciale’ in festa dopo soli 9′ per la rete di Terlizzi, che svetta di testa su azione di calcio d’angolo, però la gioia dei tifosi granata dura fino a poco prima dello scadere del primo tempo, con la rete del pari varesino ad opera di Bjelanovic, al 43′, sempre su colpo di testa. Nella ripresa i padroni di casa vanno piu’ volte vicino al nuovo vantaggio fino a quando restano in dieci al 26′ per l’espulsione per doppia ammonizione di Martinelli. Ma dopo sette minuti torna in parita’ anche il numero degli uomini in campo per il rosso diretto a Trevisan per fallo su Mancosu da ultimo uomo. In classifica la squadra siciliana resta al quarto posto, ma in solitario, con 46 punti, mentre quella lombarda guidata da Sottili (al rientro in panchina) sale a quota 37. AVELLINO-SIENA 0-1 (0-0) AVELLINO (3-5-2): Terraciano 5.5; Izzo 6.5, Fabbro 5.5, Pisacane 6; Zappacosta 6, D’Angelo 5.5 (45′ pt Angiulli 6), Arini 6 (22′ st Castaldo 5.5), Schiavon 6, Millesi 5.5; Ciano 5, Galabinov 5.5 (33′ st Biancolino sv). A disp.: Seculin, Decarli, De Vito, Togni, Soncin, Ladrie’re. All.: Rastelli 5.5. SIENA (3-4-2-1): Lamanna 6.5; Ceccarelli 6, Giacomazzi 6, Dellafiore 6 (17′ st Morero 6); Angelo 6.5, Schiavone 6.5 (48′ st Vergassola sv), Valiani 6, Feddal 6.5; Rosina 6.5, Pulzetti 5.5; Rosseti 5.5 (42′ st Rafa Jorda’ sv). A disp.: Farelli, Milos, D’Agostino, Fabbrini, Scapuzzi, Cappelluzzo. All.: Beretta 6.5. ARBITRO: Fabbri di Ravenna. RETI: 18′ st Rosina. AMMONITI: Arini (A), Valiani (S), Rossetti (S), Lamanna (S), Schiavon (A), Izzo (A). ANGOLI : 3-3. RECUPERO: pt 3′; st 5′. SPETTATORI : 8000 circa (incasso non comunicato). TRAPANI-VARESE 1-1 (1-1) TRAPANI (4-4-2): Marcone 6; Ferri 6, Terlizzi 6.5, Martinelli 6, Rizzato 6; Garufo 6.5 (17′ s.t. Pacilli 6), Ciaramitaro 6.5, Pirrone 6 (41′ s.t. Abate s.v.), Basso 6; Mancosu 5.5, Iunco 6 (31′ s.t. Dai’). In panchina: Dolenti, Priola, Gambino, Feola, Raimondi, Yaisien. All.: Boscaglia 6. VARESE (4-4-2): Bressan 7; Fiamozzi 6.5, Ely 6, Trevisan 6, Laverone 6 (20′ s.t. Neto Pereira 6); Blasi 6, Corti 6, Di Roberto 6.5, Grillo 6.5; Calil 6, Bjelanovic 6.5 (35′ s.t. Damonte s.v.). In panchina: Milan, Ricci, Tremolada, Barberis, Zecchin, Forte, Momente’. All.: Sottili 6. ARBITRO: Gavillucci di Latina. RETI : 9′ pt Terlizzi (T), 43′ pt Bjelanovic (V). ESPULSI: Martinelli (T) al 26′ st per doppi ammonizione, Trevisan (V) al 32′ st per fallo da ultimo uomo. AMMONITI: Iunco (T), Laverone (V), Di Roberto (V), Terlizzi (T). ANGOLI: 5-2 per il Trapani. RECUPERO : pt 0′, st 4′. SPETTATORI : paganti 3.554, abbonati 2.452, incasso 55.284,80. Argomenti serie b avellino calcio siena calcio trapani calcio varese calcio Leggi i commenti I commenti dei lettori 
Fra Trapani e Varese finisce 1-1. I granata falliscono così  l’appuntamento con il secondo posto per una notte ma rimane la qualità di un’altra prestazione di ottimo livello per l’undici di Boscaglia, che avrebbe sicuramente meritato di più, soprattutto per un secondo tempo giocato con qualità e personalità. Il Trapani passa al 9’, con il primo gol in maglia granata di Terlizzi, prontissimo alla zuccata vincente, su angolo di Garufo. Il Varese non ci sta e prende in mano il pallino del gioco, attaccando con una certa insistenza, cercando di allargare il gioco sulle fasce laterali ma non creando occasioni significative. Fino al 43’, quando su un cross da destra di Fiamozzi, Bjelanovic gira di testa in rete e concretizza la pazienza e l’abilità del centrocampo lombardo nel tessere il gioco. Al 70’ la doccia fredda dell’espulsione di Martinelli per un fallo a metà campo. Boscaglia ridisegna il Trapani con un 4-4-1: è Daì a prendere il posto di Iunco. Ma si torna in parità numerica al 77’, con l’espulsione di Trevisan, che atterra irregolarmente Mancosu lanciato a rete. Lo stesso Mancosu ci prova ancora dal limite (83’), al termine di un’azione personale ed è l’ultima emozione dei novanta minuti. 
In testa al corteo una croce di legno. A portarla, a turno, lungo le vie della Capitale, sono donne magistrato, parlamentari, giornaliste, operatrici sanitarie, suore, atlete delle Fiamme oro della Polizia di Stato. Tutte insieme, questa sera, "per dire no alla tratta", "alla mercificazione della donna, a qualsiasi forma di schiavitù". La Via Crucis straordinaria "per le donne crocifisse" è partita da pochi minuti da piazza Santi Apostoli e, dopo aver attraversato il centro della città, giungerà in via della Conciliazione, a pochi metri da San Pietro, nella chiesa di Santa Maria in Traspontina. "Qualche migliaio", secondo gli organizzatori, le persone in processione. L'iniziativa, promossa dalla Comunità Papa Giovanni XXIII, in collaborazione con la diocesi di Roma, è stata incoraggiata anche da Papa Francesco. L'obiettivo è "manifestare solidarietà e preghiera alle giovanissime donne vittime di tratta, prostituzione coatta e violenze". "Marciamo con loro per non lasciarle più soffrire", ha detto il responsabile della Giovanni XXIII, Giovanni Paolo Ramonda. "Dobbiamo incoraggiare il governo, la magistratura, le forze dell'ordine a fare qualcosa perchè nessuno sia più schiavo - ha aggiunto il coordinatore dell'evento, don Aldo Bonaiuto - dobbiamo cambiare 9 milioni di uomini e far capire loro che il corpo di una donna non si può acquistare. No alla mercificazione della donna, no a qualsiasi forma di schiavitù". [[ge:rep-locali:rep-roma:81576135]] Nel 2013 sono state oltre 120 mila le vittime giunte in Italia; il 37% ancora minorenne. Sono per lo più nigeriane (36%) o rumene (22%) e oltre alla vita di strada subiscono violenze sessuali (56%), fisiche (32%) e psichiche (12%). In processione ci sono anche diverse donne liberate dalla schiavitù. Al loro fianco, anche il ministro degli Affari Regionali Maria Carmela Lanzetta, il segretario della Cisl Raffaele Bonanni,  il procuratore generale di Roma Luigi Ciampoli, il Capo Dipartimento per gli Affari di Giustizia Simonetta Matone e il Capo Dipartimento delle Pari Opportunità Gilda Siniscalchi. Numerose anche le atlete, campionesse mondiali ed olimpiche."Per rendere libere queste donne - ha detto Bonanni - vittime di una violenza inaudita possiamo offrire una prospettiva di formazione e lavoro". "Farò tutta la processione con voi - ha concluso Lanzetta, "in rappresentanza del governo", prima che il corteo lasciasse la piazza - portando un pezzo di questa iniziativa nel cuore". Argomenti via crucis prostituzione tratta femminile comunità papa giovanni xxiii roma municipio i piazza santi apostoli 

SABATO 22 Cielo :   molto nuvoloso o coperto con piogge intermittenti e sporadiche al mattino, concentrate su estremo Imperiese, Turchino e alta Valle Stura, entroterra genovese, Tigullio e Spezzino; nel pomeriggio aumento delle precipitazioni anche temporalesche su Imperiese, Genovese (solo in entroterra con fenomeni di grattarone sui rilievi più alti), Tigullio, Val d'Aveto e Spezzino; pause asciutte tra Savonese e Genovesato di Ponente. Venti :       da moderati a forti tra Sud e Sud Ovest, rinforzi sui crinali appenninici in corrispondenza dei rovesci. Mare : da mosso a molto mosso, localmente agitato in serata. Temperature : minime in aumento, massime in calo specie sotto le precipitazioni. [[ge:rep-locali:rep-genova:81577309]] DOMENICA 23 Cielo :  al primo mattino temporali sullo Spezzino, in attenuazione a metà mattinata; rovesci anche consistenti di grattarone in Val d'Averto; rovesci sporadici sulle coste del Centro-Levante e asciutto a Ponente; pausa intorno a metà giornata, poi recrudescenza temporalesca sulle valli Orba, Stura e Scrivia in estensione alla costa tra Savonese e Val Polcevera; a Levante instabile con rovesci alternati a pause e quota neve in discesa fino ai 1200 metri; asciutto con schiarite da Capo Noli verso Ovest. Venti :  forti da Ovest-Sud Ovest al largo del Golfo di Genova; deboli prima da Sud Est e poi da Est sottocosta; rotazione a Nord sul settore centro-occidentale in serata. Mare : molto mosso, localmente agitato al largo. Temperature :  in calo, specie in serata. LUNEDI' 21 Cielo : soleggiato, qualche nube a Levante e nelle zone interne. Vento : forte da Nord. Mare : fra mosso e poco mosso. Temperature : in ulteriore calo. ------------------ Bollettino  dell'Associazione ligure di Meteorologia (www.centrometeoligure.it) - Videoprevisioni di Francesco La Spina Argomenti meteo liguria pioggia liguria associazione ligure di meteorologia francesco la spina 
