NAPOLI –  È difficile, per Rafa Benitez, commentare un’eliminazione europea che ha il sapore della beffa, per un Napoli che ha dominato contro il Porto ma non è riuscito a segnare quel secondo gol che avrebbe cambiato volto al match (se non nel recupero, quando era ormai inutile). “Questo è il calcio – fa spallucce l’allenatore spagnolo – abbiamo avuto la possibilità di fare 3 gol nel primo tempo, 2-3 nel secondo, poi però abbiamo subito il gol che ha cambiato tutto, perché dovevamo rischiare, alzare la linea e loro avevano più spazio". “NON SIAMO RIUSCITI A CHIUDERE IL MATCH” – “Il presidente era con noi negli spogliatoi – racconta Benitez – siamo tutti un po’ tristi ma ho detto ai ragazzi che abbiamo lasciato l’Europa a testa alta, con una partita di massimo livello fino al gol dell’1-1. Cosa dovrei dire ai miei? Parliamo di 25-27 tra tiri in porta e fuori, è mancato il secondo gol. Oggi saremmo dovuti stare sul 3-0 nel primo tempo. Il Napoli ha giocato una partita spettacolare fino al gol subito. Abbiamo avuto tante occasioni per fare la differenza, è stata una gara a senso unico ma dovevamo chiuderla; quando abbiamo preso gol, poi, è cambiato tutto”. [[ge:rep-locali:repubblica:81496911]] “SODDISFATTO DELLA STAGIONE, NON SIAMO IL BAYERN” – Benitez non rinnega le scelte di formazione e difende la stagione degli azzurri: “Dobbiamo gestire la rosa, abbiamo due partite alla settimana ed è importante utilizzare questi giocatori che hanno qualità, come Pandev e gli altri in campo – ammette il tecnico azzurro – abbiamo cambiato tanto, la squadra è nuova, l’allenatore è nuovo, il modo di giocare anche. Siamo usciti dalla Champions con 12 punti, abbiamo 5 punti in più in campionato rispetto all’anno scorso e siamo in finale di Coppa Italia. Sono molto, molto soddisfatto del percorso e della stagione. Se poi vogliamo essere come il Bayern, la prossima volta compriamo 20 giocatori. Chi vince l’Europa League? La Juve è forte ma lo sono anche le altre, vinca il migliore”. [[ge:rep-locali:repubblica:81521392]] HIGUAIN: “NOI SFORTUNATI IN EUROPA, GUARDIAMO AVANTI” – È un Gonzalo Higuain sconsolato quello che commenta l’eliminazione degli azzurri: “Gli applausi finali del pubblico sono un bel segnale – dichiara l’argentino a fine gara – avremmo meritato di passare il turno, abbiamo fatto una buona partita ma è stato bravo il loro portiere. Ora dobbiamo guardare avanti, non finisce qui, ci manca il campionato e la finale della Coppa Italia. In Europa, quest’anno, non abbiamo avuto fortuna e va bene così, andiamo avanti e l’applauso della gente lo dimostra. Siamo andati fuori in Champions con tanti punti, oggi abbiamo fatto una partita buona, loro hanno sofferto, ma siamo usciti. Ripeto, ora bisogna guardare avanti”. [[ge:rep-locali:repubblica:81500896]] INSIGNE: “VOGLIAMO SECONDO POSTO E COPPA ITALIA” – Sulla stessa lunghezza d’onda anche Lorenzo Insigne, che rilancia sulla corsa al secondo posto in campionato: “Abbiamo lottato fino alla fine, siamo stati un po’ sfortunati perché abbiamo mancato un paio di volte il 2-0 – dice l’attaccante napoletano – abbiamo beccato una ripartenza per l’1-1, ma siamo stati uniti fino alla fine. Gli applausi del pubblico? Li ringraziamo perché ci sono stati vicini fino alla fine, noi abbiamo lottato. Peccato, perché doveva finire diversamente: ora puntiamo al secondo posto in campionato e andiamo avanti. Mancano ancora tante partite e cercheremo, già da domenica con la Fiorentina, di fare tre punti importanti e lottare per il secondo posto e per la finale di Coppa Italia con i viola”. Argomenti ssc napoli europa league lorenzo insigne rafael benitez gonzalo higuain Leggi i commenti I commenti dei lettori 
NAPOLI – È la dura legge del gol, quella che cantava Max Pezzali e che condanna il Napoli ad un’amara eliminazione dal palcoscenico europeo. La squadra di Rafa Benitez mette testa e cuore in una partita che si rivela stregata ad un passo dall’essere quella perfetta, punita da un Porto fortunato e cinico, che capitalizza al meglio l’unico momento di blackout della difesa azzurra. Alla squadra partenopea resta l’applauso del San Paolo, che prova a consolare così i propri beniamini al termine di una gara dominata fino all’1-1 di Ghilas, che vanifica il gol-speranza segnato da Pandev nel primo tempo. Il gol finale di Zapata serve solo per gli almanacchi e per evitare una sconfitta che sarebbe stata a dir poco ingiusta, dopo il momentaneo 1-2 di Quaresma. [[ge:rep-locali:repubblica:81496911]] PANDEV ILLUDE NAPOLI – Benitez sorprende scegliendo Pandev e Insigne invece che Hamsik e Callejon, relegati in panca, e Henrique nel ruolo di terzino destro. Le scelte di Rafa sembrano pagare, perché il Napoli dei primi 70 minuti è una squadra straripante, che corre un solo pericolo (in avvio di ripresa, su palla inattiva) a fronte delle tante palle-gol. I partenopei deliziano il San Paolo con l’uso sapiente delle fasce e i letali inserimenti delle mezzepunte, tra cui quello di Pandev che vale il vantaggio allo scoccare del quarto di gara. Già Henrique ed Insigne avrebbero potuto sbloccare il match, prima del gol del macedone. DOCCIA FREDDA DA GHILAS – Nella ripresa, ancora Insigne e Higuain (fortunato il salvataggio di Danilo su di lui) non hanno fortuna, così come Mertens, con un delizioso sinistro al volo dal limite. La legge del gol, però, è impietosa: al 69’, il subentrato Ghilas punisce la prima vera disattenzione difensiva degli azzurri, trasformando in oro il lancio in verticale di Josué. Il gol subito spegne la luce in casa azzurra: il Napoli rischia di capitolare ancora sulla conclusione di Defour, fermato dal palo, e si fa ridicolizzare da Ricardo Quaresma, che supera tre azzurri in slalom prima di battere Reina con un gran sinistro. ZAPATA FIRMA L’INUTILE 2-2 – Nel finale, lo scatto d’orgoglio azzurro arriva dai tre giocatori entrati nel finale: Hamsik in verticale per Callejon, lo spagnolo mette in mezzo per la scivolata vincente di Zapata. È il gol che conserva l’imbattibilità interna del Napoli in questa campagna europea 2013-14: un po’ poco per chi, anche in questa serata stregata, si era preso la licenza di sognare qualcosa in più. NAPOLI-PORTO 2-2 (1-0) NAPOLI (4-2-3-1): Reina, Henrique, Fernandez, Albiol, Ghoulam, Behrami, Inler, Mertens (38′ st Callejon), Pandev (22′ st Hamsik), Insigne, Higuain (33′ st Zapata). (15 Colombo, 85 Britos, 2 Reveillere, 20 Dzemaili). All.: Benitez PORTO (4-3-3): Fabiano, Danilo, Reyes, Mangala, Ricardo, Carlos Eduardo (18′ st Josué), Fernando, Defour, Varela (21′ st Ghilas), Martinez, Quaresma (35′ st Lica). (41 Kadu’, 46 Agu, 16 Herrera, 10 Quintero, 21 Ricardo). All.: Luis Castro ARBITRO : Atkinson (Inghilterra) RETI : nel pt 21′ Pandev; nel st 24′ Ghilas, 30′ Quaresma 46′ Zapata ANGOLI : 14-0 per il Napoli RECUPERO : 1′ e 4′ AMMONITI : Henrique per gioco scorretto SPETTATORI : 55 mila. Argomenti ssc napoli porto fc europa league Leggi i commenti I commenti dei lettori 
NEW YORK -  Dalla Sicilia al Palazzo di Vetro con un sogno: occuparsi di diritti umani, contribuire con le proprie idee a cambiare i destini del mondo. Troppo? Probabilmente sì, ma chi non sogna a 16 anni? Sono in mille gli studenti provenienti da tutto il pianeta che da oggi - e per una settimana - "invaderanno" le Nazioni Unite trasformandosi in ambasciatori in erba. La delegazione più numerosa, come sempre, arriva proprio dalla Sicilia, anche perché l'associazione che organizza questo "tour" di studio e divertimento è catanese. Si chiama "I diplomatici" e punta a formare una nuova classe dirigente più attenta ai bisogni del mondo che agli interessi economici dei paesi leader. Per il terzo anno consecutivo, i ragazzi sono arrivati dall'Europa e dall'Australia, dalle Americhe e dall'Asia, dopo aver superato decine di test e selezioni nelle loro scuole e Università. Per qualche ora si sono anche seduti nella Sala Grande del Palazzo di Vetro, proprio dove solitamente prendono posto i rappresentanti dei 200 paesi che aderiscono alle Nazioni Unite. Hanno ascoltato, tra gli altri, l'ambasciatore permanente italiano Sebastiano Cardi, la cofondatrice di San Patrignano Letizia Moratti, il direttore di Limes Lucio Caracciolo, il rappresentate della Segreteria generale dell'Onu Ahmad Alhendawi. Quest'anno il tema è quello delle "Relazioni fra diritti umani e infrastrutture tecnologiche", la Rete al servizio di chi soffre negli angoli più remoti del mondo. Punto centrale proprio della relazione di Lucio Caracciolo che per gli studenti rappresenta una traccia dell'intera settimana newyorchese di studi. Giacca e cravatta per i ragazzi, tailleur scuro per le studentesse, cartellino in bell'evidenza e carpetta sotto braccio, sembrano davvero dei diplomatici delle Nazioni Unite. Certo, molti di loro hanno 16-17 anni, i più grandi poco più di una ventina. Ma il piglio e la determinazione che ci mettono non ha niente da invidiare ai "colleghi" veri. Basta origliare dietro le stanze del grande albergo di Manhattan che li ospita. Lì i mille di "Change The World" simulano Consigli di Sicurezza e riunioni di Commissione. Preparano risoluzioni, parlano di Siria e Ucraina, "litigano" per far passare le loro idee. Certo, dopo le lunghe giornate di lavoro fanno un salto in stanza, si cambiano e la sera puoi trovarli nei locali di Chelsea o Brooklyn a ballare assieme ai coetanei americani. Ma difficilmente fanno tardi la notte, perché la mattina successiva si ricomincia presto a "lavorare" per la diplomazia. "Qui a New York sembra di vivere in un videogioco", ride Francesco, 18 anni, catanese. "Con gli altri ragazzi mi trovo bene, siamo affiatati e molto interessati alle cose che discutiamo". "Nella mia commissione ci stiamo occupando di diritti negati, soprattutto ai bambini  -  spiega Giulia, 16 anni, palermitana  -  I grandi del mondo parlano, lanciano appelli e allarmi, fanno promesse. Ma nella realtà la sostanza è ben diversa. Eppure con i mezzi tecnologici che esistono, davvero si potrebbe cambiare il destino di milioni e milioni di persone". Alla fine della settimana, una commissione di esperti giudicherà il lavoro dei ragazzi, eleggerà la "best delegation", premierà le migliori risoluzioni presentate. "Change the World è sicuramente una simulazione, ma sui diritti umani nessuno di noi ha voglia di scherzare", interviene Carlotta, di Trecastagni, 17 anni. "E poi, chi lo dice che da giovani come noi non possano arrivare proposte in grado di interessare anche gli ambasciatori veri?". Visibilmente soddisfatto Claudio Corbino, presidente dell'Associazione "I diplomatici" che ebbe l'idea di realizzare il sogno di portare gli studenti all'Onu durante una serata con gli amici di Catania e adesso è già alla terza edizione della manifestazione: "La nostra associazione si occupa di formazione d'alto livello e la possibilità di confrontarsi in un contesto così importante è per i nostri ragazzi sicuramente il modo migliore per crescere culturalmente e professionalmente. Siamo particolarmente orgogliosi  -  continua Corbino  -  perché i ragazzi sono entusiasti di questa esperienza. Per noi è l'ideale seguito di un percorso formativo che si sviluppa discutendo sui temi legati ai diritti umani. La formazione all'estero non può essere pensata come fuga, ma deve essere vissuta come momento di crescita. Bisogna partire, ma anche ritornare portando con sé nuove idee". La speranza, come sempre, è quella che qualcuno di questi studenti, un giorno, possa tornare a New York, magari proprio con un ruolo da diplomatico: "E' già successo  -  conclude Corbino  -  e per noi questa sarebbe la soddisfazione più grande. In ogni caso siamo sicuri che nessuno di questi ragazzi dimenticherà una settimana così piena di emozioni". Argomenti onu ragazzi 
None Leggi i commenti I commenti dei lettori 
FIRENZE – Antonio Conte è febbricitante e ha perso anche la voce. Così manda l’allenatore in seconda Angelo Alessio a commentare la sfida con la Fiorentina: “Il gol su punizione ha sbloccato il match, ma noi ci siamo comportati bene dall’inizio alla fine: siamo molto contenti della prestazione. Questa gara è stata caricata tanto, loro sono partiti forti e ci hanno creato delle difficoltà. Poi ci siamo messi meglio e nel secondo tempo in campo c’è stata una sola squadra. In giro si diceva che l’Europa League non ci interessasse molto e questo ci ha un po’ dato fastidio, ma noi andiamo avanti per la nostra strada. Vogliamo andare in fondo in ogni competizione”. [[ge:rep-locali:repubblica:81484754]] ORA AVANTI SENZA PAURA – Sulla squadra che ora preferirebbe affrontare ai quarti, Alessio non si sbilancia: “Qualsiasi squadra a questo punto va bene. Sicuramente la Fiorentina è un’ottima squadra ed essere riusciti a passare questo turno ci permette di affrontare a viso aperto le altre”. PIRLO: CONVINTI DI POTER SUPERARE TURNO - Due punizioni, due gol, due vittorie. Da Genova a Firenze, è Andrea Pirlo a fare le fortune della Juventus, prima in campionato e poi in Europa League. "Due punizioni diverse ma con lo stesso risultato - commenta - Era importante vincere tutte e due le partite e sono contento di averle sbloccate con un mio gol. La punizione? Ho guardato come erano disposti la barriera e il portiere e ho deciso di piazzarla lì". "Sapevamo che la partita era lunga - continua Pirlo - Avevamo bisogno di fare gol e abbiamo gestito la gara nel migliore dei modi. All'inizio abbiamo sofferto ma abbiamo avuto le nostre occasioni. Eravamo convinti sin dall'inizio di poter superare il turno". La finale dello Juventus Stadium è ora più vicina. "La Fiorentina era un ostacolo difficile, gioca un bel calcio - commenta - Quando siamo usciti dalla Champions ci siamo detti che l'obiettivo era continuare in Europa League e fare bene in campionato. Ci siamo riusciti e dobbiamo continuare". POGBA: RISCATTATO IL KO DI CAMPIONATO – Paul Pogba si gode la rivincita: “Ci siamo ricordati di quando avevamo perso 4-2 e oggi siamo molto molto contenti. Prima della partita Conte ci ha detto di giocare il nostro calcio. Nel secondo tempo abbiamo giocato molto bene il gol di Pirlo ci ha fatto vincere. Pirlo ha un piede d’oro. Io dovrò allenarmi tanti anni per tirare così…”. BONUCCI: ABBIAMO SAPUTO SOFFRIRE – E’ felicissimo anche Leonardo Bonucci: “Quando la Juve non vince fa sempre clamore. All’andata era finita in pareggio ma siamo venuti qui con la consapevolezza che c’era da soffrire. Il gol di Andrea è solo il coronamento di una grande prestazione”. Il difensore non nasconde le difficoltà incontrate nei 90′. “Abbiamo sbagliato qualche gol di troppo ma siamo stati bravi a tenere alta la concentrazione per non compromettere la qualificazione. Ora ci aspetta un tour de force impegnativo ma siamo consapevoli di poter arrivare fino in fondo”. LICHTSTEINER, CODA POLEMICA - Lichtsteiner "non ha rivolto nessun gesto dell'ombrello ai tifosi viola, ha solo fatto segno con la mano di andare a casa a quei tanti che gli hanno augurato di morire durante il riscaldamento". Lo precisa la Juventus. "Sono le stesse  cose - dice un portavoce della societa bianconera - che il giocatore ha spiegato nel dopo-partita a Firenze". Argomenti europa league juventus fc Leggi i commenti I commenti dei lettori 
La scena hip-hop è da tempo tra le più vivaci e pronta a entrare in cross-over con altri ritmi, quanto la più portata a recepire gli effetti della globalizzazione. E capita quindi che due ventenni nati e cresciuti tra New York e Parigi oggi facciano base nella Capitale, usando proprio i codici di un hip-hop con radici blues e ancora altri segnali intercettati da ulteriori mondi sonori, mescolando le "rime" cadenzate al canto e mettendo nel frullatore erge Gainsbourg, Booker T, Andre 3000 e Kid Rock. Si tratta dei Pepper Brothers, ovvero Sheppard e Jameson, due emergenti che si stanno facendo notare sulla rete e nei piccoli club di Roma e Parigi, le metropoli dove orbitano ora. Guarda il video "Downfall" dei Pepper Brothers 
