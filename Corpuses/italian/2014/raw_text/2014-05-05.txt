TORINO – L'atmosfera di festa-scudetto non deconcentra l'affamata Juve di Conte che piega anche l'Atalanta e prosegue la sua cavalcata record. Arriva a -1 dal primato assoluto di punti (i 97 dell'Inter 2006), mantiene nel mirino la storica quota 100 e colleziona il 18° successo interno di fila in serie A. Insomma, i bianconeri non potevano trovare modo migliore per abbracciare idealmente i loro tifosi che per tutta la partita li hanno incitati invitando, tra l'altro, Conte a restare e la società a non vendere Pogba. CONTE FA TURN-OVER  - Pur puntando al doppio record, Conte ha deciso di dar spazio a chi ha giocato meno presentando in avvio Storari, Ogbonna, Peluso, Padoin, Osvaldo e Giovinco. E proprio le due punte, vogliose di dimostrare di meritare più spazio, hanno tentato di dare la carica, duettando con buona intesa e spaventando per tre volte nei primi 20′ Consigli. ATALANTA, NON BASTA IL CORAGGIO  - Il buon avvio deve aver rassicurato i bianconeri che hanno calato i ritmi, consentendo all'Atalanta di rifiatare e riorganizzarsi meglio in campo. A tal punto da prendere anche un pizzico di coraggio tra il primo e il secondo tempo in cui ha sfiorato anche il vantaggio con Denis. [[ge:rep-locali:repubblica:85324400]] TEVEZ DA' LA SCOSSA GIUSTA  - Conte ha dato spazio a Quagliarella e l'attaccante campano ha tentato di caricare la squadra mandando un destro di poco alto e poi sfornando un assist al bacio per Osvaldo che ha malamente sbagliato la misura di un pallonetto a tu per tu col portiere. Spazientito, il tecnico bianconero ha lanciato nella mischia Tevez che, d'incanto, ha dato la scintilla giusta. PADOIN COMPLETA LA FESTA  - La Juve s'è riversata in avanti e dopo aver impegnato Consigli con Quagliarella e Pogba è passata (72′) con un bel destro dal limite dell'ex di turno Padoin che ha sfruttato proprio un velo di Tevez su un assist di Pogba. Nel finale c'è stato spazio anche per Pepe che, impiegato solo in Coppa Italia, dopo un anno e mezzo è tornato finalmente a calcare di nuovo il campo per una partita di A tra il boato del pubblico. E così la festa è stata davvero completa. JUVENTUS-ATALANTA 1-0 (0-0) Juventus (3-5-2): Storari 6.5, Barzagli 6, Ogbonna 7, Chiellini 7, Lichtsteiner 6.5 (38′ st Pepe sv), Padoin 7, Marchisio 6, Pogba 7, Peluso 6, Giovinco 6.5 (1′ st Quagliarella 6.5), Osvaldo 6.5 (20′ st Tevez 6.5). (1 Buffon 34 Rubinho 4 Caceres 14 Llorente 19 Bonucci 21 Pirlo 22 Asamoah 23 Vidal 33 Isla). All.: Conte. Atalanta (4-4-1-1): Consigli 7, Bellini 6.5, Lucchini 6 (1′ st Benalouane 6), Yepes 6.5 (31′ st Nica sv), Brivio 6, Raimondi 6.5 (19′ st Estigarribia 5.5), Baselli 6.5, Carmona 6, Bonaventura 6, Moralez 6, Denis 5.5. (37 Sportiello 4 Scaloni 5 Giorgi 8 Migliaccio 9 Betantcourt 23 Brienza 27 Del Grosso 90 Kone, 91 De Luca). All.: Colantuono. Arbitro : De Marco 6. Reti : nel st 27′ Padoin. Angoli : 5-2 per l'Atalanta. Recupero .: 0′ e 4′. Ammoniti : Estigarribia per gioco scorretto. Spettatori 38.892, incasso 1 milione 442.689. Argomenti serie a atalanta juventus fc Leggi i commenti I commenti dei lettori 
TORINO – "Resto? Non lo so, devo parlare bene con i dirigenti...' Antonio Conte rovina parzialmente la festa dello scudetto ai tifosi bianconeri ventilando la possibilità di una partenza. L'impressione è che voglia precise garanzie dalla società: "Dovremo parlare e fare valutazioni sotto tutti i punti di vista", dice. "Sono stati tre anni dispendiosi in cui devo ringraziare questo ragazzi e stasera è stata un'ulteriore conferma: la più grossa soddisfazione da parte mia è stata di trasmettere a questi ragazzi una mentalità che è qualcosa di eccezionale. E' motivo di orgoglio che in soli tre anni sia riuscito a centrare questo importante traguardo. Ci sono dei numeri eccezionali, oggi siamo arrivati a totalizzare 267 punti in quasi tre anni. Non è facilmente migliorabile quello che abbiamo fatto. Bisognerà fare attente valutazioni. Spesso ci si dimentica che la storia della Juventus diventa un handicap a livello di crescita europea. Questo è il secondo anno che partecipiamo alle coppe. Lo scorso anno siamo usciti ai quarti e sembrava che avessimo fallito, quest'anno siamo arrivati in semifinale ed è stato lo stesso però ci vuole tanta pazienza. La storia della Juventus diventa un handicap e non è semplice per tanti motivi. In Italia non è migliorabile dopo questi tre anni, bisogna capire dopo questi tre anni. Abbiamo ricostruito dopo due settimi posti e fatto un cammino importante anche in Europa. Penso che più di così la Juventus non avrebbe potuto fare. Chi mi è stato vicino sa cosa sono stati questi tre anni". [[ge:rep-locali:repubblica:85324400]] LA JUVE RESTERA' SEMPRE LA MIA CASA  - Comunque vada di certo Conte non si prenderà un anno sabbatico come fece Guardiola: ''Nessun anno sabbatico, devo parlare con i dirigenti sapendo che la Juventus sarà sempre la mia casa. Sono juventino, lo ero quando ho fatto esperienze fuori, lo sono adesso e lo sarò anche in futuro. Abbiamo bisogno di confrontarci e di parlare in maniera molto serena". Infine aggiunge: "Quello che ho da dire ce lo diremo con il presidente e con la dirigenza, con l'amicizia con cui è stato improntato il nostro rapporto in questi tre anni per il bene della Juventus. Io voglio il bene della Juventus in tutto e per tutto e bisogna vedere se avrò voglia di andare avanti". Argomenti serie a juventus fc antonio conte Leggi i commenti I commenti dei lettori 
NAPOLI - "Non abbiamo subito pressioni o minacce da parte dei tifosi". Il direttore sportivo del Napoli, Riccardo Bigon, ricostruisce quanto accaduto sabato sera all'Olimpico prima del fischio d'inizio della finale di Coppa Italia: "Il pre-partita  -  ha spiegato all'emittente televisiva Piùenne  -  è stato condizionato da fatti gravissimi. Non c'è stata alcuna trattativa. Il pubblico chiedeva notizie del compagno ferito. Gli appassionati volevano avere delle rassicurazioni perché c'era grande preoccupazione sulle sue condizioni". Il diesse azzurro parla anche del fitto conciliabolo tra Hamsik e il capo ultras Genny a' Carogna: "Abbiamo subito fatto presente che la gara si sarebbe giocata comunque. Nessuno pensa, ovviamente, che sia normale restare venti minuti sotto la curva e rinviare l'inizio di un match, ma nella situazione contingente è stato giusto dialogare. Sicuramente è stato un brutto episodio per l'immagine del calcio italiano, ma abbiamo gestito la vicenda in maniera molto attenta". Gli incidenti del pre-gara potrebbero condizionare la sede della Supercoppa che vedrà protagoniste il Napoli e la Juventus: "Non si sa ancora dove potremo giocare. Possiamo fare solo delle ipotesi. La sede naturale sarebbe Roma, ma bisogna valutare le questioni di ordine pubblico". Da scegliere anche la data, inizialmente fissata per il 24 agosto. "Il Napoli vorrebbe giocarla una settimana prima dei preliminari (20-27 agosto) o addirittura dopo". Argomenti calcio e violenza ssc napoli serie a riccardo bigon Leggi i commenti I commenti dei lettori 
Frana di grosse dimensioni ieri sera a Monte Pellegrino. Otto famiglie sono state sgomberate sul versante di via Annone tra i civici 60 e 70, di fronte al Roosvelt. Tra i residenti non si è registrato nessun ferito. In decine sono scesi in strada sotto schock poco dopo le 22,30. La strada è stata chiusa dalla polizia municipale. Un grosso masso di quattro metri per quattro si è abbattuto su una abitazione, schivata solo grazie a un albero di pino che la proteggeva. I vigili del fuoco, intervenuti con diverse squadre, hanno lavorato per tutta la notte per mettere in sicurezza la zona. Sul posto anche la polizia e  i carabinieri. Stamattina si aspettano i tecnici comunali e la protezione civile. Argomenti frana monte pellegrino 
ROMA – Non ci sono mai stati dubbi sul fatto che Fiorentina-Napoli si disputasse regolarmente e quindi non c'è stato alcun tipo di trattativa con i capi ultrà. Lo ha ribadito Diego Parente, capo della Digos di Roma, parlando di quanto avvenuto sabato sera prima dell'avvio della finale di Tim Cup, allo Stadio Olimpico di Roma. CAPO DIGOS ROMA: "NESSUN DUBBIO CHE PARTITA SI SAREBBE GIOCATA"  - "Non c'è stata nessuna trattativa con i tifosi, anche perché non è mai stato in dubbio che la partita si sarebbe giocata. Nè da parte dei club, nè da parte delle autorità preposte all'ordine pubblico, c'era questo dubbio. Neanche i tifosi volevano impedirne lo svolgimento  -  ha spiegato il dirigente intervenendo al 'Processo del Lunedì' su Rai Sport 1  -  ma solo definire tra loro le modalità del tifo. Il colloquio con i tifosi c'è stato ed è stato importante per rassicurarli su quanto è successo e smentire alcune voci che si erano diffuse, come quella sulla morte di un bambino". "LA SPARATORIA? UN FOLLE EPISODIO, NON UN AGGUATO"  - Quindi Parente si è soffermato sulla dinamica della sparatoria che ha visto come vittima il tifoso napoletano Ciro Esposito, ferito con altri due tifosi partenopei, e l'ex ultras romanista Daniele De Santis, arrestato per tentato omicidio come autore del fatto criminoso, definendo l'episodio secondo la ricostruzione fatta dalla polizia. "Un agguato? Non lo definirei cosi', piuttosto un folle episodio, una provocazione da parte di un singolo", le parole del capo della Digos della Capitale. CANTONE: "SI E' DATO PESO A UN PERSONAGGIO INQUIETANTE" - Sempre nel corso del Processo del Lunedi', trasmissione su RaiSport1, ha commentato gli avvenimenti di sabato scorso all'Olimpico anche il presidente dell'Autorità nazionale Anticorruzione, Raffaele Cantone. "Se non c'è stata trattativa, c'è stata comunque l'impressione che si aspettasse il via libera e in ogni caso si è dato peso ad un personaggio inquietante", ha detto il magistrato napoletano, rilevando anche il fatto che quanto avvenuto "è stato eclatante considerando anche la maglietta che portava il capo ultra'" del Napoli. Cantone, che ha sollevato il velo sul forte rapporto esistente tra calcio e mafie, ritiene che comunque in questo caso la "camorra non c'entra ed è dannoso fare questo collegamento". Quanto ai possibili provvedimenti per evitare il ripetersi di gravi fatti di violenza, il magistrato ha detto che bisogna capire che provvedimenti vuole prendere il ministro Alfano. Bisogna verificare anche cosa si intende per Daspo a vita, mi sembra abbastanza difficile". Leggi i commenti I commenti dei lettori 
ROMA - E' la notte più amara per il Liverpool, che vede probabilmente sfumare gran parte delle chance di mettere la mani sul titolo. I reds, avanti 0-3 sul Crystal Palace ad una mancuata di minuti dal termine, si fanno rimontare fino al 3-3 finale. La squadra di Rodgers ha ora 81 punti, uno in più del Manchester City che però, in attesa dell'ultima giornata e con una differenza reti migliore, deve recuperare il match con l'Aston Villa. Allen al 18' porta in vantaggio Il Liverpool, raddoppio di Sturridge all'8' della ripresa e due minuti più tardi la terza rete ad opera di Suarez. Sembra finita, ma succede l'incredibile: il Crystal Palace prima accorcia le distanze con Delaney al 34', si avvicina ulteriormente con Gayle al 36' che poi al  43' ottiene l'incredibile pareggio. RISULTATI 37^ GIORNATA SABATO West Ham         - Tottenham               2-0 Aston Villa      - Hull City               3-1 Manchester Utd   - Sunderland              0-1 Newcastle        - Cardiff City            3-0 Stoke City       - Fulham                  4-1 Swansea City     - Southampton             0-1 Everton          - Manchester City         2-3 DOMENICA Arsenal          - West Bromwich           1-0 Chelsea          - Norwich City            0-0 LUNEDI ' Crystal Palace   - Liverpool               3-3 Argomenti calcio inglese premier league liverpool fc Leggi i commenti I commenti dei lettori 
None Leggi i commenti I commenti dei lettori 
TORINO – "A Roma dobbiamo vincere perché possiamo fare il record di punti". Fernando Llorente, al primo centro appena arrivato all'Italia, è l'emblema della Juve affamata. Il suo primo pensiero, ancor prima dello scudetto e quello di non sbagliare la prossima partita. All'Olimpico, domenica prossima, l'attaccante spagnolo non pensa che i campioni d'Italia verranno accolti dagli applausi dai tifosi giallorossi come invece succede nello sport americano: "Non so perché per me è la prima volta qua in Italia, ma non credo che si fara'". Per ora si gode il trionfo: "Arrivare il primo anno e fare questo per me è incredibile. Ora tocca godersela perché abbiamo lavorato tantissimo per tutto l'anno e siamo contentissimi". Il prossimo obiettivo è arrivare lontano in Europa: "Sicuramente c'è da migliorare però credo che la strada del intrapresa, quella del lavoro è quella giusta. Speriamo di fare meglio". GIOVINCO: SCUDETTO STRAMERITATO  - Sebastian Giovinco è stato protagonista soprattutto nel finale di stagione: "Allo scudetto, a dire la verita', ci abbiamo sempre creduto. Era difficile pensare che potesse essere diverso, anche se comunque la Roma ha fatto un campionato importante, ma noi sicuramente siamo stati devastanti ed è uno scudetto strameritato". L'attaccante ricorda l'abbraccio di Conte dopo i fischi dei tifosi come una di quelle "cose che aiutano anche a crescere. Penso che da lì la stagione sia cambiata, da parte mia, da parte dei tifosi, però non voglio più pensarci, voglio solo pensare a cose positive, a cose belle", ha spiegato. Giovinco parla, così, infine di Tevez: "Penso che faccia la differenza, nel suo modo di giocare, la cattiveria. E' quello che magari un po' mi manca, però sicuramente c'è ogni giorno sempre da imparare, ma non solo con lui, con tutti i miei compagni. Penso che questo sia importante per vincere, perché un gruppo possa andare avanti con queste vittorie". LA GIOIA DI PEPE  - Simone Pepe si è tolto la soddisfazione di tornare in campo in A dopo un anno e mezzo: "Emozione grandissima, ringrazierò a vita tutti i tifosi della Juve per l'accoglienza. Spero di essere l'acquisto in più per la Juve nella prossima stagione. Mi mancano solo minuti nelle gambe. Conte potrebbe andar via? Mi auguro di no. E' un patrimonio per questa società. Se abbiamo vinto 3 scudetti di fila è merito suo". Argomenti serie a juventus fc Leggi i commenti I commenti dei lettori 
