MILANO - Si è forse tolto qualche sassolino dalla scarpa Andrea Stramaccioni tornando a casa da San Siro con tre pesantissimi punti , ma il tecnico si concentra solo sul presente e sulla sua Udinese. "Questa sera abbiamo giocato un brutto primo tempo, ma poi nel secondo le cose sono migliorate e alla fine abbiamo meritato la vittoria. Con grande onesta' non ci aspettavamo Kovacic tra le linee e noi avevamo preparato un'aggressione molto alta e la sua posizione inaspettata ci ha messo in difficolta' e nel primo tempo abbiamo sofferto molto. Nel secondo tempo abbiamo cambiato la posizione di Allan e siamo riusciti a costruire molto piu' gioco di loro rispetto al primo tempo". GRUPPO FORTE E UNITO - "Questa vittoria - prosegue il tecnico dei friulani - ci consegna la consapevolezza che abbiamo un gruppo unito, perche' non si viene a San Siro a giocare una partita del genere con cosi' tanto carattere. Noi in campionato abbiamo iniziato molto bene, ma poi ci siamo un po' adagiati e questi 3 punti ci permettono di tornare a fare quello che piu' ci compete". A chi poi gli chiede della sostituzione di Di Natale per Thereau l'allenatore bianconero risponde cosi': "per noi Di Natale e' molto importante, ma nel momento in cui sei in panchina devi fare anche delle scelte coraggiose. Quando ho sostituito Toto' l'ho fatto perche' Cyril mi garantiva fisicamente delle caratteristiche che pensavo piu' utili in quel momento e alla fine e' andata bene". [[ge:rep-locali:repubblica:102366278]] UN OCCHIO IN CASA INTER - Infine, l'ex allenatore dell'Inter dice la sua anche sui cambi societari avvenuti nell'Inter dopo l'avvento di Thohir. "Io credo che un presidente abbia il diritto di apportare le modifiche che vuole. Penso che l'Inter abbia vinto tutto dopo un grande ciclo e ricordo le persone che sono qui, perche' rappresentano il mio esordio in serie A". Argomenti udinese serie a andrea stramaccioni Leggi i commenti I commenti dei lettori 
MILANO - Disastro Inter a San Siro. Gli uomini di Mancini, dopo la sconfitta di Roma, rimediano un pesante 1-2 ad opera dell'Udinese compromettendo seriamente la rincorsa alla zona Champions. Per Mancini, ancora alla ricerca della prima vittoria in campionato, un ko che complica pesantemente i piani visto anche il successo del Genoa sul Milan che ha portato a 9 le lunghezze di distanza sui nerazzurri. Esulta, invece, l'Udinese che, dopo un primo tempo conservativo (fin troppo) porta a casa tre punti d'oro che permettono gli uomini di Stramaccioni di agganciare il Milan e avvicinare l'Europa. [[ge:rep-locali:repubblica:102366278]] SENTENZA UDINESE - La rete del pareggio di Bruno Fernandes è stata come una sentenza per l'Inter. Un segno premonitore direbbero altri, perchè la squadra friulana nelle prime 13 giornate era andata a segno solo in due partite fuori casa: all'Olimpico contro la Lazio e al Barbera contro il Palermo, nel primo caso portò in Friuli i tre punti, nel secondo strappò un pareggio. Oggi è arrivata la seconda vittoria nonostante un prestazione non particolarmente entusiasmante. Non è un caso, infatti, che la miglior Udinese si sia vista nella ripresa quando, costretta a cercare il pareggio, ha smesso di difendersi come una qualsiasi "provinciale", attaccando e giocando come ci ha abituati in questi ultimi anni. Una piccola lezione per Stramaccioni che era venuto a San Siro forse con troppi timori. MENTALITA' DA CORREGGERE - L'Inter, dal canto suo, il primo tempo l'ha giocato alla perfezione complice, come detto, un atteggiamento troppo rinunciatario da parte degli ospiti. Aggressiva e attenta nel primo tempo, la squadra di Mancini si è persa nei soliti errori di distrazione nella ripresa. Esattamente così come era accaduto sette giorni fa all'Olimpico contro la Roma. Mancini, quindi, dovrà lavorare molto di più sulla mentalità dei suoi giocatori se non vuole correre il rischio di far peggio di Mazzarri. Domenica a Verona contro il Chievo ci sarà l'occasione del riscatto. IL MATCH - L'Inter ha voglia di riscatto dopo il ko di Roma e lo si vede praticamente da subito. I nerazzurri attaccano in maniera costante per tutto il primo tempo mancando, però, solo nel passaggio finale. I friulani, timidi e insicuri, restano chiusi nella propria metà campo ribattendo colpo dopo colpo le sortite interiste. Alla mezz'ora i padroni di casa vanno a un passo dal vantaggio quando Kovacic, imbeccato da Guarin in area di rigore, colpisce in pieno la traversa; sulla ribattuta Hertaux si immola sul colpo sicuro sotto porta di Palacio. Al 44', però, il muro di maglie bianconere si sgretola sull'ennesima imbucata di Guarin che questa volta trova l'affamato Icardi che, a tu per tu con Karnezis, non sbaglia. La ripresa, però, vede un calo di concentrazione degli uomini di Mancini. Il pareggio di Bruno Fernandes al quarto d'ora nasce, infatti, da una palla persa a centrocampo: splendido il destro dal limite del portoghese che zittisce San Siro. Poco prima della mezz'ora è ancora più clamoroso il pallone perso dai padroni di casa: Palacio sbaglia la misura del retropassaggio per Handanovic servendo di fatto il neo entrato Thereau che salta il portiere sloveno e infila a porta vuota gelando definitivamente il Meazza. Inutile l'assalto finale con l'Udinese che si chiude bene al limite della propria area sigillando di fatto la vittoria. INTER-UDINESE 1-2 (1-0) INTER (4-3-3): Handanovic 5.5; Nagatomo 5, Ranocchia 5.5, Juan Jesus 5.5, Dodo' 5.5 (45'st Bonazzoli 5.5); Guarin 6, Medel 5 (45'st D'Ambrosio sv), Kuzmanovic 5; Palacio 5, Icardi 6.5 (22'st Osvaldo 5), Kovacic 5.5. In panchina: Carrizo, Berni, Andreolli, Campagnaro, Vidic, Obi, Mbaye, Krhin, M'Vila. Allenatore: Mancini UDINESE (3-5-1-1): Karnezis 6; Heurtaux 6.5, Danilo 6.5, Piris 6.5; Widmer 6.5, Badu 6, Guilherme 5.5, Allan 6.5 (36'st Pinzi 5.5), Pasquale 5.5; Bruno Fernandes 6.5; Di Natale 5.5 (19'st Thereau 6.5). In panchina: Brkic, Scuffet, Wague, Belmonte, Bubnjic, Hallberg, Kone, Gabriel Silva, Geijo, Evangelista. Allenatore: Stramaccioni ARBITRO: Gervasoni di Mantova RETI: 44'pt Icardi, 15'st Bruno Fernandes, 26'st Thereau NOTE: serata fredda, terreno in discrete condizioni. Spettatori: 35 mila circa. Ammoniti: Dodo', Pinzi, Bonazzoli. Angoli: 8-4 per l'Udinese. Recupero: 1', 4'. Argomenti serie a inter udinese Leggi i commenti I commenti dei lettori 
PARIGI - E' durato poco più di 24 ore il primato del Paris Saint Germain: al Velodrome il Marsiglia batte 3-1 il Metz e si riprende la vetta solitaria. Il solito Gignac porta avanti la squadra di Bielsa, Malouda pareggia ma Andrè Ayew riporta avanti i suoi e nel recupero Payet mette il sigillo sul risultato. RISULTATI 17^ GIORNATA VENERDI' Tolosa - Monaco 0-2 SABATO Paris SG - Nantes 2-1 Bordeaux - Lorient 3-2 Caen - Nizza 2-3 Rennes - Montpellier 0-4 Saint Etienne - Bastia 1-0 DOMENICA Evian TG - Lione 2-3 Lens - Lille 1-1 Reims - Guingamp 2-3 Marsiglia - Metz 3-1 Argomenti calcio francese ligue 1 olympique marsiglia Leggi i commenti I commenti dei lettori 
MILANO - La sconfitta interna contro l'Udinese ha mandato su tutte le furie Roberto Mancini che, dopo il primo tempo dei suoi, credeva di portare a casa tre punti facili, poi i troppi errori hanno rimesso in carreggiata i friulani che alla fine hanno fatto bottino pieno. "Sono 'incazzato' nero. Siamo spariti dopo l'1-1. Nel primo tempo abbiamo giocato veramente bene - ha detto -, alti, aggressivi, potevamo segnare un gol in piu', anche l'1-0 ci stava stretto. Solo che quando fai un primo tempo cosi' devi annientare l'avversario e chiudere la partita. Sono felice per i primi quarantacinque minuti, solo che non conta un cavolo. Nel primo tempo serviva piu' cattiveria, piu' qualita', dovevamo fare qualche gol in piu'". [[ge:rep-locali:repubblica:102366278]] SMARRITI DOPO IL PARI - Nel secondo tempo, invece, l'Inter si e' seduta e l'Udinese ha ribaltato il risultato. "Abbiamo iniziato bene - ha commentato Mancini -, poi abbiamo avuto un passaggio a vuoto e lasciato giocare l'Udinese subendo due gol, anzi uno perche' l'altro ce lo siamo fatti da soli, concedendo anche altre occasioni in contropiede. Nel calcio capita di subire un gol, le partite durano novantaquattro, novantacinque minuti, ma se si subisce un gol bisogna reagire, continuare a giocare come abbiamo fatto nel primo tempo, durante il quale siamo stati bravissimi, facendo tutto quello che proviamo in allenamento. Nel secondo tempo non siamo stati piu' aggressivi, ma non credo sia una questione di stanchezza, perche' la squadra sta bene. Dobbiamo capire che le cose durante una partita possono cambiare, che un gol si puo' anche subire. Una squadra vera non puo' abbattersi per un gol". RIMBOCCARSI LE MANICHE - "Non andavamo piu' sulle mezze palle - continua il tecnico -, ci siamo slegati, i centrocampisti andavano troppo avanti, invece di tenere le posizioni, la difesa restava troppo indietro. Sono incazzato nero". Mancini fa un primo bilancio dopo due settimane di lavoro: "Era semplice in cosi' poco tempo ottenere l'atteggiamento del primo tempo, ma conta far punti. Anche a Roma abbiamo buttato via la partita per dei nostri regali. Bisogna rimboccarsi le maniche e continuare a lavorare, prima o poi le cose cambieranno. Il mercato? Non mi permetto di pensarci, credo nella squadra, quello che ha fatto nel primo tempo non era scontato". Argomenti inter serie a roberto mancini Leggi i commenti I commenti dei lettori 
ROMA - Neppure una triplice frattura alla mano sinistra ferma Ted Ligety. Lo sciatore statunitense, nonostante quattro viti nell'articolazione a causa dell'infortunio di qualche giorno fa e in gara con un tutore, mette tutti in fila nel gigante di Coppa del mondo di Beaver Creek, centrando la quarta vittoria su questo pendio. LIGETY RIMONTA NELLA SECONDA MANCHE,14° NANI A BEAVER CREEK - L'americano ha fatto la voce grossa nella seconda manche, quando con il sole la temperatura e' salita progressivamente sopra lo zero allentando la pista soprattutto nella parte bassa e danneggiando gli ultimi atleti al via e cioe' i migliori della prima manche, ed e' risalito dal quarto posto della primadiscesa fino al gradino piu' alto del podio con il tempo totale di 2'34"07. Secondo il francese Alexis Pinturault, decisamente in forma dopo il podio del superG, staccato di soli 18 centesimi dall'asso a stelle e strisce, sul terzo gradino del podio l'austriaco Marcel Hirscher, staccato di 60 centesimi dal vincitore. Quarto l'altro austriaco Benjamin Raich, leader di meta' gara, poi in quinta posizione l'altro transalpino Victor Muffat-Jeandet, autore di un gran recupero risalendo dal 13esimo posto della prima manche. Il migliore degli italiani e' Roberto Nani, non apparso in condizioni fisiche ottimali a causa di un'infiammazione ad un ginocchio. Il livignasco, decimo a metà gara, chiude al 14esimo posto con 1"46 di ritardo. Al 19esimo posto ci sono Florian Eisath, bravo a risalire la classifica, e Davide Simoncelli, appaiati con lo stesso tempo. Era rimasto fuori dai migliori trenta per un soffio Max Blardone, mentre si era fermato al 39/o posto Matteo Marsaglia. Piu' attardati Giulio Bosca, Mattia Casse e Alex Ploner. Fuori nella prima Giovanni Borsotti. Per l'Italsci segnali non certo rassicuranti in vista dei Mondiali di febbraio proprio su questa pista. In classifica Jansrud svetta nella generale con 412 punti, davanti a Hirscher con 240 e a Reichelt con 207, quarto e' l'azzurro Dominik Paris con 205 punti. GUT PRECEDE VONN NEL SUPER G DI LAKE LOUISE, NONA MERIGHETTI - Primo squillo stagionale per la svizzera Lara Gut nel supergigante femminile di Lake Louise, che chiude la tre giorni di competizioni sulla pista canadese. La 23enne di Comano, che aveva chiuso la passata edizione della Coppa del mondo vincendo a Lenzerheide e conquistando la coppetta di specialita', ha ricominciato con un altro successo (l'11esimo in carriera), precedendo di 37 centesimi la ritrovata americana Lindsey Vonn, di nuovo sul podio dopo il successo di ieri nella libera e ormai recuperata ai massimi livelli di eccellenza pure in questa specialita'. Terzo posto per la slovena Tina Maze a 81 centesimi, che ha estromesso dal podio per soli 6 centesimi la tedesca Viktoria Rebensburg. Nella top-ten ritorna l'azzurra Daniela Merighetti, nona con un piazzamento che le mancava da quasi tre anni, quando fu terza a Bansko. Positiva anche Verena Stuffer, quindicesima, fanno qualche punto soprattutto per il morale Johanna Schnarf (ventottesima) e Sofia Goggia (trentesima), quest'ultima tornata in pista a un anno di distanza dall'infortunio al ginocchio patito proprio sul pendio canadese. Piu' attardate Francesca Marsaglia, Nadia Fanchini, Elena Curtoni ed Elena Fanchini. In classifica generale Maze sale a 380 punti contro i 263 della Fenninger e i 250 della Zettel. [[ge:rep-locali:repubblica:102368746]] LA COPPA DEL MONDO SI SPOSTA IN SVEZIA: IN GARA SIA UOMINI CHE DONNE - La coppa del mondo torna ora in Europa, in Svezia, ad Aare dove nel prossimo fine settimana verranno disputate le gare uomini e donne annullate in Francia, in Val d'Isere ed a Couchevel, per mancanza di neve. Venerdi' 12 dicembre al mattino ci sara' un gigante donne e al pomeriggio un gigante uomini; sabato slalom speciale donne e domenica slalom uomini. Argomenti sci coppa del mondo sci alpino Leggi i commenti I commenti dei lettori 
Centinaia di attivisti  alla fiaccolata No Tav, prima delle due manifestazioni organizzate dal movimento valsusino che lotta contro la Torino-Lione. Il corteo è partito poco dopo le 21attraversando Susa per ribadire la contrarietà alla realizzazione dell'opera e in solidarietà ai quattro ragazzi arrestati lo scorso anno per terrorismo. Tra gli striscioni anche quello in difesa del reparto maternità dell'ospedale cittadino che il piano sanitario regionale ha intenzione di chiudere. "Siamo di nuovo qui per poter ricordare a tutti che chi dava il movimento No Tav per morto ha sbagliato - ha detto Alberto Perino, tra i leader del movimento - Chi credeva di riuscire a piegarci a colpi di magistratura ha sbagliato. Non ci sarà modo di farci recedere". Argomenti no tav fiaccolata 
Ultimo giorno consiglio di amministrazione di Ltf domani a Parigi. Poi la società di progettazione della Torino Lione cederà il passo al nuovo soggetto promotore incaricato di realizzare il tunnel di base. Dal 5 gennaio, a Saint Martin La Porte, partirà il cantiere della supergalleria. Ieri sera fiaccolata No tav a Susa mentre oggi pomeriggio invece, alle 14, i contestatori si sono dati appuntamento a Chiomonte al cancello della centrale elettrica per la manifestazione in ricordo degli scontri di Venaus del 2005. La riunione del cda di Ltf è in programma in avenue de France, di fronte alla stazione di Bercy, dove ha sede Rff, la società che governa la rete ferroviaria d'oltralpe. All'incontro saranno presenti i due presidenti (italiano e francese) della Conferenza intergovernativa e il rappresentante della commissione europea Jan Brinkhorst. Il cda dovrà approvare il bilancio di previsione 2015. In 13 anni di attività Ltf ha rispettato tutti i suoi mandati. Ha concluso la fase di progettazione dell'opera (con il tracciato che è cambiato in modo significativo sul versante italiano proprio dopo le proteste di Venaus del 2005) e ha aperto i cantieri per le gallerie geognostiche: concluse le tre sul versante francese, quella della Maddalena a Chiomonte è ormai avviata e la talpa ha coperto poco meno di un terzo del percorso. L'ultimo cantiere istruito da Ltf è quello della galleria di Sant Martin La Porte. Formalmente una galleria geognostica che sarà però il primo tratto del tunnel di base. "Il 5 gennaio - spiega Maurizio Bufalini, direttore di Ltf - si inizierà a scavare al fondo della discenderia per allargare la camera che dovrà accogliere la prima talpa del tunnel di base". Nei suoi 13 anni di attività Ltf ha speso circa 1,5 miliardi per progetti e sondaggi. Nella riunione di domani il cda approverà il cambio di statuto e la vendita delle azioni. La mossa darà il via a una serie di appuntamenti. Il 10 dicembre si riunirà il cda di Fs holding, la società che dovrà rilevare da Rfi le quote di Ltf. Poi, il 16 dicembre a Roma, ci sarà la riunione della Conferenza intergovenrativa che darà il via alla trasformazione: al posto dell'attuale Ltf nascerà la nuova società per bandire le gare e gestire il supertunnel. L'iter burocratico dovrà essere compiuto entro il 31 gennaio. Intanto entro questa settimana il ministero dell'ambiente dovrà dare il via libera al progetto esecutivo del tunnel di base. Toccherà al Cipe, nelle settimane successive, mettere l'ultimo timbro sul progetto. Sarà in quella occasione che si capirà se l'ipotesi di scavare anche la parte italiana del tunnel partendo dalla Francia è considerata possibile o se rimane solo il progetto di far parte le due talpe dal cantiere di Susa. In questi giorni sono in corso anche i contatti decisivi per definire il timone di comando del nuovo promotore. La divisione dei compiti prevede che il presidente sia francese mentre il direttore dei lavori sarà italiano. In generale agli italiani toccheranno i vertici operativi mentre ai francesi saranno assegnate le funzioni di controllo. La partecipazione italiana alla nuova società sarà garantita da Fs holding mentre in Ltf è di Rfi. Una delle possibilità è che vengano confermati gli attuali vertici di Ltf: il presidente francese Hubert Du Mesnil e il direttore italiano Maurizio Bufalini. Sul versante gli oppositori alla nuova ferrovia c'è da segnalare la fiaccolata di ieri sera e la tradizionale manifestazione programmata per oggi, 8 dicembre, in occasione del nono anniversario della presa del cantiere di Venaus. Nel 2005 decine di migliaia di persone rioccuparono la sede dei lavori due giorni dopo gli scontri che avevano distrutto il presidio No Tav. Naturalmente a nove anni di distanza da quei fatti lo scenario è molto cambiato e il sostegno al movimento non è certo quello di allora. Ieri il gruppo di scrittori Wu Ming ha rilanciato l'idea di una grande mobilitazione per l'8 dicembre del 2015, in occasione de decimo anniversario di Venaus. Ieri sera alcune centinaia di manifestanti hanno sfilato per Susa per chiedere la liberazione dei quattro attivisti del movimento arrestati lo scorso anno con l'accusa di terrorismo. E per protestare contro la chiusura del punto nascite dell'ospedale cittadino prevista della riforma dell'organizzazione ospedaliera annunciata dalla Regione Piemonte. "Siamo di nuovo qui per ricordare a tutti che chi dava il movimento No Tav per morto ha sbagliato - ha detto all'inizio della fiaccolata Alberto Perino, leader della protesta contro l'Alta Velocità ferroviaria Torino-Lione-. Chi credeva di riuscire a piegarci a colpi di magistratura ha sbagliato. Non ci sarà modo di farci recedere". Alcuni fumogeni sono stati accesi dai manifestanti nei pressi dell'hotel Napoleon, che ospita le forze dell'ordine schierate a protezione del cantiere della Tav, nella vicina Chiomonte. Le targhe con il nome di alcune vie sono state imbrattate con la scritta "via sbirri". La fiaccolata si è conclusa in modo pacifico. Argomenti tav ltf fiaccolata presidio susa chiomonte 
Riversa a terra all'interno del proprio appartamento a Tor Bella Monaca. A trovare il corpo ormai senza vita una signora di 78 anni all'interno del suo appartamento in via Partinico, pochi minuti dopo le 20, sono stati i vigili del fuoco. Ad allertare i pompieri, preoccupato dal fatto che la nonna non rispondesse al telefono da alcuni giorni, è stato il nipote della vittima. Prima di comporre il 115, trovando la porta d'ingresso bloccata dall'interno, il giovane avrebbe rotto con un pugno una delle finestre al secondo piano della palazzina, riuscendo a scorgere il corpo dell'anziana steso sul pavimento. A quel punto, preso dal panico, il ragazzo ha chiamato i vigili del fuoco che a loro volta hanno richiesto l'aiuto dei medici del 118 e della polizia. Sul caso, allora, indagano gli agenti del commissariato Casilino. E ora si attende l'arrivo del medico legale per avere certezza delle cause della morte dell'anziana: la vittima potrebbe essere stata uccisa da un malore improvviso, ma sul cadavere sono evidenti alcuni segni (potrebbero essere le macchie ipostatiche che compaiono naturalmente dopo la morte) che in un primo momento hanno fatto pensare a delle percosse ai sanitari del 118. In attesa del responso, ad alimentare il giallo è il disordine in cui gli agenti intervenuti sul posto hanno trovato la casa in cui l'anziana viveva da sola. [[ge:rep-locali:rep-roma:102367557]] Argomenti tor bella monaca polizia roma municipio vi 
Juventus e Roma si "accontentano" del pareggio ma nella 14esima di campionato fa più notizia il crollo delle milanesi. Incredibile - in negativo - la metamorfosi dell'Inter, che dopo un buon primo tempo con l'Udinese si è sciolta come neve al sole. E' un problema di giocatori: Ausilio, Thohir e tutti quelli che si occupano del mercato in casa nerazzurra dovrebbero riflettere. Con Medel a centrocampo attaccare è difficile, Guarin è incostante, ci sono poche soluzioni: o Kovacic fa il fenomeno o questa squadre non ha possibilità, non ha la personalità né le qualità necessarie e va in crisi alla prima difficoltà. Mancini avrà tanto da fare. Discorso simile per il Milan: Inzaghi è bravo a nascondere i problemi e ha grande credito: tutti lo stimiamo per la sua storia, per quanto ha dato al calcio italiano, ha avuto coraggio a prendere la squadra in una situazione difficile, bisogna però vedere quanto dura. Anche a Genova i difetti sono stati gli stessi di sempre: il Milan fatica a creare azioni e se Menez non gioca con umiltà tutto diventa complicato. Il francese non può risolvere le partite da solo, non è Messi o Cristiano Ronaldo. Inter e Milan devono avere il coraggio di dire ai tifosi e dire che la concorrenza a Juventus e Roma così è impossibile: si può competere solo andando sul mercato e prendere due-tre giocatori importanti oltre a scegliere giovani migliori. In queste condizioni le due milanesi possono solo raccogliere i cocci. Anche perché nel mercato di gennaio si possono cercare i saldi, non certo quei giocatori in grado di farti svoltare la stagione. Per ora questo campionato ("l'altro campionato", quello per il terzo posto) sta dicendo che Lazio, Genoa e Sampdoria, con un monte ingaggi molto minore, riescono a competere più facilmente. Un torneo nel quale può rientrare la Fiorentina: i viola hanno la rosa migliore, e se riescono a rischiare di meno in difesa, per il livello del suo gioco la squadra di Montella ha tutte le carte in regola. Davanti è sempre una storia a sé, ma la Roma sembra che stia facendo di tutto per favorire la Juve: con il Sassuolo meritava di perdere e deve ringraziare la buona sorte. Così come il Napoli con l'Empoli: la Juve quindi resta la favorita per lo scudetto, il terzo posto è un discorso che riguarda sette-otto squadre. Argomenti visti dall'ala 
