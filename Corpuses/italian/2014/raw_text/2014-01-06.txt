ROMA - L'Agenzia delle dogane e dei monopoli ha comunicato le serie e i numeri dei 30 biglietti della Lotteria Italia estratti di seconda categoria del valore di 60.000 euro ciascuno. LEGGI: I SEI BIGLIETTI VINCENTI, DA 300MILA A 5 MLN DI EURO LEGGI: I 100 BIGLIETTI CHE VINCONO 20MILA EURO Ecco l'elenco completo : E 031905 venduto a Castenodolo (BS) F 086085    Zola Pedrosa (BO R 101823    Dolo (VE) B 158171    Pompei (NA) O 252700    Roma C 359277    Delebio (SO) G 183342    San Giovanni Valdarno (AR) Q 400205    Vicenza G 378560    Pontedera (PI) O 069479    Laterza (TA) B 199049    Andria (BT) S 046319    Modena R 433372    Pavia G 047241    Lecco O 483045    Mondolfo (PU) S 236962    San Martino (PR) E 252284    Sasso Marconi (BO) S 111880     Sesto Fiorentino (FI) S 211289    Roma D 040627    Milano M 411936    Cimitile (NA) M 257850    Acquasparta (TR) F 185215    Casapulla (CE) M 445725    Campogalliano (MO) O 289415    Milano P 412912    Porto Sant'Elpidio (FM) N 282082    Anagni (FR) E 271311    Castel San Pietro Terme (BO) Q 104171    Ciriè (TO) R 352619    Gallicano nel Lazio (RM). Argomenti lotteria lotteria italia lotterie biglietti vincenti estrazione lotteria 
ABUJA - Strage in un villaggio della Nigeria centrale. Un gruppo di uomini armati ha attaccato il piccolo centro di Snonong nello Stato centrale di Plateau, appiccando il fuoco alle case e uccidendo 30 persone secondo i testimoni, tra cui cui molte donne e bambini. La polizia parla invece di 5 uccisi e di "numerose case date alle fiamme". Lo hanno riferito testimoni e polizia, parlando di conflitto inter-comunitario di antica origine. I sospetti sono sui pastori musulmani Hausa-Fulani che da anni combattono con gli agricoltori cristiani. Capi di bestiame sono stati rubati o sgozzati sul posto. Argomenti nigeria cristiani musulmani 
None Leggi i commenti I commenti dei lettori 
Si terrà oggi pomeriggio in prefettura una riunione straordinaria del comitato provinciale per l'ordine pubblico e la sicurezza. Con prefetto, questore e comandante dei carabinieri ci sarà anche il sindaco Piero Fassino che, proprio per questa ragione, ha deciso di anticipare il rientro da un breve periodo di riposo. All'ordine del giorno ci sarà un solo argomento: l'annunciato ritorno dei "forconi" per venerdì. I timori sono alti dopo quanto è successo a inizio dicembre quando per quattro giorni dal 10 al 13 la città fu in balia della protesta organizzata attorno ai venditori ambulanti. Un precedente che creò più di una tensione anche tra gli enti locali da una parte e questore e prefetto dall'altra. Proprio per evitare un bis di quel che è accaduto un mese fa il prefetto Paola Basilone stavolta prova a giocare d'anticipo. Oggi pomeriggio la situazione sarà analizzata nei dettagli mentre dalla questura in modo ufficioso si fa sapere che stavolta sarà tolleranza zero. Insomma, nessun episodio di violenza, come quelli messi in scena nella prima protesta dei forconi, sarà tollerato. I manifestanti - che appaiono comunque divisi anche sotto la Mole - hanno già annunciato una diversa strategia. Stavolta non costituiranno dei presidi come a dicembre - quando avevano istituito blocchi in piazza Derna e in piazza Pitagora - ma si ritroveranno sin dalle prime ore dell'alba in piazza Castello, nel cuore della città, a due passi proprio dalla prefettura, simbolo del governo che i forconi intendono combattere in ogni modo. "Andremo avanti con la protesta, ma non abbiamo ancora definito né la data né le modalità della manifestazione a Torino. Non vogliamo che le nostre iniziative diventino pretesto di atti di violenza e che si utilizzino forme dannose come i blocchi stradali". Lo afferma Andrea Zunino, portavoce del coordinamento torinese dei forconi. "Vogliamo organizzare una manifestazione civile e pacifica - spiega Zunino - ma al momento non abbiamo deciso nulla, stiamo raccogliendo le proposte che arrivano da vari gruppi di cittadini. Tra le ipotesi c'è una fiaccolata in memoria dei tanti suicidi, da organizzare dopo il 15 gennaio. Noi vogliamo che il popolo possa continuare a manifestare il disappunto contro un sistema politico che lo ha messo in condizioni di vita non dignitose. Non si può delegittimare chi manifesta in modo civile a causa di un gruppo di violenti". 
None Leggi i commenti I commenti dei lettori 

Gli eterni litiganti si sono rivisti ieri mattina, per la commemorazione di Piersanti Mattarella. Rosario Crocetta da un lato, Giuseppe Lupo e Antonello Cracolici dall'altro. Alla vigilia della ripresa dei lavori d'aula sulla Finanziaria, il governatore e i due maggiorenti del Pd siciliano hanno cercato una difficile soluzione al problema dei tagli ai finanziamenti per i forestali. Cracolici e Lupo hanno difeso ancora una volta le ragioni dei lavoratori  -  minacciati dalla proposta della giunta che prevede il blocco dei rinnovi contrattuali, lo stop al turn over e il taglio dei rimborsi chilometrici  -  e invitano Crocetta a non violare i "diritti acquisiti" dei lavoratori. Il presidente si è impegnato a non rompere il dialogo con i forestali ma poi ha fatto sapere che il governo non può trascurare i rilievi dell'Ue (che non concederà fondi senza una riduzione della somma per i rimborsi chilometrici) e soprattutto non può rinunciare a risparmi e nuove entrate pari a 75 milioni. "Salterebbe tutto", chiosa il capo del governo siciliano. Nei fatti, il confronto si sposta a Palazzo dei Normanni. Ma nello stesso gruppo parlamentare del Pd ci sono sensibilità diverse. Il capogruppo Baldo Gucciardi, ad esempio, oggi dirà in aula che "i forestali meritano solidarietà ma il Pd ha il dovere di difendere anche altri mondi, altre categorie, altri lavoratori o aspiranti tali come i giovani laureati costretti ad emigrare". Un messaggio, lanciato in modo garbato, all'ala più sindacalizzata del Pd. Che contiene anche la preoccupazione per l'immagine di un partito che potrebbe facilmente essere accusato di difendere antichi privilegi. La Lega, in questo senso, ha già cominciato a sparare ad alzo zero. "La linea del Pd, con Renzi, non è cambiata: marchette al Sud e tasse al Nord", dice il presidente dei senatori del Carroccio Massimo Bitonci. In questa situazione, Crocetta pensa a un appoggio da parte dell'opposizione, in primis del Nuovo centrodestra, con cui nei giorni scorsi ha posto le basi per un rapporto di collaborazione sulle riforme. Stamattina i deputati alfaniani si riuniranno a Palermo, alla presenza di Renato Schifani e dei parlamentari nazionali Castiglione, Misuraca e Vicari: ma l'atteggiamento, a sorpresa, sembra essere quello di chiusura nei confronti di Crocetta. Non sono andate giù, ai leader e agli stessi parlamentari, le parole di Lupo, che è sembrato disprezzare la mano tesa dal Ncd. E la sensazione, negli ambienti del Nuovo centrodestra, è che Crocetta non voglia intavolare un dialogo sulle riforme (o spingersi oltre) ma solo cercare di salvare la Finanziaria. Le trattative sulla manovra si incrociano a quelle sul rimpasto: proprio i due deputati meno teneri con Crocetta  -  Lupo e Cracolici  -  da mesi figurano nella lista dei possibili nuovi assessori regionali. Anche se entrambi si dicono poco interessati. Toccherà a Davide Faraone, luogotenente di Renzi, cercare dopo la Finanziaria un accordo a largo raggio con Crocetta e i compagni di partito che metta insieme giunta e segreteria regionale. Per la guida del partito, Faraone propone una soluzione unitaria, un nome estraneo all'apparato che dovrebbe essere quello di un non parlamentare. Partita difficile, nella quale a fare la prima mossa è stato ieri un outsider, Antonio Ferrante, esponente renziano e leader dell'associazione Big bang, figlio dell'ex deputato liberale Giuseppe Ferrante, che ieri ha presentato la prima mozione congressuale aperta prevalentemente "a circoli, militanti e i tanti esponenti della società civile che in questi anni si sono allontanati dal nostro partito, perché contrari a logiche oligarchiche". Un'iniziativa che dimostra come anche fra i renziani di stretta osservanza, per ora, si viaggi in ordine sparso: Faraone, a quanto pare, non ne sapeva nulla. Argomenti politica maggioranza sergio mattarella rosario crocetta cracolici 
Un allevatore è stato trovato morto nelle campagne di Bisacquino, in contrada San Ciro, nel Palermitano. Gioacchino Lo Grande, 74 anni, secondo quanto ricostruito era uscito per portare il bestiame al pascolo nel pomeriggio senza poi fare ritorno a casa. I parenti, dopo una breve ricerca, l'hanno trovato in un terreno con una evidente lesione alla testa. Sul posto i carabinieri della Stazione di Bisacquino e della Compagnia di Corleone, coordinati dalla Procura di Termini Imerese. A seguito di una prima ispezione del medico legale, il pastore sarebbe morto a causa di una caduta con trascinamento e un colpo di zoccolo alla testa. Argomenti pastore allevatori morto 
None Leggi i commenti I commenti dei lettori 
Giampiero Gasperini ha individuato in Cabral il nuovo Juric. Adilson Tavares Varela, meglio conosciuto come Cabral, ha 25 anni ed è un calciatore capoverdiano naturalizzato svizzero. Il Sunderland l'aveva acquistato in estate dal Basilea ma nel club inglese, ultimo in classifica in Premiere League, trova pochissimo spazio. Da qui la necessatà del Sunderland di trovargli una sistemazione nella quale Cabral possa rilanciarsi. Il centrocampista di Capo Verde, quando giocava nel Basilea, aveva anche segnato un gol in Europa League alla Roma. I contatti sono avviati: si tratta sulla base del prestito con diritto di riscatto. Gasperini aveva anche chiesto a Preziosi un difensore e la candidatura principale era quella di Roncaglia, l'argentino della Fiorentina. Ma la convicente prestazione di De Maio contro il Sassuolo ha giocato a favore della riconferma dell'ex difensore del Brescia. Argomenti genoa cabral juric enrico preziosi gian piero gasperini 
