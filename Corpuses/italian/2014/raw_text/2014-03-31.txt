LIVORNO - "Non era facile contro l'Inter sotto di 2-0. Ma oggi il Livorno è stata una grande squadra, che ha saputo reagire e ripartire". Mimmo Di Carlo si gode il pari in rimonta e inizia a credere nella salvezza, pur tenendo i piedi per terra: "Siamo una squadra giovane e in alcune situazione in difesa sbagliamo. E' anche vero però che paghiamo sempre, al primo errore prendiamo subito gol". Per il futuro: "Il Livorno ha un anima, nel gioco deve migliorare, ma quello che conta è lo spirito. Oggi sono felicissimo soprattutto per loro, la strada per la salvezza è lunga ma ci siamo anche noi". PAULINHO: "GODIAMOCI IL PARI, POI C'E' LA JUVE" - Con l'Inter avanti due gol, è stato Paulinho a riparire i giochi: "Nel primo tempo l'Inter ci ha messo in difficoltà, poi nell'intervallo Di Carlo ci ha svegliati, siamo stati più aggressivi e abbiamo avuto più fiducia in noi stessi, riuscendo a fare un punto. Dobbiamo essere noi stessi e affrontare ogni partita come questa, dobbiamo provarci, questo è il nostro obiettivo - ha aggiunto l'attaccante brasiliano -. Un messaggio alla Juve? Il calendario non ci aiuta, la Juve è una grande squadra, godiamoci questo punto e poi ci penseremo. Dobbiamo giocare sulle nostre forze, ma se gli altri non fanno punti diventa più facile per noi". [[ge:rep-locali:repubblica:82423138]] SPINELLI, RITORNO FORTUNATO - "Erano tre mesi che non venivo allo stadio per vedere i miei ragazzi, bisognava dedicare questo grande secondo tempo a questo pubblico, e poi i gol di Paulinho sono troppo belli. Questa squadra deve salvarsi, starò più vicino a loro, sono stato assente per tre mesi per i motivi che sapete ma stasera non li ho lasciati soli". così il presidente Aldo Spinelli. "Il primo tempo lo abbiamo regalato, Emerson stava male ma è voluto rimanere in campo, l'allenatore voleva levarlo, abbiamo preso gol, poi nel secondo tempo ha cambiato e con i giocatori giusti hanno ribaltato una partita difficilissima. Questa - ha aggiunto Spinelli - è una squadra di giocatori veri, importanti, perchè l'Inter è veramente una squadra importante. Emeghara? Quando entra cambia le partite, non fa molti gol ma ha una velocità incredibile, ha un modo tutto suo di disturbare tutte le difese. Paulinho si trova bene con lui anche se Belfodil ha dei colpi stupendi. Ci vuole gente che faccia gol". "Io - ha quindi sottolineato il presidente amaranto - ci ho sempre creduto a questa salvezza, ho abbandonato un pò questa squadra in questi tre mesi, sono venuto in partita difficile e lunedì andrò a Torino con la Juventus. Ci credo in questa squadra. Paulinho ha fatto un gol importante, è l'anima di questa squadra, poi il numero 13 (Guarin, ndr) ci ha dato quel bell'assist ed è andata bene". Argomenti livorno calcio serie a domenico di carlo Leggi i commenti I commenti dei lettori 
LIVORNO  - "Abbiamo pensato troppo presto di averla chiusa". Walter Mazzarri è deluso dalla sua Inter dopo aver sprecato un vantaggio di 2-0 a Livorno. "Avevo detto ai ragazzi di non mollare la guardia, abbiamo sempre avuto la palla, senza concedere il contropiede. Poi dopo l'1-2 abbiamo ripreso le redini del gioco, abbiamo sbagliato 2-3 palle gol e il calcio è così. In Italia è così, si fanno errori e si pagano. Purtroppo è un'annata così... Cerchiamo di prendere le cose buone, la personalità e un buon livello di gioco espresso". GUARIN? UN ERRORE CHE PUO' CAPITARE  - Poi il tecnico attacca: "Oggi sembrava che giocavamo alla playstation, tutti belli ma senza mai tirare...". Mazzarri difende Guarin per il grave errore commesso: "Non deve fare questi errori, ma giocare bene. Oggi ha avuto anche un'occasione importante, ha dato qualche buon pallone e si è comportato bene. L'errore può capitare a tutti. Giornate storte così ne abbiamo avute tante e abbiamo buttato via punti incredibili. Bisogna crescere, quest'anno è una raccolta dati per l'anno prossimo". [[ge:rep-locali:repubblica:82423138]] LA TESTA SPESSO NON REGGE I 90'  - Sulla scarsa tenuta mentale dei suoi: "Io dedico tanto tempo ai dialoghi, non mi bastano 24 ore, lo faccio da mattina a sera, ci sono giocatori che riescono a capire subito, altri che invece a livello caratteriale hanno mezzi limiti di attenzione, fanno tutto in allenamento a livello di disponibilita', poi ci sono cose a livello di testa sulle quali si deve migliorare. Chi ha giocato a calcio sa che bisogna avere la testa a posto per 90′, perché la testa fa tutto". HERNANES SOSTITUITO? NON ERA PIU' LUCIDO -  Mazzarri, infine, spiega la sostituzione di Hernanes, fin lì tra i migliori: "Non era più tanto lucido. Sul 2-0 dovevamo chiuderla, ma sembrava giocassimo alla Playstation, arrivavamo bene ma non segnavamo. Io ho fatto nel complesso delle scelte, lui era uno di quelli che aveva sempre giocato e speso molto, mi tornava bene Guarin fresco con Alvarez dall'altra parte, sembrava un cambio giusto, poi stavo per far entrare Kovacic, ho pensato di fare la cosa più normale, Guarin aveva fatto buone cose. Samuel doveva stendere Emeghara? Secondo me non ha fatto in tempo". Argomenti inter serie a walter mazzarri Leggi i commenti I commenti dei lettori 
None Leggi i commenti I commenti dei lettori 
ROMA - Lanciato da Beppe Grillo questa mattina, il primo turno delle votazioni online per scegliere i candidati del Movimento 5 Stelle alle europee si è svolto tra le polemiche. Si è votato dalle 10 alle 21. Più di 5.000 i candidati. Un dato che ha suscitato allarme in alcuni, a cominciare dalla deputata Roberta Lombardi che ha parlato di "candidite": troppe persone pronte a partecipare alle elezioni solo per occupare una poltrona. I parlamentari sono stati tra i protagonisti del dibattito intorno alle modalità del voto, ma anche moltissimi attivisti hanno detto la loro in rete. In tanti hanno lamentato la mancanza di curricula per valutare bene i candidati e l'eccessiva confusione. E c'è stato anche chi ha obiettato sull'orario in cui Grillo ha annunciato l'avvio delle votazioni: 10.11, ovvero a consultazione già avviata. "Ci sono dei problemi perché mancano praticamente tutte le descrizioni e io mi aspettavo candidati presi almeno tra gli attivisti... non capisco cosa stia succedendo!", si leggeva in un commento al post di Grillo. E in un altro: "Nei profili delle candidature non ci sono i curricula, non sono stati correttamente salvati dal sistema operativo!". Un altro utente: "Noto che come il mio tanti CV non sono stati salvati dal sistema operativo, dopo 3 tentativi ho dovuto rinunciare". "Devo dirlo, sono sempre stato d'accordo con le votazioni on line, ma questa sulle europee è una porcata rara - ha denunciato Luciano R. - Come si pretende di poter dare fiducia e mandare in Europa candidati sconosciuti di cui nulla si sa, se non due righe di presentazione personale? C'è dentro di tutto, opportunisti, gente che non ha capito il senso del M5S, gente incompetente. Come se non bastasse, bisogna prendere una decisione (dovendo visualizzare centinaia di schede dei candidati) in poche ore". In tanti hanno segnalato "difficoltà ad accedere alle votazioni per troppi contatti", l'impossibilità di documentarsi in 11 ore per poter scegliere con cognizione di causa o il fatto che i regolamenti per le europee non siano stati decisi dalla Rete. "Perché non prevedere dei forum di discussione dove interloquire con i candidati? - ha chiesto Daniele di Ancona - Così è sicuro che saltano fuori gli Orellana e i Campanella. Per le prossime elezioni dovete migliorare". "Un disastro", ha scritto un attivista minacciando di non votare. C'è stato però anche chi ha espresso apprezzamento per il metodo. "Bello votare, grazie Movimento 5 Stelle e un grazie a tutti gli attivisti". "Fatto, votato e sono contentissimo". Un altro invece osserva critico: "Ragazzi il poter scegliere i candidati è una cosa importantissima però io mi ritrovo a scegliere tra 491 candidati della circoscrizione Sicilia!! Ma come faccio a scegliere tra 491 persone? La soluzione dei filtri non la capisco! Io non ho preconcetti sul sesso, età o lavoro del candidato! O forse allora è solo un modo per trovare una persona che già si conosce! Non ho una soluzione così al volo da proporre, ma è sicuramente qualcosa che va rivisto e cambiato! Grazie comunque per la possibilità di far diventare i cittadini attivi per queste scelte". Sul fronte dei parlamentari pentastellati, in primo piano l'allarme lanciato dalla Lombardi: "La 'candidite' a Roma è malattia assai diffusa - ha scritto su Facebook - troppe persone con la speranza di una poltrona. Tranne una 40ina (a dir tanto) di attivisti conosciuti sul territorio, gli altri circa 700 (700!) hanno ceduto al richiamo del bottone della candidatura alle Europarlamentarie. Persone mai viste né conosciute, o persone che ci ronzano intorno attratte come api dal miele da anni senza mai essersi sporcate le mani con il nostro lavoro o peggio ancora persone che hanno tappezzato internet con insulti a noi e che oggi sono in corsa per un posto in lista. Allora vi dico: votate solo dopo aver preso informazioni! La Rete non perdona!". Gli espulsi. Estremamente critici gli ex del Movimento. "Dopo il todos caballeros, il todos candidados", ha commentato su Facebook Francesco Campanella, senatore espulso dal M5S e passato al misto. "Breve riflessione - ha aggiunto - i candidati per le europee sono uno sciame: più di 600 in Lombardia, quasi 500 in Sicilia. Tutto questo ha le proporzioni di un concorso in un ministero. I loro collaboratori (preselezionati da Casaleggio) sono molti di meno. E' possibile che abbiano più chances gli aspiranti collaboratori che i candidati? Una riflessione... Casaleggiocrazia?". Duro Luis Alberto Orellana, altro senatore epsulso dal M5S: "Intravedo il solito dilettantismo, almeno così sembrerebbe. Fanno le cose un po' alla carlona. Hanno aperto a tutti più o meno e hanno dato tempo fino alle 21 per votare. 4.500 persone senza curriculum in rete o video di presentazione. Le nostre parlamentarie possono essere oggetto di critiche, ma qua siamo di fronte ad un peggioramento estremo. E' come se gli dicessero: "Provateci che non si sa mai nella vita". Ho i visto i nomi della provincia di Pavia, ne conosco appena 3 non so se vince l'interpretazione della carlona che dicevo in precedenza, o aprendo a tutti questi candidati pensano di controllare meglio le cordate vere che vogliono portare avanti". Tra gli appelli sul web c'è stato anche quello di Alessandra Bencini, espulsa  dal gruppo 5 stelle del Senato per aver presentato le sue dimissioni e  ora al Misto. Ma, pur non facendo più parte del Movimento e  quindi non potendo partecipare al voto, ha invitato gli attivisti a  farlo: "GranVoto - scrive - io non voto in quanto mi è stato tolto  l'accredito, ma avrò modo di esprimermi indirettamente". Sistema di voto. Oggi potevano votare tutti coloro che sono iscritti al Movimento 5 Stelle entro il 30 giugno del 2013 e con documento certificato entro il 20 marzo 2014 non diffidati. Il primo turno prevedeva tre preferenze solo per i candidati nella propria regione. Il più votato della regione entrerà di diritto nelle liste finali. Gli altri nella circoscrizione (utilizzata per il voto alle europee) andranno a un secondo turno nella misura di 30 per la circoscrizione Nord Ovest (Valle d'Aosta, Liguria, Lombardia, Piemonte), 18 per la circoscrizione Nord Est (Emilia-Romagna, Friuli-Venezia Giulia, Trentino-Alto Adige, Veneto), 20 per la circoscrizione Centro (Lazio, Marche, Toscana, Umbria), 24 per la circoscrizione Meridionale (Abruzzo, Basilicata, Calabria, Campania, Molise, Puglia), 12 per la circoscrizione Insulare (Sardegna, Sicilia). I candidati per il secondo turno saranno scelti in base al numero totale di preferenze raccolte nel primo turno e saranno votati al secondo turno su base circoscrizionale europea. Anche in quell'occasione si voterà con tre preferenze. Saranno candidati alle elezioni europee i più votati fino a riempimento delle liste della circoscrizione. Argomenti elezioni europee 2014 movimento cinque stelle - m5s beppe grillo Leggi i commenti I commenti dei lettori 
LIVORNO  - Una pazza Inter getta al vento due punti all'Ardenza e fa felice il Livorno che mette in carniere un altro prezioso tassello in chiave salvezza. I nerazzurri possono davvero recriminare: hanno dominato per 50', poi, malgrado il gol di Paulinho che ha riaperto i conti, hanno controllato la gara, hanno fallito a più riprese il tris e alla fine hanno combinato un pasticcio difensivo che ha consentito ad Emeghara di regalare ai labronici un pareggio ormai insperato. GUARIN, INGRESSO DISASTROSO  - Mazzarri ha tutte le ragioni per avere i nervi a fior di pelle. L'Inter della ripresa è sembrata un film dell'orrore. Dopo aver dimostrato per un tempo di essere di un'altra categoria rispetto agli avversari si è improvvisamente seduta, beandosi davanti allo specchio. Ha prima cercato di controllare il risultato, poi non ha avuto la cattiveria per chiuderlo, infine ha impacchettato ai rivali il pareggio. L'emblema della serataccia nerazzurra è Guarin: è lui che a porta vuota ha fallito l'1-3 e che poi ha lanciato Emeghara verso la porta, consegnandogli il pallone del 2-2. LIVORNO, PREMIATO IL CORAGGIO  - Il Livorno ringrazia ma, comunque, qualche merito lo ha. Ha costruito sull'asse Greco-Paulinho il gol che lo ha rianimato dopo essere finito al tappeto. Ha ripreso fiducia grazie al nuovo assetto (4-3-1-2) e agli innesti (Duncan, Emeghara e Siligardi) proposti da Di Carlo e ha finito per essere premiato. La strada verso la salvezza resta in salita ma con questo spirito può tranquillamente sperare di farcela. MAZZARRI, RIVOLUZIONE A CENTROCAMPO  - Mazzarri ha deciso di far rifiatare mezzo centrocampo (Guarin, Cambiasso e Nagatomo), dando fiducia a Alvarez, Kuzmanovic e D'Ambrosio. Di contro Di Carlo ha lanciato l'ex di turno Belfodil al fianco di Paulinho, preferendo Valentini a Ceccherini in difesa. L'Inter ha preso il comando delle operazioni fin dai primi minuti e ha subito lambito i pali difesi da Bardi con Hernanes (2) e Jonathan. [[ge:rep-locali:repubblica:82423138]] IL LIVORNO NON SPAVENTA HANDANOVIC  - Col passare dei minuti, però, i nerazzurri hanno calato i ritmi consentendo al Livorno di prendere fiducia. Gli amaranto hanno provato a far male in ripartenza appoggiandosi soprattutto sulla fascia sinistra ma i cross da qual versante non hanno trovato pronti alla devizione aerea vincente prima Belfodil e poi Mesbah. HERNANES-PALACIO, UNO DUE MICIDIALE  - L'Inter non si è spaventata e, sfruttando la buona vena di Alvarez, è riuscita a passare (37'): dal piede dell'argentino è partito un cross per Palacio che ha fatto da torre per Icardi; l'ex doriano ha lisciato il destro al volo consentendo all'accorrente Hernanes di siglare il primo gol in nerazzurro. Al Livorno è crollato il mondo addosso e prima della fine nel tempo ha incassato lo 0-2, opera di Palacio con una bella mezza girata al volo su cross dalla destra di Jonathan. PAULINHO RIAPRE I GIOCHI  - Nella ripresa l'Inter ha sfiorato subito il tris con Palacio poi, però, è stata gelata da Paulinho che ha chiuso meravigliosamente uno schema su calcio d'angolo con Greco infilando il pallone di prima intenzione sotto l'incrocio. I toscani hanno ripreso fiducia, complice anche il più offensivo 4-3-1-2 varato da Di Carlo con Emeghara e Duncan al posto di Belfodil ed Emerson, ma l'Inter non ha tremato. Ha continuato a mantenere il predominio del centrocampo, fallendo a più riprese il colpo del ko con Rolando, Icardi, Guarin (2) e Palacio. GUARIN REGALA IL PARI AD EMEGHARA  - Il Livorno si è difeso con i denti, è rimasto in partita e, all'85', ha visto piovere un regalo dal cielo: Guarin ha fatto un cervellotico retropassaggio dalla metà campo amaranto a Samuel che, preso in contropiede, è stato superato in velocità da Emeghara, bravo a battere anche Handanovic sulla sinistra. Mazzarri ha tentato il tutto per tutto inserendo nella mischia Botta ma ancora Icardi e poi lo stesso centrocampista dell'Inter non hanno trovato l'attimo giusto per raddrizzare il risultato. E così sfuma l'occasione di allungare il passo nei confronti delle dirette inseguitrici. LIVORNO-INTER 2-2 (0-2) Livorno (3-5-2): Bardi 6, Valentini 6, Emerson 5.5 (10′ st Duncan 6), Castellini 6.5, Mbaye 7, Benassi 6.5, Biagianti 6, Greco 6.5 (28′ st Siligardi sv), Mesbah 6, Paulinho 7, Belfodil 5.5 (10′ st Emeghara 7). (22 Anania, 37 Aldegani, 77 Rinaudo, 17 Ceccherini, 3 Gemiti, 85 Coda, 2 Piccini, 14 Mosquera, 29 Borja,) All.: Di Carlo. Inter (3-5-2): Handanovic 6, Rolando 6.5, Samuel 5, Juan Jesus 5.5, Jonathan 6.5 (34′ st Zanetti sv), Kuzmanovic 6.5, Hernanes 7 (24′ st Guarin 4.5), Alvarez 6.5 (40′ st Botta sv), D'Ambrosio 5.5, Palacio 7, Icardi 5. (30 Carrizo, 12 Castellazzi, 23 Ranocchia, 6 Andreolli, 10 Kovacic, 55 Nagatomo, 19 Cambiasso, 21 Taider, 22 Milito). All.: Mazzarri. Arbitro : Calvarese di Teramo 6. Reti : 37′ pt Hernanes, 45′ pt Palacio, 9′ st Paulinho, 39′ st Emeghara. Angoli : 5-4 per il Livorno. Recupero : 1′ e 4′. Espulsi : 30′ st il viceallenatore del Livorno Foschi per proteste Ammoniti : Hernanes per gioco scorretto, Castellini per gioco scorretto, Samuel per proteste, Botta per condotta non regolamentare. Spettatori : 15 mila circa. Argomenti livorno calcio inter serie a Leggi i commenti I commenti dei lettori 
MONTEVIDEO – Le dimissioni del presidente della Federcalcio uruguaiana, Sebastian Bauzà, stanno provocando un terremoto nel mondo del pallone. La Fifa, infatti, ha deciso di aprire un'indagine su quanto accaduto per capire se la decisione del numero uno del calcio uruguayo sia arrivata, come sembra, al termine di un duro braccio di ferro tra la Federazione e il presidente del Paese latinoamericano, Josè 'Pepè Mujica. E' quanto sostenuto dal quotidiano locale 'El Pais' che rivela anche una dura verità: l'Uruguay rischia l'esclusione dai Mondiali in programma questa estate in Brasile. MONDIALI A RISCHIO - "La Fifa vuole indagare se il governo c'entri qualcosa con l'uscita di Bauza'", sottolinea il giornale, precisando che la Confederazione calcistica sudamericana ha reso noto che "le pressioni sull'esecutivo della Federcalcio provengono  -  precisano le fonti  -  da un gruppo imprenditoriale che ha a sua volta dei vincoli" con il governo di Mujica. "Se la Fifa dimostra che l'esecutivo è in qualche modo intervenuto negli affari della Federcalcio a beneficio di una terza parte, potrebbe sospendere la Federcalcio tra i suoi affiliati, lasciando così l'Uruguay fuori dai mondiali", conclude El Pais. UNA COMMISSIONE PER LA GUIDA DELLA FEDERAZIONE - In attesa di chiarimenti, le diverse società hanno deciso che in modo provvisorio, fino a dopo i Mondiali, la federcalcio sara gestita da cinque presidenti di club, fatto che verrà sancito ufficialmente entro qualche ora da un'assemblea della stessa federazione. Qualche giorno fa, il presidente Mujica aveva criticato i club proprio sul fronte della sicurezza, precisando che era disposto anche a "fermare il calcio" pur di riuscire a bloccare la violenza delle tifoserie ultra'. Poi aveva ordinato alla polizia di ritirarsi dai due principali stadi di Montevideo, quelli del Penarol (Centenario) e del Nacional (Parque Central). LA PRESA DI POSIZIONE DI MUJICA - "Sono le due società che devono essere le prime a reagire, visto che rappresentano il 90% del nostro calcio", aveva aggiunto Mujica, il quale aveva inoltre precisato: "Ogni volta viene chiesta più sicurezza negli stadi, dopo però niente viene rispettato. E per di più è la polizia a finire sotto accusa". Con questo forte monito, Mujica puntava ad avere da Nacional e Penarol i nomi dei leader delle 'barras bravas' (ultra'), fatto richiesto dalla federcalcio alle due società tempo fa, senza avere però alcuna risposta. E in effetti ieri, proprio per la mancanza della polizia, le autorità hanno deciso di rinviare una partita in programma al Centenario tra il Penarol e il Miramar Misiones. Argomenti nazionale uruguay mondiali brasile 2014 Leggi i commenti I commenti dei lettori 
