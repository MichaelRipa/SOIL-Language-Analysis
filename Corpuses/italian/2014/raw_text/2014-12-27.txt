None Leggi i commenti I commenti dei lettori 
None Leggi i commenti I commenti dei lettori 
Sarà un Capodanno sotto la neve. I fiocchi sono previsti anche su Palermo il 31: precipitazione mista ad acqua, però. La  temperatura, già in picchiata, continuerà a scendere sfiorando in città quattro gradi.  Sotto lo zero invece in montagna. Sembrano lontani i bagni al mare che soltanto pochi  giorni fa, qualche audace ha fatto nella spiaggia di Mondello. Si piomba  nell’inverno a causa di Burian: un vento gelido proveniente dalla Russia che  porterà la neve a bassa quota, soprattutto sulle coste settentrionali della  Sicilia. Ecco le previsioni giorno per giorno sino a San Silvestro. DOMENICA 28 Domani a Palermo sarà una giornata di pioggia, sono previste precipitazioni  per tutta la giornata. La temperatura non precipiterà: si passerà da una minima  di dodici gradi a una massima di tredici. Prevista pioggia anche nel resto  dell’Isola. IL METEO LUNEDI' 29 Sarà un’altra giornata all'insegna dell’acqua. Pioggia per tutto il giorno,  alternata a brevi schiarite. Il termometro oscillerà tra i dieci e gli undici  gradi. Ci sarà il sole invece sulla parte orientale della Sicilia. IL METEO MARTEDÌ 30 Il clima dovrebbe essere più clemente, fino al pomeriggio. Poi però è previsto un peggioramento con i primi fiocchi di neve. “È presto per avere la certezza, a quattro giorni di distanza”,  dicono gli esperti, ma intanto la temperatura scenderà ancora arrivando a  toccare i sei gradi sulla zona costiera. A Enna il termometro scenderà sino ai meno quattro. IL METEO MERCOLEDÌ 31 Potrebbe essere una notte di Capodanno con la neve a Palermo. Secondo le  previsioni, l’ultimo giorno dell’anno potrebbe essere colorato di bianco. Si  avvertirà il freddo: la minima dovrebbe attestarsi a quattro gradi. Fiocchi di  neve in tutta la Sicilia settentrionale, a Enna meno cinque gradi. IL METEO Per il fine settimana gli esperti indicano un ritorno del sole e la risalita delle temperature che però resteranno attorno ai 15 gradi di massina. Venti ancora forti e mari mossi. PISTE INNEVATE, MENO VENTI SULL'ETNA Saranno felici i gestori degli impianti sciistici e dei rifugi nelle località di montagna. A Piano Battaglia, dove gli ski lift sono sempre fermi,  dovrebbe nevicare per tutta la settimana, con temperature sotto lo zero. Il  picco di freddo si raggiungerà giovedì, quando il termometro segnerà meno dieci  gradi. Anche sull’Etna ci sarà la neve fino a giovedì, con temperature da  record: meno venti gradi tra il 30 e il 31. Argomenti neve freddo etna madonie palermo sicilia 
Riprende la corsa la Fortitudo piegando 68-60 l’Urania Milano e tornando, anche se solo per una notte in testa alla classifica, assieme a Montichiari. Probabilmente durerà poco, perché l’Aquila ha terminato il girone di andata, dovendo osservare il turno di riposo all’ultima giornata di andata. Mentre alle sue concorrenti restano ancora due gare da giocare. Proprio per questo è in forte bilico la qualificazione alle finali della Coppa Italia di Serie B, riservata alle due prime del girone al giro di boa del campionato: se Udine batterà Bergamo non ci saranno più speranze. Sul parquet non è stata una serata eccezionale, ma sono arrivati i due punti, con il risultato mai in dubbio negli ultimi tre quarti di gara, anche se nel secondo tempo (parziale di 27-30) son stati più gli sbadigli che i canestri. Un non eccelso 22/52 dal campo è bastato, con Valentini (15 punti, 5/9) top scorer e comunque tutti i nove giocatori schierati da Vandoni andati a segno. Dopo un primo quarto con qualche affanno di troppo (15-18) trovando in Samoggia e Valentini gli unici sbocchi all’attacco, l’Eternedile ha preso la palla al balzo nel secondo periodo. Complice anche una gestione troppo disinvolta del coach avversario, Ghizzinardi, che sul 23-26 al 15’ per i suoi ha cambiato quattro giocatori, inserendo dei ragazzini. Sfruttando la superiorità fisica e tecnica, la Fortitudo ha preso il comando delle operazioni con 16-0 in 4’, per il 39-26 al 19’. In pratica segnando con tutti, mentre Milano arrancava in modo quasi imbarazzante. Dopodiché è stata tutta discesa, senza scossoni ed emozioni. Il 2014 e il girone di andata della Fortitudo si chiudono qui. Vandoni e i suoi ragazzi osserveranno il turno di riposo il 4 gennaio, tornando in campo per la prima di ritorno, sempre al PalaDozza martedì 13 gennaio contro Lugo. Rompete le righe e riposo per tutti i biancoblù, che torneranno in palestra il 2 gennaio. 
C'È un "grillo parlante" che si aggira negli uffici di Confindustria a Palermo. E che alla vigilia di Natale ha "rubato" il database della contabilità dell'associazione e ha scritto una lettera ai "colleghi" per fare a suo modo gli "auguri a tutti i componenti di Confindustria Palermo". Una lettera di due pagine scarse per denunciare quella che definisce "l'ennesima insopportabile mancanza di rispetto che il nostro presidente ci ha voluto riservare": cioè il regalo di Natale che il presidente Alessandro Albanese ha voluto fare ai 18 componenti del direttivo: un iPhone 6 plus del valore di circa 800 euro l'uno. "Lascio a voi la moltiplicazione per capire da quanti zeri  -  scrive l'anonimo autore della lettera, che si firma "grillo parlante"  -  è composta la somma spesa (14.400 euro) con il denaro dei nostri contributi. Quello che non capisco è come molti di loro che si ritengono persone serie e al di sopra di queste bassezze non si siano opposti a questa indecenza ". Da Confindustria arriva una replica secca: "I componenti del Consiglio direttivo operano anche da amministratori a titolo gratuito. Per tre anni non abbiamo mai fatto alcun regalo in considerazione dei tempi di crisi. Quest'anno, visto che è l'ultimo, abbiamo ritenuto di fare un regalo simbolico di riconoscimento per chi ha lavorato gratis per tutti gli associati, assumendosi anche delle responsabilità. Piuttosto quello che ci pare grave è un problema di privacy, perché questo "grillo parlante" è entrato in possesso del database della contabilità dell'associazione ". Ma c'è un'altra cosa che all'anonimo confindustriale non va giù, ed è l'azione di recupero crediti delle quote associative che Confindustria Palermo ha deciso di affidare da qualche tempo a una società specializzata. "In un momento storico in cui tutte le aziende soffrono e dove buona parte degli associati ha difficoltà a essere in regola con i contributi associativi  -  è il rimprovero del "grillo parlante"  -  l'associazione procede contro i morosi affidando le pratiche a una società di recupero crediti invece, per esempio, di procedere a una riduzione generale della quota". La società in questione è la Credit Reform, prima multinazionale del settore a livello mondiale, associata a Confindustria. "Abbiamo l'obbligo di recuperare i crediti, ma lo facciamo solo con le aziende che non pagano almeno da tre anni e che sono già sospese dai servizi, e comunque non ci insinuiamo mai nei fallimenti. Prima lo facevamo a livello locale con un avvocato, poi per evitare "figli e figliastri" abbiamo scelto quest'altra strada e risparmiamo pure", spiegano dall'associazione dove si disegna l'identikit del "Grillo parlante": "Forse è qualcuno che vuole stare in Confindustria senza pagare o che vuole mantenere posizioni stratificate che con la riforma perderà". © RIPRODUZIONE RISERVATA Argomenti confindustria palermo recupero crediti sicilia 
Riapre lo storico Teatro Finocchiaro, in via Roma, a Palermo. Nato nel 1923, ospito' cabaret, rivista, prosa, cafe' chantant e persino lirica. Riapri' come cinema, dopo un lungo sonno, nel 1998, ma chiuse di nuovo i battenti nel 2004. Dopo dieci anni ritorna alla vita, nella notte di capodanno, per poi avviare un vero e proprio cartellone tra prosa e rivista. Argomenti palermo sicilia 
None Leggi i commenti I commenti dei lettori 
