
None Leggi i commenti I commenti dei lettori 
Con la Lazio che batte il Varese 3-0 e si qualifica al turno successivo di Coppa Italia, le buone notizie per Pioli arrivano da Konko e Felipe Anderson. Momenti diversi per i due giocatori accomunati dalla rete contro i lombardi. L'esterno brasiliano trova la prima marcatura allo stadio Olimpico che finalmente cancella quella snervante attesa acuita dal rigore fallito nella scorsa stagione contro il Ludogorets in Europa League.  "Finalmente è arrivato. Avevo lavorato tanto per trovare il gol e non arrivava mai. I compagni mi hanno aiutato tanto in questi mesi e sono contento di essermi sbloccato ma ora devo trovare continuità per migliorare e aiutare la squadra". L'opportunità potrebbe arrivare già da domenica visto l'infortunio di Candreva, d'altronde Pioli ogni volta ha sostituito l'esterno italiano proprio con l'ex Santos. "Non lo so cosa si sia fatto Antonio ma io sono pronto. Quest'anno sono più tranquillo, il mister mi sta aiutando molto a crescere e mi piace la posizione in cui gioco perché posso accentrarmi". La mente ora va al prossimo impegno in casa del Parma. Bisognerà vincere per recuperare i punti persi nelle ultime partite per riprendere la corsa all'Europa. "Certe partite sono difficili, molte volte abbiamo giocato meglio dell'avversario e nonostante questo non siamo riusciti a vincere per cui a Parma andremo per tornare a Roma con i tre punti" conclude il brasiliano. Anche Konko esprime la sua gioia per il gol segnato e solo un grande intervento di Perucchini gli ha negato la doppietta. "Sarebbe stata la seconda della mia carriera: mi era capitato in serie B nel derby Crotone-Catanzaro. La soddisfazione però è scendere in campo più che per il gol. Non giocavo da tanto con i compagni ed è stato un piacere". Il terzino francese è chiuso da Basta e sembra essere stato scavalcato anche da Cavanda nelle gerarchie di Pioli. Finora aveva racimolato appena due presenze in campionato di cui solo una da titolare contro l'Udinese lo scorso 25 settembre. "Dovete chiedere alla società. Già nell'ultima sessione c'è stato qualcosa, ma la mia volontà è quella di rimanere. Io sono concentrato sulla Lazio e spero che la vittoria di oggi ci aiuti a superare le difficoltà incontrate nelle ultime partite e di riprendere la via della vittoria" conclude il laterale ex Genoa. Argomenti ss lazio coppa italia felipe anderson 
Allagamenti di strade e negozi, con alberi abbattuti e smottamenti è il bilancio della "bomba d'acqua" che si è abbattuta su Castellammare di Stabia e Pompei, due comuni a Sud di Napoli, dove per un'ora intera un temporale ha mandato in tilt l'intera rete stradale cittadina con allagamenti di diversi centimetri d'acqua che hanno spaventato la cittadinanza. Tutti allagati i negozi del centro, ma anche le periferie hanno registrato momenti di grande difficoltà. I Vigili del fuoco sono in allerta per l'onda di piena che rischia di far esondare il fiume Sarno alla via Ripuaria, ai confini tra Castellammare-Pompei e Torre Annunziata, dove gli abitanti corrono il pericolo di restare isolati per gli allagamenti. Molto critica viene definita la situazione dai Vigili urbani di Castellammare di Stabia soprattutto nelle zone alte di Salita Quisisana per i numerosi smottamenti. Anche Pompei ha vissuto momenti di grande paura per un albero di pino che si è abbattuto su un'auto in sosta, schiacciando il tettuccio. Per fortuna nel veicolo, che si trovava parcheggiato in via Scacciapensieri, in quel momento non passava nessuno. Problemi, ma di minore entità si registrano anche in alcuni quartiere periferici del capoluogo campano con strade e terranei allagati. Argomenti maltempo 
A Borgo San Lorenzo si può decidere di diventare donatori di organi firmando un modulo in Comune. Sarà l'ufficio Anagrafe a gestire le pratiche. Il cittadino al momento di chiedere un certificato o di rinnovare la propria carta di identità potrà chiedere al Comune di registrare nel documento la propria volontà di donare gli organi e tessuti, semplicemente firmando un modulo ad hoc direttamente all'ufficio anagrafe. La novità è stata approvata dal consiglio comunale all'unanimità su proposta del gruppo Borgo Migliore che appoggia la maggioranza di centro-sinistra. Segui Repubblica Firenze su  Facebook e Twitter Per rendere possibile la donazione, il Comune dovrà dotarsi di un apposito software come spiega Paolo Omoboni, sindaco di Borgo San Lorenzo. Omoboni si augura che anche gli altri Comuni seguano l'esempio di Borgo. La donazione degli organi è una scelta promossa dalla Regione che ha firmato un protocollo di intesa con Anci-Federsanità, Aido e Centro Nazionale Trapianti. Nel 2013 in Toscana le donazioni sono state 487. Argomenti borgo san lorenzo anagrafe comune donazione organi 

None Leggi i commenti I commenti dei lettori 
LONDRA - Vittorie di misura per Manchester United e Liverpool nelle gare del martedi' della 14/a giornata di Premier League. I "red devils" battono 2-1 all'Old Trafford lo Stoke City e conservano un piede in zona Champions. Fellaini al 21' sblocca il risultato, ma al 39' arriva il pareggio di N'Zonzi. Nella ripresa, al 59', ci pensa Mata a dare allo United tre punti fondamentali. INSISTE IL WEST HAM, VINCE IL LIVERPOOL - Alle spalle degli uomini di van Gaal insiste, però, il West Ham che vince in rimonta sul campo del West Bromwich grazie ai gol di Nolan e Tomkins e resta a -1 dal 4° posto. Imita gli "hammers" il Liverpool che passa dall'1-0 all'1-3 a Leicester e torna a intravedere l'Europa. Ancora senza l'infortunato Balotelli, i "reds" reagiscono alla grande all'autorete a freddo (22') di Mignolet e ribaltano la situazione con Lallana (26'), capitan Gerrard (54') e Henderson che, all'83' chiude i conti approfittando di una squadra ridotta in 10 dal 63' per l'espulsione di Morgan. LO SWANSEA NON MOLLA - Resta agganciato al treno di testa anche lo Swansea che piega nel finale (2-0) il Qpr grazie alle reti di Ki e Routledge. Boccata d'ossigeno per l'Aston Villa che passa (0-1) a Londra contro il Crystal Palace mentre il Newcastle non va oltre l'1-1 in trasferta contro il Burnley. REAL AGLI OTTAVI DI COPPA DEL RE - In Spagna, il Real Madrid vola senza affanni agli ottavi di finale di Coppa del Re. I blancos, seppur imbottiti di riserve, ottengono la 17/a vittoria consecutiva bissando al Santiago Bernabeu il largo successo già ottenuto all'andata (4-1) contro il Cornellà, squadra di Segunda B, l'equivalente della nostra Lega Pro. Nel 5-0 finale mettono la loro firma Rodrigues, autore di una doppietta, Isco e Jese. Poi completato il tabellino dei marcatori un autogol di Lopez. SPAVENTO PER KHEDIRA, NOTTE IN OSPEDALE - Una commozione cerebrale e una notte in ospedale per Sami Khedira. Il centrocampista del Real Madrid è svenuto in campo durante partita contro il Cornellà. Il tedesco, in uno scontro di gioco, ha subito un colpo alla tempia che gli ha fatto perdere i sensi. Subito soccorso e poi sostituito, il giocatore è stato trasportato in ospedale. Khedira ha trascorso la notte in ospedale, nelle prossime ore è atteso un nuovo bollettino medico del club. [[ge:rep-locali:repubblica:102015516]] STUANI FA FELICE L'ESPANYOL - Nell'andata dei 16', invece, l'Athletic Bilbao è bloccato sull'1-1 sul campo dell'Alcoyano (seconda divisione spagnola). Padroni di casa in vantaggio al 32' con Ferron, al 90' il pareggio di Viguera. Va peggio al Celta Vigo che cade (2-1) in casa del Las Palmas. Un rigore di Mina a 7' dalla fine tiene comunque in piedi le speranze di qualificazione dei galiziani. Vince 2-0 in trasferta, invece, l'Espanyol che batte 2-0 l'Alaves grazie alla doppietta dell'ex Reggina Stuani. Argomenti calcio inglese premier league coppa del re calcio spagnolo Leggi i commenti I commenti dei lettori 
Le lettere sono partite: a fine anno gli oltre 816 dipendenti della De Tomaso di Grugliasco e i circa 125 loro colleghi di Livorno verranno licenziati. Anzi, saranno gli stessi operai a dimettersi in anticipo. Sono pressoché obbligati: la loro cassa integrazione scadrà a gennaio, ma se ne andranno prima per entrare in mobilità quest'anno ed così evitare l'entrata in vigore della riforma Fornero, che farebbe perdere loro tra i 6 e i 12 mesi d'indennità. Non ci sono alternative anche perché non ci sono offerte per rilevare la De Tomaso, come ha spiegato ieri il curatore fallimentare Enrico Stasi all'incontro che si è svolto in Regione con i sindacati, gli assessori al Lavoro Gianna Pentenero e alle Attività produttive Giuseppina De Santis e con il governatore Sergio Chiamparino, arrivato in un secondo momento. L'unico che pare fare sul serio è il fondo lussemburghese Genii Capital (che gestisce la Lotus Formula 1), ma in ogni caso preferirebbe assumere dalle liste di mobilità. E lo stesso vale pure le società cinesi che in passato hanno chiesto informazioni. Leggi :15 indagati per il crac Ieri però i sindacati hanno strappato al governatore un impegno scritto: dovrà fare il possibile per dare la "precedenza ai lavoratori De Tomaso" se ci saranno assunzioni da parte dell'acquirente. Non sarà facile, sia perché le norme non lo prevedono, sia perché la Lotus non è interessata allo stabilimento, dunque la Regione ha una carta in meno da giocarsi nella trattativa. Ieri in piazza Castello c'erano un centinaio di lavoratori in presidio: "Ormai tra di noi regna la rassegnazione", ammette Benedetto Termine, operaio della Fismic. "L'ipotesi in campo è molto debole, ma è positivo che il curatore richieda agli offerenti anche un piano industriale", commentano i segretari Fiom Vittorio De Martino e Federico Bellono. "Ogni giorno che passa queste persone vedono avvicinarsi la fine", dice Giuseppe Anfuso della UilmUil. Argomenti de tomaso licenziamenti 
