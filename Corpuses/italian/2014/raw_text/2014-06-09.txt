SASSARI – Tutto più facile del previsto. Milano passeggia (76-95) a Sassari in gara-6 e chiude sul 4-2 la serie con i sardi volando in finale contro Siena. Sorpresa in casa dal Banco in gara-5, l'Olimpia si è ritrovata nel momento più importante, espugnando il PalaSerradimigni per la terza vittoria in fila, a conferma di un feeling particolare con il parquet di Sassari dove non è mai caduta in 10 precedenti. MILANO, PARTITA PERFETTA  - Milano ha disputato la miglior partita della serie, dominando dall'inizio alla fine (ha toccato anche il +25: 61-36, al 24'). La grande differenza la formazione di Banchi l'ha fatta ai rimbalzi (42 a 18), che le hanno garantito possessi aggiuntivi. In tal senso hanno giganteggiato Lawal (8), Melli (7), Samuels e Moss (6 a testa). In attacco l'uomo in più è stato Langford,  miglior marcatore dell'incontro (24 punti con 8/12 al tiro) davanti allo stesso Lawal (17). Si è rivisto anche un eccellente Jerrells, che non ha fatto rimpiangere l'assenza di Hackett. [[ge:rep-locali:repubblica:88568390]] QUARTA FINALE CONTRO SIENA  - A Sassari, in gara solo nei primi 8', non sono bastati i 19 punti di Diener, i 17 di Green e i 16 di Gordon per fare match pari. Milano vola, così, in finale per la 15/a volta, la quarta contro Siena con cui ha perso 3 volte su 3 negli ultimi 6 anni. Gara-1 è in programma domenica al Mediolanum Forum. SASSARI-MILANO 76-95 (16-24, 33-54, 53-72) Sassari : Green M. 6, Green C. 17, Devecchi, Chessa n. e., Gordon 16, Diener T., Sacchetti 5, Diener D. 19, Vanuzzo 3, Eze, Tessitori n. e., Thomas 10. All. Sacchetti. Milano : Gentile 11, Cerella, Melli 9, Deane 2, Restelli, Kangur 3, Langford 24, Samuels 12, Toure', Lawal 17, Moss 5, Jerrels 12. All. Banchi. Arbitri : Roberto Begnis, Roberto Chiari, Emanuele Aronne. Note: tiri da due: Sassari 18/34, Milano 28/43  -  tiri da tre: Sassari 7/24, Milano 10/25  -  totale tiri: Sassari 25/58, Milano 38/68  -  tiri liberi Sassari 19/22, Milano 9/12  -  rimbalzi: Sassari 18, Milano 42  -  usciti per falli: 36′ Thomas (B). Spettatori : 4.989 per un incasso di 86.719 euro. Argomenti basket serie a basket play off 2014 sassari basket olimpia milano Leggi i commenti I commenti dei lettori 
All'interno di un mercato fatto di tanti nomi accostati alla Roma, la certezza arriva dall'impegno che la proprietà americana, ovvero Mr. James Pallotta, continua a mettere per la realizzazione del nuovo stadio. Il club di Trigoria ha infatti stipulato un accordo con la Caa Sports, azienda leader nel settore internazionale per la vendita dei "naming rights", ossia i servizi di sponsorizzazione legati allo stadio, in particolare la cessione del diritto sul nome da dare all'impianto di prossima costruzione a Tor di Valle. Sempre più un'apertura del marchio Roma verso il mondo degli affari internazionali, con la società giallorossa che ha anche annunciato di aver aperto un ufficio a New York, punto di riferimento per i tifosi della metropoli statunitense. Torna intanto a parlare il portiere Morgan De Sanctis. E lo fa, a Sky, per ribadire quanto crede nel suo giovane secondo. Un sostituto che, tra i pali, De Sanctis giudica molto bene. "Il mio erede senza dubbio è Skorupski. Ha dimostrato il suo valore quando è stato chiamato in causa. L'anno prossimo verrà utilizzato di più e questo gli permetterà di far vedere il suo valore. La Roma ha il futuro in casa e io gli darò una mano per farlo emergere". Su Benatia, poi. "Ha già detto tutto Sabatini. In questa vicenda ha stonato l'eccessiva chiacchiera che c'è stata. Da parte di tutti, quindi mi guardo bene dall'aggiungere altro". 
None Leggi i commenti I commenti dei lettori 
MILANO - L’agenzia di rating cinese Dagong boccia le agenzie  di rating occidentali, come Standard & Poor’s, Moody’s e Fitch. «L’attuale  sistema di rating internazionale è l’artefice della crisi del credito», ha  infatti sottolineato, Guan Jianzhong, presidente di Dagong Global Credit Rating,  intervenuto al Workshop Eurasia a Roma. Per Guan Jianzhong è necessario  «costruire un nuovo sistema di rating, dopo i severi danni arrecati al sistema  creditizio internazionale da voti sbagliati assegnati da agenzie occidentali,  che hanno portato ad una riflessione profonda circa le relazioni tra il rating e  lo sviluppo economico e sociale». Del resto, la stessa agenzia di rating  cinese Dagong è nata proprio da queste premesse così come la sua branca europea  (fondata a Milano nel 2012 in joint venture con il fondo Mandarin Capital), che  si contrappone alle tre big occidentali, Fitch, Moody’s e Standard and Poor’s  per riflettere il punto di vista di Pechino. «Non è possibile — ha sostenuto  Guan — permettere all’attuale sistema internazionale di rating di prendersi la  responsabilità di fornire rating indipendenti ed imparziali per emittenti in  tutto il mondo semplicemente facendo qualche piccolo aggiustamento». Ed è ancora  meno possibile «sradicare un sistema di rating istituzionalizzato che si è  insinuato nella struttura stessa della nostra società. L’unica scelta corretta  di modello istituzionale per il rating — ha aggiunto il presidente della Dagong  — è stabilire un nuovo sistema internazionale di rating che rappresenti  l’interesse comune della società e che si assuma la responsabilità di assegnare  voti imparziali ed indipendenti per emittenti in tutto il mondo per creare una  situazione in cui il nuovo e il vecchio sistema possano coesistere per  evolversi». Argomenti rating fitch moody's 

None Leggi i commenti I commenti dei lettori 

