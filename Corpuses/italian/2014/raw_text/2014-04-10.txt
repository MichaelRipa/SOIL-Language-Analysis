
ROMA – Serata tutta spagnola in Europa League. Valencia e Siviglia riescono nell’impresa di riscattare le sconfitte dell’andata contro Basilea (5-0) e Porto (4-1) e volano in semifinale. A far loro compagnia, oltre la Juventus, ci sarà il Benfica che ha chiuso i conti con l’AZ bissando (2-0) il successo già ottenuto in Olanda. SIVIGLIA-PORTO 4-1 Il Siviglia ribalta l’1-0 incassato in Portogallo, travolgendo con un sonoro 4-1 il Porto. Gli spagnoli partono a testa bassa e, dopo un’occasionissima sciupata da Bacca, passano (4’): Danilo atterra in area lo stesso Bacca e consente a Rakitic di rimettere in parità il computo complessivo della sfida. Il Porto manca per due volte il pari con Quaresma e, al 26’, è punito da Vitolo che infila la porta con un preciso sinistro in diagonale su sponda aerea di Bacca. Al Porto frana il mondo addosso e, 3’ dopo, incassa anche il 3-0, opera di Bacca che risolve una mischia in area con un preciso destro in girata. I lusitani tentano di reagire ma non trovano con Defour, Quaresma (traversa su punizione) ed Herrera il gol che gli avrebbe consentito di tornare a sperare. Il Siviglia, in 10 dal 54’ per l’espulsione di Coke per somma di ammonizioni, stringe i denti ma non rinuncia a contrattaccare e, al 79’, cala il poker. Il 4-0 porta la firma di Gameiro che riprende una corta respinta di Fabiano su cross dalla sinistra di Vitolo. Solo al 92’ il Porto trova l’inutile gol della bandiera con una conclusione da fuori di Quaresma. [[ge:rep-locali:repubblica:83280971]] VALENCIA-BASILEA 5-0 dts Impresa del Valencia che rimedia al clamoroso 3-0 incassato in Svizzera, piegando per 4-0 ai supplementari il Basilea. Gli spagnoli devono attendere fino al 38’ per sbloccare il risultato. Ci pensa Paco Alcacer che, lanciato in area da João Pereira, controlla di petto e con un destro al volo ravvicinato batte Sommer. Il Valencia insiste sulle ali dell’entusiasmo e al 42’ raddoppia con un perfetto colpo di testa di Vargas su angolo dalla sinistra di Cartabia. Gli uomini di Pizzi insistono e dopo un palo di Vargas e una traversa di Alcacer triplicano (70’) con lo stesso Alcacer che infila l’incrocio con uno strepitoso sinistro dal limite di prima intenzione su assist di Vargas. Gli spagnoli si procurano anche la palla per il 4-0 ma ancora Alcacer, lanciato solo davanti alla porta, e poi Vargas, che coglie un altro palo a porta vuota, falliscono clamorosamente il bersaglio. Ai supplementari il Basilea si innervosisce, resta in 9 per le espulsioni di Diaz (100’) e Sauro (104’) e al 113’, dopo aver anche sfiorato il 3-1 con Dié, incassa ancora da Alcacer il gol che lo estromette dalla competizione: l’attaccante anticipa di destro da pochi passi Sommer su un cross dalla sinistra di Piatti. Al 118’, poi, c’è gloria anche per Bernat che, in contropiede, confeziona la cinquina con un preciso sinistro in diagonale. [[ge:rep-locali:repubblica:83280957]] BENFICA-AZ ALKMAAR 2-0 Forte dell’1-0 dell’andata, il Benfica elimina l’AZ ottenendo un nuovo successo (2-0). Dopo tre ghiotte occasioni sciupate da Cardozo, ci pensa Rodrigo a mettere al sicuro la qualificazione facendosi trovare pronto sul secondo palo al tap-in vincente di sinistro su un cross radente dalla destra di Salvio. L’AZ non riesce a riaprire il discorso qualificazione con Johansson e Gouweleeuw e allora il Benfica chiude a doppia mandata il successo con un’azione in fotocopia: Salvio dalla destra pesca sul secondo palo Rodrigo che stavolta insacca con un sinistro al volo. [[ge:rep-locali:repubblica:83280981]] Argomenti benfica siviglia fc valencia fc europa league Leggi i commenti I commenti dei lettori 
Un altro successo di pubblico per le iniziative di "Repubblica in libreria". Questa volta ad ospitare gli incontri con i lettori è stata la Libreria del Corso a Trapani. Argomento, ovviamente, il derby di sabato pomeriggio al Provinciale fra i granata padroni di casa e il Palermo. All'incontro, moderato dal capo della redazione di Repubblica Palermo Enrico del Mercato e dal giornalista Massimo Norrito, hanno partecipato il team manager rosanero Igor Budan, l'allenatore del Trapani Roberto Boscaglia e il direttore sportivo granata Daniele Faggiano. "Il rapporto con la città è straordinario  -  dice Boscaglia  -  anche perché la nostra gente ha capito che i calciatori prima di essere atleti sono uomini". "Quando sono venuto qui non pensavo di trovare una società così decisa - dice Faggiano - un allenatore così impegnato a cercare la vittoria. Sono contento di lavorare per questa società, per la città di Trapani e per i nostri tifosi". In clima derby anche il team manager del Palermo. "Sono due società che hanno presidenti non siciliani - dice Budan - La differenza fra Zamparini e Morace? In cinque anni Morace non ha cambiato mai allenatore, a Palermo qualcuno ne è passato. Temo il Trapani e Mancosu, un attaccante a cui bisognerà fare molta attenzione. Mi piacerebbe vedere un derby che sia una festa: grande battaglia in campo ma poi dobbiamo tutti abbracciarci alla fine". Argomenti repubblica in libreria trapani 
TORINO – “Ci tenevamo a questa semifinale e ci auguriamo che tutta l’Italia sia contenta. Rappresentiamo l’Italia e questo ci deve dare più soddisfazione, è un onore e un onere”. Antonio Conte, tecnico bianconero, non nasconde la gioia per la vittoria sul Lione che ha permesso alla Juventus di raggiungere le semifinali di Europa League. “NON VINCI SOLO PERCHE’ TI CHIAMI JUVE” – I bianconeri hanno sofferto “ma quando raggiungi questo livello incontri squadre ben formate, ben messe in campo. Non è che perché ti chiami Juve ti trovi dei tappeti rossi o si possa pensare di vincere sempre. Questo deve essere ben chiaro nella nostra mente, solo così possiamo pensare di fare parecchia strada. Chi pensa che tutto sia facile solo perché ci si chiama Juventus e che andiamo spediti in finale sbaglia. C’è un percorso da seguire, abbiamo raggiunto le semifinali che alla Juventus mancavano dal 2003: significa che sono passati più di dieci anni e ci riempie d’orgoglio aver riportato questa squadra a giocare la semifinale di una coppa europea”. [[ge:rep-locali:repubblica:83273880]] “DOUBLE? FOSSE PER ME AVREI SCELTO LA CHAMPIONS” – I tifosi ora sognano il double scudetto-Europa League. “Avrei vinto la Champions fosse stato per me… – sorride Conte – Bisogna rimanere con i piedi per terra e non dimenticare che questa squadra tre anni fa non faceva nemmeno l’Europa League. Abbiamo vinto tanto in questi due anni, quest’anno stiamo facendo qualcosa di bello e il tifoso non deve dimenticarlo, deve stare vicino alla squadra per tutti i 90 minuti. Che nessuno dimentichi il passato, ricordando il passato si è più forti per il futuro”. Infine su Tevez, uscito per far spazio a Giovinco, nessuna preoccupazione: “Gli ho chiesto come si sentiva, se aveva avuto problemi all’adduttore ma niente di particolare, ha aumentato il minutaggio e ora ci aspetta una partita importante a Udine”. PIRLO: "IN SEMIFINALE? SONO TUTTE FORTI" - Pirlo ha segnato il sesto gol stagionale, e sempre su punizione. "E' un periodo fortunato, speriamo che continui anche per l'ultimo mese. Punizioni tutte diverse? Sì sono stato fortunato. All'andata saltarono tutti e uno rimase con i piedi a terra. Stasera l'ho calciata così ed è andata bene". Ora le semifinali, Pirlo non ha preferenze: "Sono tre squadre forti che hanno sempre fatto la Champions League. E' una mini Champions. Siamo contenti di essere passati.Per me è uguale". Tornando alle sue punizioni, Pirlo ha raccontato qual è quella che gli piace di più: "Quella che mi dà più gusto è sempre quella sopra la barriera. E' un calcio classico. E' quella che mi piace di più. La faccio fin da quando ero bambino". [[ge:rep-locali:repubblica:83281245]] CHIELLINI: “VOGLIO TORNARE QUI IL 14 MAGGIO” – - “C’è grande soddisfazione”. Lo ha detto Giorgio Chiellini a fine partita. “Sulla carta la Juventus era più forte, ma la realtà del campo non è questa – ha aggiunto il difensore ai microfoni di Sky Sport – Il Lione ha giocato due partite alla morte marcando a uomo per 180 minuti lasciando liberi solo Bonucci e Buffon. Siamo stati bravi a sfruttare le occasioni che abbiamo avuto. Nella seconda metà del primo tempo siamo stati poco lucidi poi ci siamo ripresi e credo che sia una vittoria meritata”. Nessuna scelta sul possibile avversario in semifinale: “L’unica cosa che mi interessa è tornare qui il 14 maggio”, ha aggiunto Chiellini in riferimento alla finale che si disputerà allo Juventus Stadium. Il difensore ha poi detto che la squadra non si è rilassata nonostante il vantaggio: “Dopo l’1-0 sembrava che dovessimo vincere 4-0. Dopo l’1-1 si sentivano mugugni e sembrava quasi che fossimo noi che dovessimo rimontare. Credo che dopo il gol, abbiamo fatto le cose importanti senza mai concedere niente al Lione. Quando invece ci siamo fatti prendere dalla foga e dalla voglia, abbiamo rischiato appena abbiamo perso palla. In Europa trovi squadre che ti possono mettere sempre in difficoltà”. POGBA: “MERCATO? PENSO SOLO AL CAMPO” – “Abbiamo giocato contro una bella squadra, che non ha lasciato nulla, ha fatto due belle partite. Fortunatamente abbiamo vinto e abbiamo passato il turno. Ora pensiamo all’Udinese e poi alla semifinale”. Questo il commento di Paul Pogba dopo il 2-1 sul Lione. “Le voci di mercato? Io non penso a questo, penso solo al campo e a fare bene, poi vedremo”, aggiunge. ASAMOAH: “BRAVI A QUALIFICARCI” – “Per noi è importante aver passato il turno, non è stato facile”. Lo ha detto Kwadwo Asamoha. “Il Lione ha giocato bene, si è rivelata una squadra tosta – ha aggiunto il ghanese – Dopo il vantaggio di Pirlo abbiamo abbassato il ritmo, perdendo un po’ di attenzione sui calci piazzati. Siamo però stati bravi a restare tranquilli, cercando di fare maggiore possesso palla”. E sulle difficoltà palesate a tratti, Asamoah ha concluso: “Giochiamo ogni tre giorni e non eravamo al top della condizione, ma siamo stati bravi a siglare il secondo gol che ha chiuso il discorso qualificazione”. Argomenti europa league juventus fc antonio conte andrea pirlo giorgio chiellini paul pogba kwadwo asamoah Leggi i commenti I commenti dei lettori 
None Leggi i commenti I commenti dei lettori 
PALERMO - Ancora sbarchi. Altri migranti che arrivano in Sicilia scortati da motovedette italiane. A Trapani è arrivata la fregata Zeffiro con a bordo 400 migranti, soccorsi ieri nelle acque a sud di Lampedusa. Questa mattina la fregata Euro, in soccorso a due natanti, ha imbarcato 336 migranti, di cui 44 donne e 10 minori. La nave ha poi trasbordato 66 persone sulla motovedetta della Guardia di Finanza Avallone, che ora è in navigazione verso Porto Empedocle, dove ieri al tramonto sono arrivati 1.141 immigrati. Sono stati soccorsi nel Canale di Sicilia dal pattugliatore Cp906 "Corsi" della Guardia Costiera e dalle navi della Marina militare "Sirio" e "Maestrale". Attorno a mezzanotte l'arrivo in porto della motonave "European voyager", in servizio di linea con le isole Pelagie, di ulteriori 480 immigrati recuperati dalle unità di soccorso vicino a Lampedusa. [[ge:rep-locali:rep-palermo:83281225]] La polizia di Catania ha intanto fermato un cittadino del Gambia di 22 anni. E' ritenuto lo scafista di una delle tre imbarcazioni soccorse dalla petroliera "Nord Farer" nel Mar Mediterraneo. L'uomo è accusato di avere condotto il gommone sul quale si trovava il migrante morto durante il viaggio della speranza. Un altro migrante è morto a Pozzallo. Il giovane, un ventenne, era arrivato ieri nel ragusano, intorno alle due di notte, su una nave mercantile con a bordo 199 migranti. Stremato dal viaggio, era stato trasportato d'urgenza in ospedale, dove stanotte è morto. La Procura di Ragusa ha disposto l'autopsia. [[ge:rep-locali:rep-palermo:83272275]] Il totale delle persone soccorse dall'inizio dell'operazione Mare nostrum, a metà ottobre, sale a quasi 20 mila. E solo nelle ultime 24 ore sono state 6 le operazioni di salvataggio. I sindaci chiedono preoccupati l'intervento del Governo. In particolare vogliono una Conferenza Unificata straordinaria già la prossima settimana per discutere con il premier Renzi, il sottosegretario Delrio e tutti i ministri interessati. Il ministro per gli Affari Regionali, Maria Carmela Lanzetta, ha trasmesso subito la richiesta degli enti locali al Governo. Martedì o mercoledì prossimo l'incontro. "La situazione rischia di diventare esplosiva. Nei primi tre mesi del 2014 abbiamo ricevuto 15 volte richieste di asilo rispetto allo stesso periodo del 2013", ha detto il sindaco di Catania, Enzo Bianco, secondo il quale "il governo potrebbe eventualmente ricorrere ad un decreto legge". Ancora sbarchi. Altri migranti che arrivano in Sicilia scortati da motovedette italiane. Al tramonto a Porto Empedocle sono arrivati 1.141 immigrati, tra cui 156 donne e 88 minori. Sono stati soccorsi nel Canale di Sicilia dal pattugliatore Cp906 "Corsi" della Guardia Costiera e dalle navi della Marina militare "Sirio" e "Maestrale". Attorno a mezzanotte l'arrivo in porto della motonave "European voyager", in servizio di linea con le isole Pelagie, di ulteriori 480 immigrati recuperati dalle unità di soccorso vicino a Lampedusa. La polizia di Catania ha intanto fermato un cittadino del Gambia di 22 anni. E' ritenuto lo scafista di una delle tre imbarcazioni soccorse dalla petroliera "Nord Farer" nel Mar Mediterraneo. L'uomo è accusato di avere condotto il gommone sul quale si trovava il migrante morto durante il viaggio della speranza. [[ge:rep-locali:rep-palermo:83272275]] Il totale delle persone soccorse dall'inizio dell'operazione Mare nostrum, a metà ottobre, sale a quasi 20 mila. E solo nelle ultime 24 ore sono state 6 le operazioni di salvataggio. I sindaci chiedono preoccupati l'intervento del Governo. In particolare vogliono una Conferenza Unificata straordinaria già la prossima settimana per discutere con il premier Renzi, il sottosegretario Delrio e tutti i ministri interessati. Il ministro per gli Affari Regionali, Maria Carmela Lanzetta, ha trasmesso subito la richiesta degli enti locali al Governo. Martedì o mercoledì prossimo l'incontro. "La situazione rischia di diventare esplosiva. Nei primi tre mesi del 2014 abbiamo ricevuto 15 volte richieste di asilo rispetto allo stesso periodo del 2013", ha detto il sindaco di Catania, Enzo Bianco, secondo il quale "il governo potrebbe eventualmente ricorrere ad un decreto legge". [[ge:rep-locali:rep-palermo:83281225]] Argomenti immigrazione immigrati sbarchi 
TORINO – La Juventus è in semifinale di Europa League e dopo sei anni l’Italia ha una sua squadra che può giocarsi grandi chance per accedere alla finalissima continentale (l’ultima fu la Fiorentina). Dopo l’1-0 dell’andata, i bianconeri si impongono allo Stadium 2-1 grazie ai gol di Pirlo e Marchisio, dopo il momentaneo pareggio di Briand. Un match complicato per i padroni di casa, soprattutto nel primo tempo e dopo la rete di Pirlo. Il Lione fa paura, segna e sfiora il vantaggio. Nella ripresa i francesi calano e tutto va per il verso giusto. IL SOLITO PIRLO – Antonio Conte dà fiducia a Vucinic in attacco affiancandolo a Tevez. Davanti a Buffon, solita difesa a tre con Caceres, Bonucci e Chiellini; Isla e Asamoah sono gli esterni di centrocampo, in mezzo Vidal, Pirlo e Marchisio. Garde conferma l’undici del match di andata. Un 4-3-1-2 con Lopes in porta, Tolisso, Kone, Umtiti e Bedimo in difesa; in mezzo al campo Ferri, Gonalons e Mvuemba con Malbranque a supporto degli attaccanti Briand e Lacazette. Ancora a sorpresa in panchina Gomis. L’avvio bianconero è fulminante mentre il Lione dorme. Tevez prima sfiora gli incroci al 3’ con un potente destro dal limite e poi conquista una punizione. Batte lo specialista Andrea Pirlo che lascia di sasso Lopes e firma l’1-0. [[ge:rep-locali:repubblica:83273880]] PAREGGIA BRIAND – A questo punto la Juventus pensa forse già di essere in semifinale, si rilassa e permette al Lione di uscire e attaccare. Al 13’ Ferri serve Malbranque in area piemontese e Bonucci lo mura con una mano. Niente rigore per Undiano, ma il braccio del difensore è pericolosamente staccato dal corpo. I francesi capiscono che possono fare male e senza più indugi prendono in mano la partita. Al minuto 18 Tolisso si procura un angolo che non c’è: la palla infatti è già sul fondo quando il terzino tenta il cross. Corner assegnato invece, palla al limite dell’area e cross altissimo, sbagliato, con la tibia, di Mvuemba. La difesa bianconera dorme, Marchisio si ritrova in marcatura su Briand che ha vita facile e colpisce di testa. Buffon tocca, ma il pallone coglie il palo basso e si insacca per l’1-1. Adesso al Lione basta un gol per qualificarsi e al 29’ va vicino al vantaggio: gran botta da fuori di Gonalons e Buffon respinge in tuffo. La Juve non riesce più a rendersi pericolosa con Vucinic che non tiene palla in attacco, ben marcato da Konè e Umtiti. IL LIONE NON FA PIU’ PAURA – Nel secondo tempo la Juventus gioca meglio. Nulla di eccezionale, ma il Lione non trova più gli spazi necessari per fare male. Migliora e di molto Asamoah sulla corsia di sinistra. L’ex Udinese all’8’ crossa teso in area e solo un grande anticipo di Umtiti ferma Tevez. Al quarto d’ora Conte cambia lo stanco Vucinic con Llorente. Un minuto dopo Tevez segna di testa su traversone di Pirlo, ma l’Apache parte da una posizione di fuorigioco. Al 22’ l’unico vero brivido che Buffon corre: punizione di Mvuemba che cerca di sorprendere il portiere sul proprio palo, ma il numero uno bianconero c’è e respinge in corner. LA CHIUDE MARCHISIO – IL Lione batte due angoli e sul secondo, al 22′, prende contropiede. L’azione torinese sembra scemare finchè il pallone raggiunge Marchisio che ci prova da circa 25 metri col destro. Una deviazione di Umtiti spiazza Lopes e siamo sul 2-1 per la Juventus. Garde gioca le ultime carte con Gomis e Njiè in campo al posto di Lacazette e Briand. Ma non accade altro. I bianconeri abbassano i ritmi e quando entra Giovinco per Tevez arrivano altri pericoli per Lopes. Come al 42’: palla forte in area di Marchisio, Giovinco controlla ma calcia male sopra la traversa. Juventus-Lione 2-1 (1-1) Juventus (3-5-2): Buffon, Caceres, Bonucci, Chiellini, Isla, Vidal (30′ st Pogba), Pirlo, Marchisio, Asamoah, Tevez (32′ st Giovinco), Vucinic (15′ st Llorente). (30 Storari 5 Ogbonna 18 Osvaldo 26 Lichtsteiner). All.: Conte. Lione (4-3-1-2): Lopes, Tolisso, Kone’, Umtiti, Bedimo, Ferri, Gonalons, Mvuemba, Malbranque (31′ st Danic), Briand (25′ st Njie’), Lacazette (25′ st Gomis). (1 Vercoutre 2 Zeffane 5 Bisevac, 31 Fekir). All.: Garde. Arbitro : Undiano Mallenco (Spagna). Reti : 4′ pt Pirlo, 18′ pt Briand; 23′ st Marchisio. Angoli : 5 a 2 per il Lione. Recupero : 1′ e 2′. Ammoniti : Bonucci, Marchisio, Umtiti e Gonalons per gioco scorretto. Spettatori : 40.710, incasso 1.809.454. Argomenti olympique lione europa league juventus fc Leggi i commenti I commenti dei lettori 
