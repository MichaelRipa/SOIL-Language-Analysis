None Leggi i commenti I commenti dei lettori 

None Leggi i commenti I commenti dei lettori 
None Leggi i commenti I commenti dei lettori 
Tutta nuova la Hyundai i20, la Punto dei coreani, una macchina fondamentale che ora conta su un design completamente rivisto e su alcune caratteristiche - come la grande abitabilità interna, la spaziosità del bagagliaio (326 litri) e il tettuccio panoramico integrale ad azionamento elettrico - che la differenziano rispetto alle dirette rivali. Ideata e sviluppata "in Europa per la clientela europea" la i20 è stata realizzata su una nuova piattaforma che offre un interasse di 2570 mm (+ 45 mm rispetto alla prima versione) con la conseguenza - si legge nella nota di Hyundai - di offrire ai passeggeri una la somma dello spazio dedicato alle gambe (nei posti anteriori e posteriori) pari a 1892 mm, al vertice assoluto della categoria. Il tettuccio elettrico panoramico 'a tutta lunghezza', che inonda l'abitacolo con luce naturale, contribuisce a migliorare ulteriormente il confort durante il viaggio e aumenta il senso di spaziosità a disposizione di guidatore e passeggeri. Spiccano anche l'adozione delle luci a Led anteriori e posteriori e della retrocamera di sicurezza integrata nell'impianto di navigazione. La nuova i20 - che al pari delle più recenti novità Hyundai, è stata realizzata presso lo Hyundai Design Centre Europe di Ruesselsheim in Germania -  rappresenta la più recente espressione del linguaggio stilistico 'Fluidic Sculpture 2.0'. Il nuovo look della i20 è dominato frontalmente dalla caratteristica griglia esagonale frontale che adotta un'inedita cornice cromata ed è stata leggermente abbassata. Una striscia orizzontale scura unisce i gruppi ottici anteriori mentre alla base del paraurti, in un'ulteriore elemento stilistico, sono stati inseriti i fendinebbia. Lungo la fiancata corre invece una singola linea che conferisce movimento al design del corpo vettura mentre alla base delle due portiere laterali è stata inserita una modanatura di colore scuro per proteggere efficacemente la vettura dagli urti laterali in parcheggio. Posteriormente si notano il montante posteriore nero lucido (che conferisce una sensazione di leggerezza all'intera struttura) e I gruppi ottici con Led, che si estendono in senso orizzontale, quasi ad 'abbracciare' in un insieme armonico la coda della nuova i20. 
None Leggi i commenti I commenti dei lettori 
NAPOLI – Il successo su un Barcellona pur rimaneggiato aveva galvanizzato l’ambiente azzurro. Ora il Napoli fa invece un bagno d’umiltà che può rivelarsi prezioso in vista della doppia sfida di coppa con l’Athletic Bilbao. Un calo di concentrazione di squadra e un errore individuale di Britos condannano gli uomini di Rafa Benitez alla sconfitta contro il Paris-Saint Germain, firmata da Ibrahimovic e Pastore. Non solo rose per i parigini, che devono fare i conti con l’infortunio di Thiago Silva, fermato dopo pochi minuti da un guaio muscolare alla coscia destra. CAVANI TARTASSATO, OVAZIONE PER IL POCHO – Non basta dunque il ritorno in campo di Gonzalo Higuain, che impiega poco più di dieci minuti per tornare al gol davanti ai tifosi azzurri che intanto rivolgono trattamento ben diverso ai due ex eccellenti: Ezequiel Lavezzi è applauditissimo dall’inizio alla fine, con tanto di cori di incitamento e standing ovation all’uscita dal campo; Edinson Cavani, che risponde ai primi fischi aizzando la folla, non avrà pace per tutto l'incontro, inseguito da bordate di fischi fino al momento della sostituzione con Zlatan Ibrahimovic. MEGLIO IL NAPOLI NEL PRIMO TEMPO – C’è anche il calcio giocato e, ai punti, sarebbe il Napoli a meritare la vittoria. Nel primo tempo si vedono quasi solo gli azzurri sottoporta, anche se la prima vera palla-gol capita proprio a Cavani, su punizione di Lavezzi: l’uruguagio segna, toccando di braccio e in posizione di fuorigioco, e l’arbitro giustamente annulla. La squadra azzurra si rende pericolosa attraverso la manovra, impegnando Sirigu con Insigne e Hamsik, mentre è Caballe a respingere sulla linea la conclusione di Zapata. DIFESA DA RIVEDERE – Nell’intervallo Benitez comincia a far ruotare gli uomini a sua disposizione, facendo entrare, tra gli altri, Higuain e Michu. Al Pipita bastano pochi minuti per incidere, ispirando Insigne in contropiede e ribadendo in rete il tiro del compagno respinto dal subentrato Douchez. Dopo soli quattro minuti, la difesa azzurra lascia colpevolmente solo Ibrahimovic che, su un cross dalla linea di fondo deviato da Andujar, si trova a insaccare a porta vuota. Il Napoli prova a rimettere la testa avanti, soprattutto con Insigne e con un tentativo da lontano di Michu, ma al minuto 77’ arriva la doccia fredda che gela il San Paolo: il ‘Flaco’ Pastore porta palla indisturbato fino al limite dell’area, dove irride Britos con una finta prima di battere Andujar con un preciso tiro a incrociare. BENITEZ: ”PROVA CHE AUMENTA LA NOSTRA FIDUCIA” – Gli azzurri, quindi, confermano il buono stato di forma, ma pagano le indecisioni difensive, campanello d’allarme in vista del play-off di Champions League. Non appare preoccupato, però, Rafa Benitez:  "La squadra ha lavorato bene, mostrando una buona organizzazione di gioco – è l’analisi del tecnico spagnolo – nonostante il risultato negativo, abbiamo mostrato di aver fatto un passo avanti. Abbiamo molti giocatori che possono dare una mano e questo aumenta la nostra fiducia". PRONTI PER L’ATHLETIC – Non si sbilancia l’allenatore, invece, quando l’argomento cade sul mercato: "L’allenatore – ha detto Benitez – non deve lamentarsi o commentare, ma pensare invece a far lavorare bene i calciatori che ha a disposizione. Abbiamo raggiunto un buon livello e la preparazione, con tanti giocatori impegnati nel Mondiale, non è stata facile. Oggi la squadra ha dimostrato di avere una buona mentalità e questo ci dà la forza giusta per affrontare l’Athletic Bilbao". Argomenti napoli paris saint germain edinson cavani Leggi i commenti I commenti dei lettori 
La Fiorentina due sbanca Siviglia e si concede il bis dopo la vittoria contro il Malaga di appena 24 ore fa. Montella stavolta manda in campo quei giocatori in cerca di maggiori spazi. O comunque di una vetrina che possa metterne in luce le potenzialità in vista del finale di calciomercato. E con la doppia firma Vargas-Babacar, bastano dieci minuti tra il 26' ed il 37' del primo tempo per archiviare anche la pratica Real Betis. Contro la formazione di Velazquez, retrocessa in serie b spagnola, ci pensano il peruviano ed il senegalese: prima Vargas spedisce al volo in rete sfruttando un assist perfetto di Piccini. Poi Babacar si libera su un pallone filtrante di Joaquin splendido e, di piatto, trafigge Adan per il momentaneo 2-0. Non basterà nel secondo tempo il gol di Matilla dal limite dell'area, messo a segno al 51' con un bel tiro che batte Tatarusanu. Dopo un primo tempo di marca viola, con ritmi elevati ed un Joaquin (idolo di casa) in grande spolvero, nel secondo tempo è il Real Betis che in avvio trova il gol del 2-1. Una rete che onora la prestazione degli spagnoli, alla ricerca di una rapida risalita in Liga. La Fiorentina del primo tempo ha nelle corde un 4-3-3 con Vargas-Babacar-Joaquin che provano a regalare sprazzi di bel gioco agli spettatori del Benito Villamarin. Soprattutto lo spagnolo, che dopo ben 12 anni disputati tra le fila del Betis può salutare il proprio pubblico al termine di un ottimo primo tempo. Tanti applausi per "el torero", che da queste parti lo ricorderanno sempre con grande ammirazione. E' arrivato a Siviglia che aveva 13 anni e qui ha lasciato il cuore. Il Real Betis ci teneva a far bella figura di fronte ai propri tifosi. Allo stadio Benito Villamarin sono circa 25 mila, pronti a trascinare la propria formazione al ritorno nella Liga spagnola. Gli uomini di Velazquez partono con la voglia di imprimere il proprio marchio sulla partita ma dopo pochi minuti devono arrendersi alla realtà. Dopo un paio di incursioni bianco verdi, infatti, è la Fiorentina ad avere l'occasione giusta per portarsi in vantaggio. All'11' Joaquin parte in contropiede dalla metà campo: fuga verso l'area di rigore, dove serve nello spazio (ed in mezzo a due difensori avversari) un Wolski improvvisatosi punta. Il polacco però non riesce ad avere il guizzo vincente ed Adan, estremo difensore del Betis, riesce ad intervenire al limite dell'area respingendo la minaccia coi piedi. Al 18' Molinero entra in malo modo sulla caviglia destra di Wolski: il giocatore viola rimane a lungo a terra, medicato dallo staff sanitario fiorentino. Poi lascerà il campo al 30' all'attaccante Iakovenko, uscendo dal terreno di gioco con una vistosa fasciatura. Ma pochi minuti prima, al 26', la Fiorentina aveva siglato il meritato vantaggio: numero del giovane Piccini che, spalle alla porta in area di rigore, riesce a girarsi e a crossare sul secondo palo dove Vargas, indisturbato e con un tiro al volo di sinistro, può trafiggere Adan nei più semplici dei modi. Il giocatore viola più acclamato, comunque, resta Joaquin Sanchez Rodriguez: 12 anni tra le fila del club di Siviglia. E tanta classe ancora tra i piedi. Al 37' dalla fascia destra imbecca Babacar a centro area: il senegalese anticipa Adan e sigla il 2-0 col quale si chiude il primo tempo. Nel secondo tempo Montella vara una girandola di sostituzioni: entra  anche Cuadrado, che subito si rende artefice di alcuni scatti che ne  mettono in mostra l'ottimo stato di forma a pochi giorni dalla ripresa  degli allenamenti. Entreranno anche Pizarro, Lazzari, Iakovenko (per un malconcio Wolski,  uscito con una fasciatura alla caviglia destra), Gomez, Mancini e  Roncaglia. La Fiorentina conquista così la seconda vittoria consecutiva  dopo il 2-0 rifilato ieri sera al Malaga (Rossi-Gonzalo) ed adesso si  prepara alla super sfida contro il Real Madrid in programma sabato alle  21 (diretta sky). E chissà se in quell'occasione si potrà assistere al  trio delle meraviglie Rossi-Gomez-Cuadrado. Calciomercato permettendo. 
D'estate la città si svuota: nulla di strano, si dirà. Ma non tutti quelli che hanno preso armi e bagagli l'hanno fatto per andare in ferie. Alcuni che sono partiti, a settembre non rientreranno più in città. È così che Torino torna ed essere terra di emigrazione, solo nell'ultimo mese e mezzo in 400 hanno chiesto agli uffici dell'anagrafe centrale di via della Consolata di cambiare residenza, di essere all'Anagrafe degli italiani residenti all'estero. Lasciano la città e l'Italia in cerca di fortuna altrove. Le loro pratiche non sono ancora state evase, ma quando lo saranno andranno a sommarsi ai 2034 torinesi che dall'inizio di quest'anno hanno preso la via della fuga: in cerca di prospettive e di lavoro all'estero, la più parte sono giovani, la metà di loro ha una laurea o un diploma in tasca. Di questo passo, fanno notare dagli uffici diretti da Maria Franca Montini, a fine anno si supererà la soglia psicologica dei 3000 torinesi che hanno abbandonato la città e il Paese. Mai negli ultimi anni si era saliti così tanto, nel 2010 le "uscite" erano 1894, l'anno scorso cresciute di mille unità arrivando a quota 2851. In quattro anni e mezzo si tratta, in totale, di 11.337 torinesi che hanno preso residenza all'estero. Sono l'equivalente di un esercito, è come se tutti i dipendenti comunali avessero lasciato di botto la città. "E tra questi non sono compresi  -  precisa la direttrice Montini  -  tutti quelli, e sono tanti, che partono per l'estero e non lo comunicano alle autorità consolari italiane, dunque non cambiano la residenza e non si registrano all'anagrafe estera". La città-fabbrica non è più terra di lavoro, si va a cercarlo altrove. Nel 1989 i torinesi all'estero erano poco più di 9000. Venticinque anni dopo si è arrivati a contarne 41mila. Nel suo ultimo rapporto nazionale la Caritas Migrantes ha evidenziato che il 2014 sarà il primo anno a "saldo migratorio negativo". Vuol dire che gli italiani in cerca di rifugio dalla crisi negli altri paesi  -  si tratta in media di quarantenni e più della metà di loro ha una laurea in tasca  -  saranno più degli stranieri in arrivo. Non succedeva da decenni. L'emorragia verso l'estero cozza di fronte a un altro dato: per ogni torinese che va oltre confine, uno straniero residente giura sulla Costituzione e diventa cittadino italiano. Il trend è in continuo aumento. Da inizio anno sono diventati italiani 1185 torinesi di origine straniera, quanti avevano giurato in tutto il 2010. Il numero di nuovi italiani cresce, anche perché Torino conta su un centinaio di diciottenni all'anno, quelli della cosiddetta "seconda generazione", che hanno acquisito il diritto a diventare cittadini. Ma non c'è da illudersi, la fuga dalla città tocca anche gli stranieri, i quali se un tempo sognavano l'Italia, adesso hanno cominciato a tornare nei loro paesi d'origine. Di fronte a 2851 torinesi che hanno preso il largo l'anno scorso, la città ha perso 2053 torinesi con passaporto straniero. Adesso sono gli italiani che vanno a bussare nei loro paesi. Le mete più battute, secondo la Caritas Migrantes dalla metà di chi lascia l'Italia, restano in Europa. I torinesi, secondo i dati in possesso degli uffici dell'anagrafe comunale, prediligono Regno Unito, Francia, Spagna, Svizzera. L'altra metà di emigrati varca i confini comunitari, diretti soprattutto verso l'Asia. Lo dimostrano i 3500 connazionali che nel 2013 sono partiti per la Cina. Si calcola che gli approdi siano cresciuti quasi del 20 per cento. Imprenditori e professionisti, laureati ma anche camerieri e cuochi rimasti folgorati dal boom della ristorazione italiana in Oriente. Argomenti fuga di cervelli residenti all'estero aire torino caritas migrantes 
