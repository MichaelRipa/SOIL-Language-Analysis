"MI RICORDO quando ho "salvato" una ragazza che aveva perso il treno da Milano e doveva essere testimone di nozze a Torino. L'ho accompagnata ". Raffaello ha 51 anni, lavora per un'industria farmaceutica e fa la spola tra Torino e Milano per prendersi cura dei suoi genitori. Da un anno e mezzo è iscritto a Blablacar e ad altri siti simili: "Avrò portato almeno 150 persone". Cosa l'ha spinta a condividere l'auto? "I costi. Faccio 450 chilometri ogni sabato, 70 euro a viaggio. Poi è anche bello, ti ritrovi con persone che hanno tante storie da raccontare. Mi è capitato di portare insieme una ragazza iraniana e un'americana, che si sono confrontate sui loro Paesi". Chi sono i suoi passeggeri di solito? "Soprattutto giovani dai 18 ai 35 anni. Molti sono avvocati, ingegneri o commercialisti, ma anche giovani laureati e tanti stranieri: all'estero è un sistema molto usato". Le capita spesso di fare da autista? "La mia macchina viaggia quasi sempre piena. Mi sono guadagnato molti feedback positivi, c'è chi mi chiama con tre settimane di anticipo ". Mai avuto problemi? "Diciamo che la gestione diventa difficile quando si incontrano persone che prendono accordi alla leggera e magari non si fanno trovare o ritardano". Argomenti interviste torino raffaello 
FORSE la riforma della prescrizione pensata dal governo Renzi farà sì che dal curriculum professionale di Daniele Ronda spariscano le collaborazioni con Nek (sue tra le altre Almeno stavolta e Lascia che io sia) e Mietta, roba dello scorso decennio, e resti solo la sua carriera da cantautore folk di talento e successo che gli ha fatto vincere il premio Lunezia e lo ha portato sul palco del primo Maggio a Roma e negli stadi di Milano e Roma, ad aprire due concerti di Ligabue. L'ultimo suo discoè La rivoluzione, cheilmusicistapiacentino proporrà stasera al Carroponte nel concerto che chiude il tour estivo. Ronda si è pentito dei suoi trascorsi da autore pop? "Maneancheunpo'. Quandosiscrivepercantanti bisogna essere come dei sarti, modellare sul corpo del committente. Perdipiù scrivere canzoni di successo mi ha dato l'indipendenza economica e quindi l'autonomia, la possibilità di fare un mio percorso artistico senza assilli". Ineffetti Almeno stavolta è del 2003. Essendo lei del 1983 se ne deduce che aveva vent'anni. Come è andata? "Ero in uno studio di incisione milanese e avevo questa musica che suonavo. C'era lì il produttore di Nek, che lo ha chiamato al telefono, ha accostato la cornetta al piano e ha detto 'Ecco il tuo nuovo singolo'. Da lì è nato tutto". E al folk com'è arrivato? "È sempre stata la mia passione, sono cresciuto ascoltando Nomadi, Guccini, Van De Sfroos, a cui molti mi accostano perché pure io uso il dialetto e canto di acque. Ma lui è lombardo di lago e io piacentino di fiume. Entrambi legati alla nostra terra, anche se non in modo nostalgico, la terra è un punto di partenza per progredire, la nostra ricchezza. Credo che sia il motivo per cui pure al Sud vengo apprezzato e capito, malgrado il dialetto sia diverso. Così come viaggiare nel Meridione mi ha fatto conoscere sound nuovi che arricchiranno anche me in futuro". In realtà l'apprezzamento sembra generale. E rapido: il primo disco, Daparte in folk, è del 2011, e di strada ne ha fatta non poca. "Ma senza fretta. Tutto viene a tempo debito, se si lavora". Però è stato anche a San Siro, al concerto di Ligabue del 7 giugno. Com'è stata? "Una struttura come quello stadio fa tremare le gambe. Sul palco sono stato sereno, consapevole che quelle decine di migliaia di persone erano lì per il concerto di un altro. E ho la soddisfazione di averle fatte ballare e cantare: tanti mi hanno scoperto così e sono tornati ai miei concerti in seguito". Ci spiega La rivoluzione che dà il titolo all'ultimo disco? "Quando ho finito il disco e l'ho riascoltato, mi sono reso conto che i pezzi avevano tutti qualcosa in comune, e non solo musicalmente: è la volontà di ricostruirsi, di informarsi, di non scendere a compromessi. Insomma, di essere se stessi. L'unica rivoluzione possibile, al momento. L'unico modo - se la facciamo tutti - per cambiare questo mondo". Argomenti interviste spettacoli interviste milano daniele ronda 
VERONA - "Sapevo che avremmo fatto fatica e che avremmo dovuto sudarci la vittoria. La loro squadra ha avuto più occasioni, ma noi abbiamo fatto una grande gara. Abbiamo vinto, soffrendo, a volte si vince sbagliando meno degli altri". Lo ha detto Andrea Mandorlini, allenatore del Verona, ai microfoni di Sky Sport dopo la vittoria ai danni del Palermo nel posticipo di Serie A. "Di occasioni ne abbiamo avute anche noi, ma è innegabile che abiamo fatto fatica. Questo ci rende ancora più orgogliosi del fatto di aver vinto", ha aggiunto. "BRAVO LAZAROS, PUO' FARE ANCORA MEGLIO" - Mandorlini ha difeso la prova del greco Lazaros. "E' un giocatore che può giocare in diversi ruolo, nella sua nazionale ad esempio fa l'esterno di sinistra. Può fare meglio e sono sicuro che me lo godrò", ha detto Mandorlini. Il tecnico gialloblu ha poi speso parole d'elogio anche per i due neo arrivati Obadi e Nico Lopez. "Sappiamo che possimo e vogliamo fare meglio, nella crescita dei giovani e dei meno giovani, ma era fondamentale portare punti a casa", ha concluso Mandorlini. [[ge:rep-locali:repubblica:95844318]] TONI: "BRAVI A RIPRENDERCI" - "Per noi era importante fare risultato, vista che era la prima partita in casa e volevamo la vittoria contro una diretta concorrente alla salvezza e ci siamo riusciti" spiega Luca Toni ai microfoni di Sky al termine del match vittorioso contro il suo ex Palermo. "Abbiamo avuto molte difficoltà, non abbiamo fatto una gran partita e siamo partiti male, ma siamo stati bravi a riprenderci. Abbiamo 15 giocatori nuovi che non conoscono il nostro campionato, ma credo che abbiamo una bella base di giovani promettenti e forti e un mister molto bravo a lavorare con loro e penso che ci potremo togliere molte soddisfazioni nel corso della stagione". [[ge:rep-locali:repubblica:95877890]] Argomenti serie a hellas verona andrea mandorlini luca toni Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
WALTER Mariani con la sua piccola azienda a Bovisio Masciago lucida mobili "upper class", pensati soprattutto per il mercato estero. I fatturati, a causa del blocco russo, si sono già dimezzati, racconta lui. Quali erano i vostri rapporti commerciali con Mosca? "Noi lavoriamo insieme a una grande impresa italiana che si occupa di tutto il settore del mobile, con showroom nella capitale e San Pietroburgo. Quello pensato per il mercato russo è generalmente un arredamento di qualità e di lusso. Se andiamo a vedere le commesse, circa il 60 per cento del lavoro era destinato laggiù". Cosa è cambiato nelle ultime settimane? "Da tre mesi a questa parte, cioè dall'inizio della crisi ucraina, sono cominciate le difficoltà con i clienti russi: merce non ritirata, preventivi a cui non è più arrivata risposta, continui rinvii, anche nei pagamenti. A volte motivati, spesso con scuse vere e proprie. Con il rischio, se la situazione non si sblocca nel giro di poco, di ritrovarci con milioni di euro di prodotti invenduti". Ma l'embargo non tocca il settore del legno e dell'arredo... "No, ufficialmente no. Nei fatti però tutto il comparto lamenta questo cambiamento di "atteggiamento", per così dire. Ci siamo rivolti anche ai rappresentanti del commercio russo a Milano, che negano ogni ostruzionismo. Un muro di gomma. Ma insomma, la questione è tutta politica". Fare a meno dei russi è possibile? "Guardi, qui non stiamo parlando di mobili Ikea, di camerette da due o tremila euro. Ultimamente abbiamo lavorato a una commessa in Azerbaijan, una villa con arredi di lusso per due milioni di euro. Tutti prodotti artigianali, con camere che arrivano a costare 250mila euro di mobilia. Rinunciare su due piedi a un mercato rivolto a 350 milioni di abitanti, dei quali un 10 per cento ricchissimo, è impossibile. Il mercato italiano non esiste quasi più e comunque non è sufficiente. Cittadine come Meda e Cantù vivono da diverso tempo grazie ai russi". Verosimilmente, quanto tempo avete per risolvere la questione? "Due mesi, oltre cominceranno le chiusure. Le sanzioni, se si va avanti così e non si trova in tempi brevi una soluzione, sono tutte a nostro danno". Argomenti interviste milano interviste economia 
None Leggi i commenti I commenti dei lettori 
VERONA – A un bel Palermo non basta una prova spigliata per portar via dal Bentegodi. Un Verona pragmatico lo batte 2-1 in rimonta, con un pizzico di fortuna e di esperienza in più, e si gode il primo successo della stagione. Il risultato è decisamente bugiardo. I rosanero a lungo, specie nella ripresa, hanno cercato con maggior insistenza la vittoria. Ma hanno finito per essere infilati di rimessa combinando un pasticcio difensivo. Così va il calcio. VERONA, LA VITTORIA DELL’ORGOGLIO – Mandorlini può sorridere per la vittoria ma non di certo per il gioco espresso dalla sua squadra. Troppi gli errori in fase di costruzione, le azioni pericolose spesso sono nate in maniera casuale. C’è da lavorare ma di sicuro, con l’innesto di Saviola, le cose non potranno che migliorare. La qualità migliore mostrata dagli scaligeri è stato l’orgoglio. Quel sentimento che da sempre li unisce ai loro irriducibili tifosi e che spesso gli consente di tirar fuori quel qualcosa in più anche nelle giornate, come questa, in cui non tutto gira per il verso giusto. GUARDA LA SINTESI DI VERONA-PALERMO PALERMO, POCO DA RIMPROVERARSI – Iachini ha poco da rimproverarsi. Ha provato a vincere fino in fondo la gara (ha rischiato anche la terza punta, Belotti sull’1-1), trasmettendo ai suoi coraggio e idee. A Dybala e compagni è mancato solo un pizzico di cinismo per far girare dalla loro parte la partita. Ma la mentalità mostrata è quella giusta. Di questo passo i punti arriveranno sicuramente. MANDORLINI LASCIA SAVIOLA IN PANCHINA – Mandorlini non se l’è sentita di gettare subito nella mischia il neo-arrivato Saviola. E allora ha deciso di attuare un solo cambio nella squadra che ha esordito a Bergamo, inserendo Lazaros al posto di Jankovic nel tridente d’attacco. Iachini ha risposto per le rime rimpiazzando un solo elemento nella squadra beffata nella gara inaugurale dalla Samp: Feddal in sostituzione dell’infortunato Munoz. [[ge:rep-locali:repubblica:95844318]] VAZQUEZ GELA IL BENTEGODI – Il Palermo è partito con maggior personalità e coraggio e, dopo aver impegnato Rafael con Dybala, è passato: Pisano ha lavorato un bel pallone a destra e ha crossato per Bolzoni che ha impegnato da distanza ravvicinata il portiere gialloblu. Sulla respinta è piombato Vazquez che ha insaccato di sinistro a porta vuota. TONI RIANIMA IL VERONA – Il Verona ha reagito con veemenza e ha subito sfiorato il pari con un destro fuori misura di Gomez e con un colpo di testa di Moras. La squadra ha faticato a imbastire gioco e a mettere in moto gli esterni e, così, si è dovuta affidare a tutta l’esperienza di Toni per raddrizzare la baracca. L’ex centravanti azzurro si è procurato al 41’ con esperienza un rigore (trattenuta di Andelkovic) che poi ha trasformato con chirurgica precisione. PISANO-SORRENTINO, CHE PASTICCIO – Il Verona ha provato a sfruttare l’ondata d’entusiasmo in avvio di ripresa ma dopo un destro strozzato di Tachtsidis si è improvvisamente spento. Il Palermo gli ha tolto di nuovo l’iniziativa e a più riprese ha impensierito Sorrentino con Dybala, Barreto e con il subentrato Belotti. Come spesso accade nel calcio, proprio nel momento migliore degli ospiti il Verona ha trovato l’acuto vincente. Gran parte del merito va a Tachtsidis che con un lancio in area per Gomez ha messo in difficoltà Pisano e Sorrentino che, combinando un vero e proprio pasticcio, hanno finito per far carambolare il pallone in rete. RAFAEL SALVA IL RISULTATO – Il Palermo si è riversato in avanti ma non è andato oltre un diagonale di Dybala che, ancora una volta, ha trovato attento Rafael. Il Verona si è difeso con le unghie e, in pieno recupero, ha anche fallito il 3-1 con Nico Lopez lanciato solo verso la porta. Giusto così. I rosanero non avrebbero meritato una punizione così severa. VERONA-PALERMO 2-1 (1-1) Verona (4-3-3): Rafael 6.5, Martic 6, Marquez 6, Moras 6.5, Agostini 6, Obbadi 6, Tachtsidis 6.5, Hallfredsson 6 (31′st Campanharo sv), Lazaros 6 (20′st Lopez 5.5), Toni 6.5, Gomez 6.5 (35′st Marques sv). (22 Benussi, 2 Rodriguez, 5 Sorensen, 7 Saviola, 11 Jankovic, 23 Ionita, 27 Valoti, 28 Brivio, 99 Nene’). All: Mandorlini. Palermo (3-5-2): Sorrentino 5.5, Andelkovic 6.5, Terzi 6.5, Feddal 6 (41′st Makienok sv), Pisano 5.5 (41′st Ngoyi sv), Bolzoni 6.5 (25′st Belotti sv), Rigoni 6, Barreto 6, Daprela’ 6, Vazquez 6.5, Dybala 6.5. (1 Ujkani, 68 Fulignati, 2 Vitiello, 7 Lazaar, 10 Joao Silva, 18 Chochev, 21 Quaison, 22 Bamba, 89 Morganella). Allenatore: Iachini. Arbitro : Rocchi di Firenze 6. Reti : 18′pt Vazquez, 40′pt Toni (rig), 32′st Gomez Recupero : 1′pt, 4′st. Angoli: 11-4 per il Verona. Ammoniti : Daprela’, Feddal, Agostini, Hallfredsson e Marquez per gioco falloso. Obbadi per comportamento non regolamentare. Spettatori : 18.304. Argomenti serie a hellas verona palermo calcio Leggi i commenti I commenti dei lettori 
