ROMA – “E’ mancato solo il gol”. E’ soddisfatto Walter Mazzarri per lo 0-0 strappato all’Olimpico: “Abbiamo giocato un grande primo tempo che potevamo anche chiudere in vantaggio. Potevamo fare non uno ma anche due gol. Poi nella ripresa abbiamo un po’ subito il ritorno della Roma. Ma sono contenuto di come sta giocando la squadra e di quanto ha fatto in un campo tra i piu’ difficili come quello della Juventus. Venire qui a tenere palla e a creare tante occasioni da goal è sinonimo di crescita”. SIAMO IN CREDITO DI 5-6 PUNTI – Mazzarri guarda già avanti anche se un po’ recrimina vedendo la classifica: “Ricordiamoci che siamo una squadra in costruzione. Sono soddisfattissimo, siamo in credito di 5 o 6 punti rispetto a quello che abbiamo fatto sul campo. Siamo stati sempre sfortunati negli episodi. Non abbiamo raccolto quanto meritavamo. Abbiamo lasciato per strada parecchi punti nonostante le prestazioni. Sono quelle annate che nascono così”. [[ge:rep-locali:repubblica:79986361]] ALVAREZ FUORI PER MOTIVI FISICI – Il tecnico livornese spiega le sostituzioni di Alvarez e Icardi: “Alvarez aveva un problema fisico, peccato perché stava andando bene. Mi è spiaciuto cambiarlo. Botta l’ho inserito perché pensavo fosse più adatto a ripartire e a giocare tra le linee di Milito”. Oggi è apparso in calo Guarin… “Guarin ogni tanto fa qualche pausa, ma le palle-gol le mette sempre lui. Oggi gli è mancato solo questo. Comunque quest’anno è migliorato molto”. SI’ ALLA MOVIOLA IN CAMPO – La gara ha vissuto ancora di qualche episodio contestato. A Mazzarri piacerebbe la moviola in campo: “Credo che qualsiasi possibilitè tecnologica che aiuti che le partite siano più regolari possibili sarebbe buona. L’arbitro dovremmo influire il meno possibile sul risultato. La tecnologia entra in tutti i settori, perché non nel calcio? Non è semplice ma si potrebbe fare qualcosa”. Argomenti serie a inter walter mazzarri Leggi i commenti I commenti dei lettori 
None Leggi i commenti I commenti dei lettori 
Una gara centralizzata che consentirà alla Regione di risparmiare in cinque anni oltre 14 milioni di euro per l'acquisto di materiali di dialisi ad alto contenuto tecnologico. È quella avviata in questi giorni dall'Asp di Catania, capofila della gara di bacino che comprende tutte le aziende sanitarie e ospedaliere della Sicilia orientale. Dopo tre anni di lavoro per la stesura del capitolato tecnico e mesi di ricerca e valutazione da parte della commissione competente - il cui presidente è Giorgio Battaglia, direttore di Nefrologia nel presidio di Acireale, considerato tra i migliori esperti nel panorama nazionale - è stato portato a termine l'iter di aggiudicazione che vede la Sicilia allinearsi alla Lombardia e alla Toscana, per l'attuazione di modelli mirati all'aggregazione della domanda e all'abbattimento della spesa pubblica. "Il trattamento di dialisi - sottolinea il commissario straordinario dell'Asp di Catania, Gaetano Sirna - se da una parte garantisce la sopravvivenza e una buona qualità di vita a un numero sempre più elevato di pazienti affetti da malattia renale cronica (circa mille ogni milione di abitanti), dall'altro ha costi molto elevati, dovuti all'impiego di prodotti di ultima generazione. Con la gara che è stata aggiudicata in questi giorni, per la prima volta in Sicilia è stata applicata una procedura che interessa una vasta area nella prospettiva di ottimizzare il rapporto qualità-costi". Per il valore economico particolarmente elevato, il capitolato della gara è stato pubblicato anche sulla Gazzetta europea. La commissione si è avvalsa dell'apporto di medici specialisti nel campo della nefrologia, di un bioingegnere e di un legale. "I prodotti presentati dalle aziende rappresentano il meglio della gamma produttiva presente sul mercato - continua Sirna - inoltre la gara è stata orientata, oltre che sugli aspetti tecnologici propri delle metodiche di dialisi, anche sulle esigenze cliniche dei pazienti". Ogni anno vengono spesi circa 8,5 milioni di euro per far fronte ai consumi per dialisi: grazie alla gara di bacino verrà garantito un risparmio del 40 per cento. "La contrazione della spesa pubblica, ottenuta grazie alla procedura unificata - sottolinea l'assessore alla Salute, Lucia Borsellino - rappresenta un ulteriore importante tassello della politica di risanamento. Abbiamo costruito un modello virtuoso per ridurre il problema dell'eccessiva variabilità dei costi dei presidi medici che incide soprattutto nelle regioni meridionali, con indici che superano di gran lunga la media nazionale. Peraltro le modalità utilizzate - la pubblicazione sulla Gazzetta europea e la formazione di una commissione con competenze multidisciplinari - rappresentano una garanzia per ottimizzare il rapporto qualità-costi e ridurre al minimo eventuali problemi procedurali". Argomenti provincia catania lucia borsellino gaetano sirna 
Una stanza, un divano, due poltrone, una scrivania, le pareti interamente coperte da libri. È l'"interno giorno", in realtà lo studio di Ennio De Concini, nel quale è stata scritta e riscritta la sceneggiatura di Salon Kitty. Nel ricordo la scena in genere era così: io, seduta alla macchina da scrivere, De Concini che passeggia per la stanza mentre ci confrontiamo su un passaggio del film  -  tipo "Come possiamo far capire che Helmut si è innamorato di Margherita se non lo dice a nessuno?" -  e Tinto Brass sul divano che a noi presta una distratta attenzione e intanto parla con un'attrice aspirante ad un ruolo, in genere giovane, in genere bella. Parla della storia però il suo interesse è soprattutto per il fisico della ragazza, le chiede di alzarsi, di muoversi, di sollevare la gonna, talvolta chiede anche di mostrare il seno. Erano quelli i primi provini per la scelta del gruppo delle signorine che avrebbero lavorato nella più elegante casa di tolleranza di Berlino degli anni Quaranta, il nudo o quasi era d'obbligo, il fisico era senza dubbio essenziale. Tutto giusto, ma io mi sentivo spesso a disagio, irritata, erano gli anni Settanta, provavo la ribellione della causa femminile. Tinto, con la sua disincantata ironia, era bravissimo, mi prendeva in giro, mi smontava  e, del resto, nella sua attenzione al corpo femminile c'era sì ammirazione, ma non la morbosità fastidiosa dello sporcaccione. E soprattutto c'era sua moglie, Carla Cruciani , che nessuno chiamava Carla, per tutti era Tinta, un nome simbolo della magnifica, complice intesa che la legava al marito. Con il suo sorriso luminoso, la voce ridente e il suo musicale accento veneziano, Tinta riusciva sempre a diffondere un clima di leggerezza. Nella visione di Tinto Brass del resto il corpo, il nudo, la femminilità mortificata dalle fantasie sessuali maschili erano elementi essenziali del film. La prima idea di  Salon Kitty era diversa. Succede quasi sempre che la prima idea si trasformi profondamente nel corso della scrittura del soggetto e poi nelle varie versioni della sceneggiatura. Talvolta diventa tutta un'altra storia, può anche cambiare genere. Quando Tinto Brass chiamò Ennio De Concini e me per parlare del film che gli era stato proposto, c'era già una sceneggiatura che però aveva scartato, se ricordo bene la trovava rigida, troppo aderente al libro di Peter Norden da cui era tratta. Era una storia di spionaggio costruita su elementi di realtà, per me, oltre al piacere di lavorare con un regista di cui ammiravo il cinema "politico", c' era la scoperta che l'uso di microfoni nascosti e cimici veniva da lontano, non avrei immaginato che nel sottosuolo di un casino ci potesse essere una centrale di ascolto organizzata con tanta precisione. Ennio ed io accettammo con entusiasmo, dopo aver scritto  -  e De Concini diretto  -  Gli ultimi dieci giorni di Hitler con Alec Guinness gelido e spietato dittatore, eravamo preparati sul nazismo, sui comportamenti, la gestualità, la rigidità ottusa. Nelle prime versioni della sceneggiatura cercavamo di approfondire la psicologia di militari votati alla fedeltà assoluta e quella di ragazze addestrate a far parlare in libertà uomini  senza uniformi addosso, più fragili nell'intimità di una stanza da letto. Scrivendo e riscrivendo, la visionarietà di Tinto prendeva il sopravvento, più che dialoghi ci trovavamo ad immaginare rapporti insoliti, sadomaso, abbigliamenti e strumenti erotici, sesso di gruppo che, grazie alla presenza di uno scenografe grande come Ken Adam  (collaboratore di Kubrick, vincitore di due Oscar) hanno assunto l'eleganza di una coreografia. Da storia di spionaggio, Salon Kitty è entrato tra i titoli migliori del cinema erotico. Che Tinto ha continuato con impudente, provocatoria perseveranza, in nome della sua filosofia: la pornografia significa erezione, l'erotismo significa emozioni. Argomenti tinto brass 
La Vezzosa Mugnaia dello Storico Carnevale d'Ivrea è Alice Boni, trentenne è sposata da poco meno di tre anni con Alberto Idone e lavora nel settore dell'Itc di una società di ricerca eporediese. Il Sostituto Gran Cancelliere, Massimo Actis Perino, ne ha dato l'annuncio questa sera dal balcone del Palazzo di Città davanti a una piazza gremita e festante nonostante le incertezze del clima abbiano fatto rinviare a domani lo spettacolo pirotecnico previsto. La Violetta 2014 è un'aficionada del Carnevale di cui dice di «non aver mai perso un'edizione» e in passato ha partecipato alla battaglia delle arance, tirando nella stessa squadra di aranceri a piedi del marito, Alberto Idone: i Tuchini del Borghetto. Prima di concedersi al braccio del Generale, Moris Stracuzzi, per la consueta sfilata per le vie del centro ha commentato emozionata la sua proclamazione: «Spero con tutto il cuore di riuscire a trasmettere il mio profondo entusiasmo e orgoglio nel ricoprire questo ruolo. Intendo vestire questi panni con semplicità, rispetto, ma anche divertimento, per contagiare di ottimismo tutti quelli che avranno voglia di abbandonarsi al ribaltamento carnevalesco». La Mugnaia domani assisterà alle celebrazioni mattutine come la Preda in Dora (il getto nel fiume eporediese di una delle pietre del Castellazzo, la residenza demolita del tiranno sconfitto dalla Mugnaia), per poi partire in corteo tra le piazze dove a partire dalle 14 si terrà il primo giorno di battaglia delle a<rance. Argomenti ivrea carnevale 
ROMA – "Nulla è compromesso”. Fa il pompiere Rudi Garcia al termine dello 0-0 contro l’Inter. Il tecnico francese sa che la tifoseria è delusa ma cerca di risollevarla: "Mancano ancora tante partite, tutto è ancora possibile. Anche nel caso in cui la Juve vincesse a Milano’’. UN PARI GIUSTO – Garcia non recrimina: "Il risultato è giusto. L’Inter ha giocato bene nel primo tempo, soprattutto nella prima mezz’ora. Noi invece molto meglio quando abbiamo cambiato modulo. Abbiamo avuto una settimana difficile, con allenamenti con 12 giocatori della rosa e più persone in infermeria, per cui quando non si può vincere si deve pensare a non perdere. Peccato anche per lo stadio, perché tutto il mondo ha visto una partita cosi’ di alto livello e farlo senza pubblico è un danno per il calcio italiano”. [[ge:rep-locali:repubblica:79986361]] E’ MANCATO GERVINHO E LA SPINTA SULLA FASCE – Cosa è mancato? “Gervinho non era al massimo. Era reduce dall’influenza e si è visto. Poi i nostri terzini hanno fatto molto bene in fase difensiva, ma non hanno spinto, ma è normale. Sono contento della partita di Romagnoli che ha 18 anni. Dopo la prima mezz’ora durissima sono stato contento di vedere un secondo tempo come quello che abbiamo fatto, con Pjanic che non sta molto bene, se no quel gol lo faceva. Non volevo farlo giocare neanche un minuto, ma visto le difficolta’ gli ho chiesto un sacrificio anche se era al 50%”. DE ROSSI NON MERITA LA SQUALIFICA – Garcia non teme di perdere De Rossi con la prova tv dopo il pugno ad Icardi: “Penso di no, è un problema di interpretazione. Se ciò avvenisse non lo capirei. Perché allora quell’episodio sì e altri no?”. PJANIC: NON SIAMO IN CALO – Pjanic la vede come il suo allenatore: “E’ un pareggio giusto perché entrambe le squadre non hanno avuto molte azioni concrete. Quando sono entrato ho provato a dare il mio contributo, ma Handanovic è stato bravo”. Oggi un pareggio, a Bologna una vittoria risicata. Siete in calo? “Non siamo in calo, di certo potevano fare di più”. Quanto pesa l’infortunio al ginocchio? “Faccio molta attenzione durante la settimana, ma ho sempre dolore. Oggi però ho avuto sensazioni migliori, spero che tra un po’ il dolore vada via”. Argomenti serie a as roma rudi garcia Leggi i commenti I commenti dei lettori 
ROMA – La Roma non va oltre lo 0-0 con l’Inter e fa un grande favore alla Juve che potrà, quindi, entrare in campo nel posticipo al Meazza con il Milan con molta più tranquillità. Un passo falso pesante che, sulla carta, potrebbe consentire al Napoli di tornare a -4 dal secondo posto con la prospettiva di ridurre ulteriormente il gap nello scontro diretto di domenica prossima al San Paolo. [[ge:rep-locali:repubblica:79984414]] UN’INTER DI PERSONALITA’ – E’ stata una sfida simile al derby con la Lazio: bloccata e con pochi guizzi. Merito soprattutto dell’Inter che l’ha interpretata nel modo giusto, togliendo l’iniziativa ai più forti rivali. Un’Inter di personalità che sta facendo vedere importanti progressi anche dal punto di vista tattico. Se proseguirà con questo passo, uno dei tre posti per l’Europa League non le sfuggirà di certo. [[ge:rep-locali:repubblica:79986361]] LA ROMA E’ STANCA – Alla Roma è mancata la fantasia di Pjanic e Totti. Non a caso la squadra si è accesa quando Garcia ha fatto entrare il bosniaco al 55’. Ma, al di là di qualche pericolo in più, la squadra ha faticato a schiacciare, fisicamente, i rivali: chiaro segno di un’affiorante stanchezza, quasi inevitabile dopo una stagione condotta a ritmi altissimi. DE ROSSI E JUAN JESUS, SQUALIFICHE IN ARRIVO - All'interno di un giusto pari non sono mancati, comunque, gli episodi contestati, un paio per parte: l'Inter recrimina per un probabile fallo di Benatia su Icardi nel primo tempo e per un pugno rifilato a palla lontana da De Rossi a Icardi su un blocco in area. Episodi simili sono capitati nell'area opposta nella ripresa: la Roma si è lamentata per un affondamento in area di Destro, trattenuto da Samuel, e poi per una gomitata nel finale rifilata da Juan Jesus a Romagnoli prima di un angolo. Probabile che il giudice si avvalga della prova tv. GARCIA PREFERISCE NAINGGOLAN A PJANIC – Rispetto alla gara di Bologna, Garcia ha recuperato  Torosidis e lo ha riproposto a destra in difesa al posto di Taddei. Poi ha preferito Nainggolan a Pjanic a centrocampo e Ljajic a Florenzi in attacco. Mazzarri ha risposto cambiato due pedine rispetto alla squadra che ha pareggiato con il Cagliari, inserendo Icardi al posto di Milito in avanti e Cambiasso invece di Kuzmanovic in mediana. PALACIO SPAVENTA DE SANCTIS – La Roma è partita bene, ha impensierito Handanovic con una punizione di Ljajic e con un destro al volo di Gervinho ma poi, con il passare dei minuti, ha perso le misure e si è fatta togliere l’iniziativa da una buona Inter, brava a creare superiorità numerica soprattutto sulle fasce grazie al supporto di Guarin e Alvarez a Jonathan e Nagatomo. E proprio da due traversoni sono nate le azioni più pericolose create dall’Inter che è andata vicina al vantaggio con una zampata di Icardi e poi con un colpo di testa ravvicinato, alto di poco, di Palacio. PJANIC GRAZIA L’INTER – Garcia ha provato a cambiare qualcosa spostando sulla trequarti prima Strootman e poi Ljajic per un più equilibrato 4-2-3-1 ma la squadra giallorossa ha continuato a far fatica a trovare Gervinho e Destro. Così al tecnico francese non è rimasto che lanciare nella mischia Pjanic varando il 4-3-1-2. la squadra si è d’incanto illuminata e ha costretto l’Inter ad arretrare il baricentro. Proprio sui piedi del bosniaco è capitata la migliore palla-gol di tutta la ripresa al 75′: ma il trequartista, smarcato in area da Nainggolan non è riuscito a superare un attento Handanovic. [[ge:rep-locali:repubblica:79989251]] INTER, E’ MANCATO SOLO L’ULTIMO PASSAGGIO – L’Inter ha ringraziato e con Hernanes al posto di Alvarez ha tentato nel finale anche il colpaccio, non riuscitole solo per colpa di un paio di conclusioni fuori misura e per la mancanza di precisione, in un paio di circostanze, nell’ultimo passaggio. Ma Mazzarri stasera non può che essere soddisfatto di un pari che ha ben altra valenza di quello ottenuto con il Cagliari. ROMA-INTER 0-0 Roma (4-3-3): De Sanctis 6, Torosidis 6.5, Benatia 6, Castan 7, Romagnoli 6.5, Nainggolan 6.5, De Rossi 6, Strootman 5.5, Gervinho 5.5 (44′ st Florenzi s.v.), Destro 5 (36′ st Bastos s.v.), Ljajic 6 (10′ st Pjanic 6.5). (1 Lobont, 28 Skorupski, 2 Rafael Toloi, 11 Taddei, 95 Mazzitelli, 94 Ricci, 96 Di Mariano). All.: Garcia. Inter (3-5-2): Handanovic 7, Rolando 6.5, Samuel 7, Juan Jesus 6.5, Jonathan 6.5 (43′ st Zanetti s.v.), Guarin 6.5, Cambiasso 6.5, Alvarez 6.5 (19′ st Hernanes 6.5), Nagatomo 6, Palacio 6.5, Icardi 6 (29′ st Botta s.v.). (30 Carrizo, 6 Andreolli, 23 Ranocchia, 33 D’Ambrosio, 14 Campagnaro, 17 Kuzmanovic, 21 Taider, 10 Kovacic, 22 Milito). All.: Mazzarri. Arbitro : Bergonzi di Genova 5. Angoli : 5-5. Recupero : 0′ e 4′. Ammoniti : Samuel per gioco scorretto. Spettatori : 37.464, per un incasso di 1.318.567,00 euro. Argomenti as roma inter serie a Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
