LA SPEZIA - Continua la marcia vincente dello Spezia, che batte 2-1 in casa il Crotone e vola con 23 punti al secondo posto in classifica, uno in meno della capolista Carpi, impegnata sabato pomeriggio a Bologna. BAKIC SPRECA, EBAGUA NO - Per lo Spezia si tratta del quarto successo nelle ultime cinque gare. Ottimo avvio dei padroni di casa: tra il 9′ e 12′ ci prova Ebagua a portare in vantaggio i suoi, ma senza molta fortuna. Al 20′ occasione per il Crotone: cross di Dezi, colpo di tacco di Ricci per Martella. Il suo tiro finisce sul fondo. Al 40′ Spezia vicino al vantaggio con una Bakic che si invola sulla sinistra per poi cercare la rete con un destro a giro che si spegne sul fondo di poco. E’ l’antifona del vantaggio ligure che giunge tre minuti piu’ tardi con il solito Ebagua, con un forte destro sul palo piu’ lontano. Al 47′ lo Spezia ha una buona occasione per pareggiare subito con una punizione dal limite di De Giorgio, ma la palla finisce a lato. IL RADDOPPIO DI GIANNETTI - Al rientro in campo nelle file dei calabresi Ricci lascia il posto a Ciano. Al 2′ lo Spezia raddoppia con Giannetti che anticipa Zampano. Match in controllo fino al al 32′ quando il Crotone accorcia le distanze con un destro dai 25 metri di Ciano che sorprende Chichizola. Al 36′, Ardemagni, subentrato all’appaluditissimo Ebagua, sfiora il 3-1. Il Crotone prova a spingere alla ricerca del pari che non arriva. Vince lo Spezia per 2-1 in un match ben giocato da entrambe le squadre. CLASSIFICA DAI DUE VOLTI - Dunque, in attesa della altre sfide, lo Spezia di Bjelica può godersi la seconda piazza solitaria con 23 punti. Male invece il Crotone, che rimedia la quinta sconfitta su sei trasferte (4 i ko consecutivi), restando al penultimo posto con Vicenza e Pescara. Argomenti serie b Leggi i commenti I commenti dei lettori 
None Leggi i commenti I commenti dei lettori 


CITTÀ DEL MESSICO - Sono stati uccisi da sicari del gruppo di narcotrafficanti Guerreros Unidos i 43 studenti scomparsi lo scorso 26 settembre da Iguala, nello stato messicano di Guerrero. E i loro corpi sono stati dati alle fiamme. Il procuratore generale federale, Jesus Murillo Karam, ha reso noto che tre uomini arrestati nei giorni scorsi nell'ambito dell'inchiesta hanno confessato di essere gli esecutori della strage. "Sono conscio dell'enorme dolore che può arrecare questa notizia", ha detto Murillo aggiungendo che i tre - tutti appartenenti al gruppo narco Guerreros Unidos - hanno raccontato di aver preso in consegna i ragazzi, fermati dalla polizia municipale di Iguala, e di averli portati nella vicina località di Cocula. Circa 15 sarebbero morti per asfissia prima di arrivare alla discarica dove sarebbero stati uccisi gli altri. "I detenuti hanno detto che hanno gettato i corpi nella parte bassa della discarica, dove li hanno bruciati. Hanno fatto turni di guardia per assicurarsi che il fuoco bruciasse per ore, versandoci sopra combustibile, pneumatici e altri oggetti", ha riferito il procuratore, sottolineando che alcuni studenti erano "ancora vivi quando è stato dato loro fuoco". Le fiamme hanno bruciato tutta la notte e il calore sprigionato era tale che i sicari hanno dovuto aspettare la sera del 27 settembre per rimuovere le ceneri, spezzare i resti delle ossa e versarli in buste nere di plastica per la spazzatura, che hanno poi gettato nel vicino fiume San Juan, dove sono state ritrovate da sommozzatori della polizia. Murillo ha aggiunto che lo stato dei poveri resti degli studenti rende difficile l'identificazione e che saranno inviati a un laboratorio specializzato in Austria per analizzare le tracce di Dna. Gli studenti, tutti sui 20 anni, erano stati arrestati da agenti corrotti e consegnati ai membri del potente cartello del narcotraffico locale. La polizia, nei giorni scorsi, aveva arrestato l'ex sindaco di Iguala, Josè Luis Abarca, e sua moglie con l'accusa di aver ordinato l'omicidio dei giovani colpevoli di aver organizzato una contestazione durante un suo comizio. Ancora latitante il responsabile della sicurezza pubblica dell'ex primo cittadino. Argomenti narcos iguala messico 
ATENE - Milano bocciata all’esame di greco. Nel quarto turno del girone C di Eurolega, l’EA7 subisce una netta sconfitta 90-63 all’Oaka di Atene contro un Panathinaikos apparso troppo forte rispetto ai ragazzi di coach Banchi. SUPER DIAMANTIDIS - I greci dominano il match fin da subito con tre triple realizzate nei primi minuti, l’Olimpia va sotto fin dalle prime battute senza mai reagire. Il primo quarto termina così 23-13 per i padroni di casa. Oltre ad avere più forza ed energia a rimbalzo, il Pana può contare su un Diamantidis in stato di grazia, tant’è che Hackett fa fatica a marcarlo. Nel secondo quarto, Milano ha un sussulto grazie soprattutto alla precisione di Ragland e Moss, che riportano i suoi a -4 (28-24). Prima dell’intervallo, tuttavia, i ragazzi di coach Ivanovic trovano un parziale micidiale di 12-2 che porta i greci a +14 all’intervallo (44-30). [[ge:rep-locali:repubblica:100063167]] IL CROLLO DI MILANO - Se la partita era già ben indirizzata, al rientro in campo il Pana mette il sigillo finale grazie a un terzo quarto perfetto, sempre sull’asse Diamantidis-Batista, impeccabile sotto canestro e miglior scorer dei suoi con 15 punti. Hackett si fa prendere dal nervosismo e commette un fallo tecnico prima di uscire dal campo. Anche Gentile non è in giornata e i greci possono così dilagare. Negli ultimi 10′ i ragazzi di Banchi limitano i danni, evitando l’imbarcata, ma il passivo (90-63) è di quelli pesanti e per sperare nella qualificazione, l’EA7 dovrà assolutamente battere i polacchi del PGE Turow giovedì prossimo al Mediolanum Forum e poi la settimana successiva sperare in un’impresa a Desio contro il il Fenerbahce. Girone A Real Madrid-Sassari 115-94; Zalgiris-Kazan 77-71; Novgorod-Efes 66-76 Classifica : Real Madrid 4-0; Efes e Zalgiris 3-1; Kazan e Novgorod 1-3; Sassari 0-4 Girone B Maccabi Tel Aviv-Cedevita Zagabria 73-83; Cska Mosca-Malaga 95-85; Alba Berlino-Limoges 89-66 Classifica : Cska 4-0; Malaga 3-1; Maccabi 2-2; Limoges, Alba e Cedevita 1-3 Girone C Fenerbahce-Barcellona 78-80; Turow-Bayern Monaco 89-78; Panathinaikos-EA7 Milano 90-63 Classifica : Barcellona 4-0; Panathinaikos 3-1; Fenerbahce 2-2; Milano, Bayern e Turow 1-3 Girone D Stella Rossa Belgrado-Olympiacos 57-62; Valencia-Vitoria 79-69; Galatasaray-Neptunas Klaipeda 94-68 Classifica : Olympiacos 4-0; Stella Rossa, Vitoria e Galatasaray 2-2; Neptunas e Valencia 1-3 Argomenti basket eurolega olimpia milano Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
