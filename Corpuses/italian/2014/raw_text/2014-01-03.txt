None Leggi i commenti I commenti dei lettori 
Argomenti tre terzi palermo backstage 
None Leggi i commenti I commenti dei lettori 
ROMA - Immobili pubblici del Demanio in vendita a trattativa privata. Lo stabilisce un decreto del ministro dell'Economia Saccomanni che è stato pubblicato oggi sulla Gazzetta Ufficiale. La vendita è subordinata solo all'autorizzazione del ministero dei Beni culturali. Ecco alcuni degli immobili presenti nella lista: la caserma Mazzoni a Bologna, l'antica sede vescovile di via delle Monache a Trieste, il Palazzo degli Esami di Stato di via Induno a Roma, l'ex fabbrica di armi di via Guido Reni a Roma, caseggiato del disciolto Pnf di via Giustiniani a Genova, le caserme Colleoni e Montelungo a Bergamo, gli ex magazzini di commissariato Taliedo a Milano, l'arsenale militare di Pavia, la caserma Vittorio Veneto, Villa Tolomei e palazzo Buontalenti a Firenze, le isole di Sant'Angelo delle Polveri e di San Giacomo in Palude a Venezia, Palazzo Duodo a Venezia. Argomenti immobili pubblici immobili pubblici in vendita 

Rafa Benitez perde un elemento cardine per la sfida di lunedì al San  Paolo contro la Sampdoria. Valon Behrami si è fermato per un dolore al  piede sinistro: lo svizzero è stato visitato nel pomeriggio a Villa  Stuart dal professor Mariani. La diagnosi ha escluso fratture: solo  trauma contusivo, ma è necessaria, comunque, una certa cautela. Il  centrocampista svizzero si sottoporrà a terapie nei prossimi giorni, ma  sicuramente non sarà della partita contro i blucerchiati. Ha recuperato,  invece, Marek Hamsik: Benitez, però, potrebbe decidere di schierarlo in  panchina scegliendo così un approccio soft per lo slovacco. Pandev,  infatti, è favorito come trequartista. Poche, invece, le possibilità per  Pepe Reina che anche oggi si è allenato a parte: sarà sostituito dal  brasiliano Rafael. In mediana, invece, nessun dubbio. Toccherà, dunque,  ad Inler e Dzemaili in attesa che si concluda la trattativa per Maxime  Gonalons, il rinforzo numero uno per il centrocampo. Le parti stanno  continuando a lavorare per definire l'intesa. Il tecnico del Lione, Remi  Garde, spera ancora di non perdere il suo capitano: "Per ora si sta  allenando molto bene e non mi ha detto che vuole andare via o sta per  farlo. Per il momento non sono preoccupato, penso soltanto ad allenare i  miei giocatori. Non faccio commento su eventuali trasferimenti. Lo farò  solo se qualcosa dovesse cambiare". La trattativa continua: il  procuratore di Gonalons, Frederic Guerra, sta rientrando dalla vacanza a  San Pietroburgo, così l'affare potrà entrare nel vivo. LA SUGGESTIONE MATA - Il Daily Mirror è convinto che il Napoli farà un tentativo per Juan  Mata che non sta vivendo un grande momento al Chelsea. Lo Special One,  però, ha chiuso la porta ad un eventuale trasferimento dello spagnolo:  "Non abbiamo ricevuto alcuna offerta e io non voglio che vada via.  Higuain? Il Napoli sta lottando per vincere scudetto ed Europe League,  quindi non lo vende". Argomenti ssc napoli 
None Leggi i commenti I commenti dei lettori 
None Leggi i commenti I commenti dei lettori 
Il ponte levatoio resterà sollevato per più di due mesi. Non c’è nessun esercito all’esterno del fossato che protegge la Rocca Medievale, l’unico nemico che imporrà di chiudere nelle prossime dieci settimane sono i tagli alla cultura. Nessuno si aspettava che il primo effetto visibile della sforbiciata data dal Comune ai fondi della cultura, in questo caso per il funzionamento dei musei civici, arrivasse così presto. Non è passata nemmeno una settimana da quando la giunta ha deciso di ridurre del 66 per cento i denari liquidi destinati alla fondazione Torino Musei (da 7 a 2 milioni e mezzo), salvo cercare di compensare i tagli dando in dote ai musei e ai teatri un patrimonio di immobili da 18 milioni, non spendibili purtroppo dall’oggi al domani. Esattamente per due mesi e dieci giorni, dall’indomani dell’Epifania, il castello che l’anno scorso ha contato 40mila visitatori, rimarrà con le porte sprangate, fatta eccezione per scolaresche e gruppi che prenoteranno per tempo. E i turisti tanto accarezzati dovranno accontentarsi di passeggiare per i vicoli del Borgo ricreato a fine ottocento dall’architetto Alfredo d’Andrade. «Chiusura invernale» giustifica la scarna nota emanata ieri sera dai musei civici. Non era mai successo prima d’ora, però, che il museo dovesse chiudere, nonostante dalla fondazione facciano sapere che tra le ragioni della serrata ci sia il fatto, pure vero, che la Rocca non sia riscaldata. Nemmeno fosse un inverno particolarmente rigido. Dietro le ragioni della chiusura fino al 15 marzo ci sono motivi più finanziari che climatici: «Il personale della Rocca è stato impiegato per coprire i turni della mostra di Renoir alla Gam — rivela la direttrice, Enrica Pagella — È diventato quindi impossibile mantenere uno standard di qualità. Per le mostre temporanee si ricorreva fino a poco tempo fa a personale esterno delle cooperative, adesso per risparmiare vengono coperte con i dipendenti di cui si dispone». E così buona parte dei diciannove lavoratori che tenevano aperta la Rocca saranno trasferiti temporaneamente alla Gam. Le stanze della Rocca saranno anche umide e fredde. «Da due, tre anni si pensava di chiudere nei mesi invernali, tenuto conto anche del trend di visitatori in inverno», riconosce la direttrice. Ma non sono l’unica cosa ad essere congelata dalle parti del Valentino. «Le risorse sono diminuite negli anni e il piano di restauro e di rifunzionalizzazione della Rocca da 5 milioni di euro, che sarebbe dovuto partire dopo la fine dei restauri di Palazzo Madama, è rimasto al palo», fa notare Pagella. E c’è poco da lamentarsi per il freddo, considerato che la realizzazione dell’impianto di riscaldamento era prevista nel progetto ormai, è il caso di dire, congelato. Argomenti valentino castello museo torino-pinerolo renoir 
