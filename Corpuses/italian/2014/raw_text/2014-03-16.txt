GENOVA - "Venire qui e vincere su questo campo contro questa squadra, che ha fatto la partita della vita, poteva farlo solo una grande squadra, calcolando anche gli episodi discussi. Percentuali scudetto? Non ne dò, mi auguro di vincerlo, ma stiamo facendo un campionato superfantastico e alla fine bisognerà ammetterlo, magari a malincuore". Così Antonio Conte dopo la vittoria della Juve a Marassi contro il Genoa. "Noi venivamo da un ciclo di partite pesanti, qualche giocatore è stanco e non riesco a dargli ricambio, vedi quel che è successo a Barzagli, infortunatosi in riscaldamento - ha proseguito l'allenatore -, per questo non è mai facile e essere riusciti a vincere mi rende molto contento. Ora guardiamo a giovedì, andremo a Firenze facendo di tutto per passare il turno, anche se molti dicono che siamo già fuori". "Il nostro obiettivo principale della stagione era comunque lo scudetto - ha concluso Conte -, speriamo di conquistare il terzo titolo consecutivo, un record che alla Juve manca da tempo". [[ge:rep-locali:repubblica:81166545]] A decidere la partita una magia di Pirlo quasi allo scadere: "Sapevamo che era una partita difficile, però per noi era importante portare a casa i tre punti, anche con molta fatica, però lo spirito è sempre stato buono" ha detto il registra bianconero. "Gol scudetto? E' un gol importante, speriamo che possa essere d'aiuto". Se Pirlo ha segnato, a tenere la Juve in partita è stato Buffon, autore di un paio di interventi decisivi, compreso il rigore parato a Calaiò: ''C'è tanto entusiasmo perché non ci speravamo più di vincere questa partita, quindi è motivo di orgoglio per noi e per i nostri tifosi. Se sarà questo il gol-scudetto? Non so, certo è una bella badilata". Sul rigore parato a Calaiò: "Per fortuna Gilardino era uscito perché lui non si sa mai come calcia. Invece sul dischetto è andato un altro. Io ho un pregio: cerco sempre di restare in piedi fino all'ultimo ed è andata bene". Argomenti juventus fc antonio conte andrea pirlo gianluigi buffon Leggi i commenti I commenti dei lettori 
None Leggi i commenti I commenti dei lettori 
GENOVA – “Perdere cosi’ fa un male incredibile”. Gian Piero Gasperini è inevitabilmente amareggiato per la sconfitta incassata all’89′ con la Juve. “Queste sono partite che rimangono nella memoria dei tifosi. Potevamo anche vincere, abbiamo giocato davvero bene per 90′. E’ stata indubbiamente la nostra miglior partita. Certo ci sono stati tanti episodi, ma a prescindere da questo sara’ difficile tirar su il morale dei ragazzi. Ci teniamo la prestazione”. ABBIAMO IMPOSTO LA NOSTRA CORSA – Gasperini spiega come ha preparato la partita: ”Se avessimo accettato il loro palleggio per noi sarebbe stata molto dura. Siamo riusciti invece a imporre la nostra corsa e la nostra carica mentale, giocando con condizione atletica e anche un buon gioco, trovando la superiorita’ in certe occasioni e costruendo ottime occasioni da gol. Pareggio buttato via alla fine soltanto per un gioiello di Pirlo. Negli annali ci finira’ lui ma noi siamo contenti di aver giocato cosi’ bene”. [[ge:rep-locali:repubblica:81166545]] UN PLAUSO A MATUZALEM E BERTOLACCI – Per l’ottima prestazione rossoblu e’ stata decisiva la pressione a tutto campo di Matuzalem proprio su Pirlo, una mossa che ha strozzato la principale fonte di gioco bianconera. “Sia lui sia Bertolacci – spiega Gasperini – sono stati molto bravi a far salire la squadra e a pressare alto, cosi’ come gli esterni. Abbiamo preparato la partita molto bene – conclude – e poi abbiamo applicato tutto nel modo corretto, col passare dei minuti prendevamo sempre piu’ fiducia. E’ andata cosi’”. Argomenti genoa gian piero gasperini Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
Argomenti scudetto 2014 Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
