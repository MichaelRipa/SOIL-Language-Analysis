EMPOLI - “Non possiamo subire due gol da calcio piazzato, non è la prima volta e non è da grande squadra”. Con queste parole, Filippo Inzaghi, tecnico del Milan, parla nel post-partita dell’anticipo contro l’Empoli, terminato 2-2. I due gol dei toscani sono nati infatti da due errori della difesa rossonera da calcio piazzato: ”Anche quando giocavo io, c’era questo problema delle palle inattive. Loro sono bravissimi, però cercheremo di migliorare da questo punto di vista”. ”GRANDE CARATTERE” - Dopo la tiratina d’orecchie alla difesa, Inzaghi elogia la reazione della sua squadra: “Mi è piaciuto l’atteggiamento dopo essere andati in doppio svantaggio – dice ai microfoni di Sky -. Abbiamo dimostrato di avere grande carattere, sono fiducioso per quanto riguarda il futuro. E’ un buon inizio di campionato, e’ dal 2009 che non facevamo questi punti. Dobbiamo migliorare gara dopo gara”. [[ge:rep-locali:repubblica:96507855]] TORRES, PRIMO GOL - Inzaghi si e’ poi complimentato con Fernando Torres. ”Sono molto felice per lui – le parole del tecnico – Ha dimostrato grande professionalita’, purtroppo ha avuto quell’infortunio che l’ha frenato. Oggi ha segnato un gran gol”. E l’attaccante spagnolo mette prima la squadra che le soddisfazioni personali: “Sono molto soddisfatto per il primo gol con il Milan – dice il “Nino” – ma era più importante vincere e portare a casa i 3 punti. Speriamo di rifarci contro il Cesena”, conclude Torres. Argomenti milan ac serie a filippo inzaghi Leggi i commenti I commenti dei lettori 
LONDRA – Arsenal fuori nei sedicesimi della Coppa di Lega inglese. E’ questa la grande sorpresa di giornata, con i Gunners battuti per 2-1 all’Emirates dal Southampton. Al gol fulmineo (4′) di Alexis Sanchez, i Saints hanno replicato ribaltando il risultato già prima della fine del primo tempo con Tadic su rigore e Clyne. LIVERPOOL AVANTI DOPO UNA MARATONA – Rischia anche il Liverpool, che ad Anfield ha bisogno di una maratona per avere la meglio sul Middlesbrough: Reds avanti con Rossiter al 10′, pari di Reach, poi il gol siglato da Suso, entrato da meno di dieci minuti, nella proroga che sembra chiudere tutto. Ma in pieno recupero (123′) ecco il 2-2 dagli undici metri di Bamford che rimanda il verdetto ai rigori. La sfida e’ infinita (verranno calciati 30 rigori!), Balotelli si presenta addirittura due volte dal dischetto e non sbaglia e alla fine l’errore che fa la differenza e’ quello di Adomah. CROLLA L’EVERTON, STOKE OK – Una doppietta di Muniesa consente allo Stoke di battere in rimonta il Sunderland, che allo Stadium of Light era andato sull’1-0 con Altidore, mentre l’Everton crolla in Galles: 3-0 per lo Swansea, in rete Dyer, Sigurdsson ed Emnes. Avanti anche il Fulham, che grazie a Ruiz e Burn piega il Doncaster. SEDICESIMI DI FINALE Arsenal – Southampton 1-2 Cardiff City – Bournemouth 0-3 Derby County – Reading 2-0 Leyton Orient – Sheffield United 0-1 Liverpool – Middlesbrough 16-15 dcr MK Dons – Bradford City 2-0 Shrewsbury Town – Norwich City 1-0 Sunderland – Stoke City 1-2 Swansea – Everton 3-0 Fulham – Doncaster Rovers 2-1 Da giocare: Burton Albion – Brighton & Hove Chelsea – Bolton Crystal Palace – Newcastle Manchester City – Sheffield Wednesday Tottenham – Nottingham Forest West Bromwich – Hull City Argomenti calcio inglese Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
EMPOLI - All'Empoli manca un rigore e gli arbitri "sono delle vittime, nel senso che per loro è difficile essere completamente avulsi da un minimo di sudditanza". Duro sfogo quello di Maurizio Sarri al termine della gara col Milan. Nel mirino del tecnico la direzione di Calvarese, e in particolare il rigore non concesso nel finale di primo tempo per un mani di Bonera. "Sembrava che fosse lontano dal compagno di squadra e avesse il tempo di togliere il braccio, mi sembrava potesse portare al rigore - commenta Sarri, poi espulso nell'intervallo - Cosa ho detto all'arbitro? Che contro le squadre con le maglie a righe hanno sempre timore a fischiare contro. Potevo fare a meno di dirlo ma anche lui poteva avere un attimo di comprensione in più, uno può essere arrabbiato e può dire cose che vanno oltre". Ma secondo Sarri, comunque, "gli arbitri sono sottoposti a una risonanza mediatica diversa da una piazza all'altra, lo capisco anche". Detto questo, però, il tecnico dell'Empoli riconosce che "gli episodi determinanti sono stati due: prendere il 2-1 nel finale di primo tempo, quando meritavamo anzi un vantaggio superiore, e la palla gol di Tavano del possibile 3-1, visto che due minuti dopo è arrivato il pari". Per Sarri, i suoi, hanno pagato la stanchezza della gara di Cesena. "Venendo da una partita fatta tre giorni fa, se tenessimo sempre i ritmi dei primi 30-35 minuti, non parleremmo di salvezza e anche l'aver giocato sul sintetico la partita di sabato ci ha un pò penalizzato". Argomenti serie a empoli calcio maurizio sarri Leggi i commenti I commenti dei lettori 
Continua, a Napoli, la mobilitazione contro il vertice della Bce che si svolgerà a Napoli il prossimo 2 ottobre. Dopo incontri che si sono svolti tra gli esponenti di una ampia rete di movimenti, questa volta sono diversi artisti a scendere in campo. Lo fanno in un video dove rivolgono un appello a partecipare al "contro vertice", a quella che è stata ribattezzata la "Quinta giornata di Napoli" in programma, ovviamente, il 2 ottobre. E, così, Enzo Avitabile, Clementino ma anche Roy Paci e Zulu dei 99Posse, tra gli altri, invitano a "mobilitarsi per i diritti sociali calpestati contro le politiche della Bce e della Troika" e danno appuntamento a chi ha "l'obiettivo di una nuova liberazione dall'autoritarismo, dallo sfruttamento e dalla speculazione". Argomenti napoli 
EMPOLI - Finisce 2-2 Empoli-Milan, anticipo che ha aperto la 4/a giornata di serie A. I padroni di casa hanno sfiorato il grande colpo dopo essere andati avanti 2-0 grazie ai gol di Tonelli e Pucciarelli, tutto in 20′. A fine primo tempo ha riaperto il match Fernando Torres, prima rete in Italia per "El Nino", mentre nella ripresa è arrivato il pareggio con il giapponese Honda. Tanti attacchi dei rossoneri nel finale, soprattutto dopo l'espulsione di Valdifiori (doppio giallo in un minuto), ma alla fine Empoli e Milan si prendono un punto, tutto sommato giusto. LA CRONACA, TITOLARE TORRES - La grande novità, già annunciata alla vigilia, nella formazioni è l'esordio dal 1′ di Fernando Torres. Inzaghi ha lanciato anche l'olandese Van Ginkel, arrivato pure lui dal Chelsea, fuori El Shaarawy e Poli. Per i padroni di casa, Sarri ha recuperato in difesa Laurini e Tonelli, assenti a Cesena. In attacco il solito Tavano, assistito da Verdi e Pucciarelli. L'inizio è un incubo per il Milan: dopo 20′, infatti, i toscani sono già avanti 2-0 grazie a Tonelli, abile a colpire di testa da un preciso corner di Valdifiori, e Pucciarelli, che ha finalizzato un perfetto schema da calcio di punizione. L'esordio di Van Ginkel è durato solo mezzora: problemi al ginocchio per l'olandese, al suo posto entra Bonaventura. IL PRIMO GOL DEL NINO - Poco prima dell'intervallo, il Milan ha riaperto la partita grazie a un bel colpo di testa di Fernando Torres, su un preciso assist dalla destra di Abate. Si riprende nella ripresa con Poli al posto di Muntari, ammonito e non in giornata. Avvio super dei padroni di casa, che al 11′ hanno sfiorato il 3-1 con un grande lancio di Vecino per Tavano, che però, a tu per tu contro Abbiati, ha spedito fuori. Un minuto dopo è arrivato il 2-2: Menez ha offerto la palla a Honda, che con un grande sinistro rimette la partita in discussione. L'Empoli ha cominciato a sentire la fatica di una partita tutta di pressing e corsa, così il Milan ha preso fiducia e cominciato ad assediare la porta di Sepe. L'occasione più nitida è capitata sui piedi di Menez, che ha colpito al 18′ una clamorosa traversa. Poco dopo, Tavano ha lasciato il posto a Maccarone. Nel Milan Pazzini per Torres. A cinque minuti dalla fine, Valdifiori ha rimediato un doppio giallo in 5 minuti, ma il Milan non ha sfruttato la superiorità numerica, fino al triplice fischio dell'arbitro. Per Empoli e Milan un punto a testa. [[ge:rep-locali:repubblica:96507855]] BICCHIERE MEZZO PIENO - E' il classico pareggio difficile da decifrare se positivo o negativo. Per entrambe le squadre, però, si può parlare di bicchiere mezzo pieno. L'Empoli ha dimostrato di essere fisicamente al top, gli azzurri sono calati soltanto nel finale. Laurini è uscito per infortunio e Maccarone tornava in campo dopo l'infortunio. Il Milan può sorridere per il primo gol di Torres e per lo stato di forma di Menez e Honda, anche oggi tra i migliori. Ma c'è da migliorare in difesa, ancora una volta è arrivato un gol da calcio da fermo e non è possibile fare sempre delle rimonte, dopo che si regala un tempo agli avversari. Da valutare la condizione di Van Ginkel, uscito alla mezzora e dolorante a un ginocchio. EMPOLI-MILAN 2-2 (2-1) EMPOLI (4-3-2-1): Sepe 6,5; Laurini 7 (68′ Hysaj 6), Rugani 6, Tonelli 6,5, Mario Rui 6,5; Croce 6,5, Valdifiori 6,5, Vecino 6; Verdi 6, Pucciarelli 7 (74′ Zielinski s. v.); Tavano 6 (64′ Maccarone). n panchina: Bassi, Pugliesi, Bianchetti, Barba, Perticone, Signorelli, Moro, Guarente, Rovini. Allenatore: Sarri. MILAN (4-3-3): Abbiati 5,5, Abate 6,5, Bonera 5, Zapata 5,5, De Sciglio 5,5; Muntari 5 (46′ Poli 6), De Jong 5,5, Van Ginkel 6 (31′ Bonaventura 6); Honda 6,5, Torres 6,5 (80′ Pazzini s. v.), Menez 7. In panchina: Agazzi, Gori, Albertazzi, Armero, Mexes, Rami, Zaccardo, El Shaarawy, Niang. Allenatore: Inzaghi. Arbitro : Calvarese di Teramo Reti : Tonelli al 14′, Pucciarelli al 21′, Torres al 43′ e Honda al 57′ Ammoniti : Zapata, Muntari, Vecino, De Sciglio, Valdifiori Espulso : Valdifiori per doppia ammonizione Angoli: 5-4 per il Milan Recupero: 2′ e 4′ Argomenti milan ac empoli calcio serie a Leggi i commenti I commenti dei lettori 
None Leggi i commenti I commenti dei lettori 
