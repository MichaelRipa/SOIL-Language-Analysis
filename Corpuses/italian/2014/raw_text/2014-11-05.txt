MONACO DI BAVIERA – L’onore è salvo. Dopo l’umiliazione dell’andata , la Roma evita un altro cappotto a Monaco, perdendo “solo” per 2-0 con il Bayern. Nella serata di una sconfitta annunciata, i giallorossi trovano comunque un motivo per sorridere: la clamorosa vittoria del CSKA Mosca a Manchester con il City li lascia ancora al 2° posto , con la possibilità di giocarsi la qualificazione agli ottavi di Champions nelle prossime due decisive partite. UNA SCONFITTA NETTA MA NON TRAUMATICA – Rimaneggiata per i tanti infortuni, e non al massimo della forma, la Roma ha fatto quel che ha potuto all’Allianz Arena. Ha cercato di resistere più a lungo possibile agli assalti degli avversari e, una volta andata sotto, è stata brava, al contrario di quanto accaduto due settimane fa, a non perdere equilibri e trebisonda. Il 2-0 non tragga in inganno. Non c’è stata mai partita. Basti pensare che il primo (doppio) intervento Neuer lo ha dovuto effettuare all’84’. Ma la Roma, paradossalmente, torna a casa rinfrancata. Il divario con i migliori d’Europa, dopotutto, non è così abissale. Col tempo si può lavorare per provare a ridurlo. UNA ROMA PIU’ EQUILIBRATA – Dopo la dura lezione dell’andata e il pesante ko di Napoli, Garcia ha deciso di ridare corsa ed equilibrio alla squadra sacrificando contemporaneamente Pjanic, Totti e Gervinho. Ha così composto un centrocampo muscolare con Keita, De Rossi e Nainggolan, supportandolo con un tornante di rientro, Florenzi, schierato in attacco assieme a Destro e Iturbe. Dietro, recuperato in extremis Torosidis, ha di nuovo preferito Holebas a Cole. In porta, infine, ha messo Skorupski al posto di De Sanctis con l’obiettivo di rilanciare velocemente l’azione senza fraseggi pericolosi (l’ex portiere del Napoli non può calciare forte poiché ha un piccolo risentimento muscolare al gluteo destro). Guardiola, perso all’ultimo minuto Robben per una gastroenterite, ha deciso di risparmiare, a sorpresa, anche Muller inserendo al suo posto Rafinha. In attacco, invece, ha rilanciato dal 1’ Ribery. [[ge:rep-locali:repubblica:99856954]] ROMA SOLIDA PER MEZZ’ORA – La Roma, finché le energie l’hanno sorretta, ha contenuto con ordine gli attacchi di un Bayern meno arrembante di quello ammirato all’Olimpico. Ha tenuto strette le linee e ha raddoppiato con puntualità gli attaccanti rivali. Ai bavaresi, così, per mezz’ora non è rimasto che tentare di impensierire Skorupski con conclusioni da fuori (di Gotze, Lahm e Alaba) che, però, hanno trovato pronto il portiere polacco. RIBERY SPEGNE LE SPERANZE – Alla prima disattenzione, però, la formazione giallorossa è stata immediatamente punita: al 38’ Ribery ha lanciato nello spazio Alaba ed è andato a riprendersi in mezzo all’area il pallone di ritorno mandandolo a baciare il palo alla sinistra di Skorupski. La Roma non si è disunita ma è anche vero che non è riuscita più a ripartire. IL BAYERN DOMINA, GOTZE SEGNA IL 2-0 – Il Bayern nel secondo tempo ha continuato a far girar palla e i giallorossi, incapaci di mettere in moto Iturbe e Destro, hanno finito quasi per rassegnarsi, cercando esclusivamente di limitare i danni. Obiettivo riuscito visto che gli uomini di Guardiola sono andati a bersaglio solo in un’altra occasione, al 64’, con un bel tocco morbido di Gotze su cross dalla sinistra di Lewandowski. Il Bayern non si è accontentato e ha sfiorato il tris con Lahm, Lewandowski, Ribery, il subentrato Shaqiri ed Alaba. GERVINHO E NAINGGOLAN SFIORANO IL 2-1 – Solo nel finale, grazie all’innesto di Gervinho, la Roma finalmente ha provocato un sussulto nei cuori dei 3000 tifosi saliti all’Allianz Arena. Cole, inserito in avvio di ripresa al posto di Holebas, ha smarcato in area di tacco l’ivoriano che dopo un dribbling stretto ha calciato addosso a Neuer; sulla respinta è arrivato in corsa Nainggolan a cui il portierone tedesco, con un balzo prodigioso, ha negato la gioia del gol. La Roma tenga bene in mente questa immagine per ritrovare il morale per ripartire in coppa e in campionato. Dopotutto nulla è perduto. BAYERN-ROMA 2-0 (1-0) Bayern (3-4-3): Neuer 7, Benatia 7, Rafinha 7, Boateng 6.5, Bernat 6.5, Lahm 7 (43′ st Hojbjerg sv), Alaba 7.5 (36′ Rode sv), Xabi Alonso 7 (27′ st Shaqiri 6.5), Ribery 7.5, Goetze 7.5, Lewandowski 7. (29 Zingerle, 4 Dante, 25 Mueller). All.: Guardiola. Roma (4-4-2): Skorupski 6, Torosidis 5.5, Manolas 6, Yanga-Mbiwa 5.5, Holebas 6 (1′ st Cole 6.5), Nainggolan 6, De Rossi 6, Keita 6, Florenzi 6.5 (13′ st Pjanic 5.5), Destro 5.5, Iturbe 5 (30′ st Gervinho 6.5). (26 De Sanctis, 50 Somma, 48 Ucan, 10 Totti, 8 Ljajic). All.: Garcia. Arbitro : Cakir (Tur) 6.5. Reti : nel pt 38′ Ribery; nel st 19′ Goetze. Angoli : 7-3 per il Bayern. Recupero : 1′ e 3′. Ammoniti : Xavi Alonso per gioco falloso. Argomenti bayern monaco as roma champions league Leggi i commenti I commenti dei lettori 
Le porte del Pala Alpitour, a Torino, si sono aperte alle 10.30 per l'inaugurazione di IoLavoro, la job fair più grande d'Italia. La coda a quell'ora era già lunga: tutti in fila, ragazzi ma anche tanti adulti, per un colloquio di lavoro e la speranza di un posto. In tutto sono state 2.500 le presenze durante la prima giornata, 6.000 sono gli iscritti on line e la previsione è di superare alla fine dei tre giorni quota 10.000 come nelle precedenti edizioni. Quest'anno la manifestazione che si svolge in contemporanea a Genova ed è finanziata con fondi europei, non offre opportunità solo nel settore turistico. Tra le figure richieste ci sono 150 analisti e programmatori informatici, 200 allievi direttore punto vendita, 25 camerieri e 20 cuochi, 600 animatori turistici, 549 agenti commercio, 10 ingegneri e tecnici meccanici, 56 medici e 62 infermieri per le strutture turistiche. "Tra il 27 e il 28% delle persone che vengono qui per cercare lavoro un mese dopo è occupato", sottolinea Franco Chiaramonte, responsabile dell'Agenzia Piemonte Lavoro. La fotogallery/Sognando un contratto di lavoro "IoLavoro in questi anni si è dimostrata un'esperienza efficace - spiega l'assessore regionale al Lavoro, Gianna Pentenero - sia nell'aumentare le opportunità di incontro tra domanda e offerta del lavoro sia di un modello innovativo di collaborazione tra servizi pubblici e agenzie private.  un appuntamento importante che la Regione Piemonte vuole continuare a sostenere insieme a tanti partner pubblici e privati". "In tempi in cui trovare un lavoro è sempre più difficile, soprattutto per i giovani, è fondamentale avere occasioni per incontrare la domanda e per momenti formativi. IoLavoro va in questa direzione", osserva il sindaco Piero Fassino in un collegamento video. Attesi anche 500 studenti ai quali verranno date dimostrazioni pratiche di nove mestieri, come quelli di sarto, meccanico, estetista e muratore Argomenti iolavoro palaalpitour offerta lavoro 
ROMA - Bocciata la mozione di sfiducia contro il ministro dell'Interno Angelino Alfano. I voti contrari alla sfiducia sono stati 367, i favorevoli 125, dopo un dibattito acceso. "Io dico no - ha detto Alfano - alla dietrologia su quanto è accaduto al corteo di Roma alla manifestazione dei lavoratori Ast. Le immagini mandate in onda da Raitre domenica sera non contraddicono la mia ricostruzione di quanto accaduto". Si è difeso così, alla Camera, durante il dibattito  sulla mozione presentata da  Sel e M5s (e votata dalla Lega). Alfano è accusato di aver mentito ricostruendo in Parlamento gli eventi che mercoledì 29 ottobre avevano portato agli scontri in piazza Indipendenza a Roma tra le forze dell'ordine ed operai delle Acciaierie di Terni (Ast,  gruppo ThyssenKrupp). Non molto a sorpresa, ma certo in modo significativo, l'esponente della minoranza Pd Pippo Civati ha votato contro la linea del partito, a fianco di Sel e Cinque Stelle. Alfano festeggia subito con un tweet molto discutibile. Come se fosse un voto celerini contro operai. [[ge:rep-locali:repubblica:99869723]] Dopo gli incidenti, il segretario generale della Fiom, Maurizio Landini, aveva accusato la polizia di aver manganellato i lavoratori "senza alcun motivo" .   La Questura di Roma aveva negato che vi fossero state cariche,   piuttosto "un'azione di contenimento quando i manifestanti hanno tentato   di forzare il cordone di poliziotti per andare verso la stazione   Termini ed occuparla". Versione sostanzialmente sposata dal ministro,   quando il 30 ottobre aveva riferito in Parlamento e parlato di   "concitato contatto fisico tra manifestanti e polizia". A  sconfessare  la "versione di Alfano" e della Questura, le riprese andate  in onda  domenica scorsa, effettuate dalla trasmissione di Diego Bianchi Gazebo , che seguiva la manifestazione, in cui si sente una voce scandire l'ordine: "Caricate!". Nel suo intervento alla Camera, Alfano questa volta ha nominato la parola "carica", cui non aveva fatto riferimento nella precedente ricostruzione in Parlamento. "Era stato intimato l'alt, l'ordine non è stato ascoltato dal corteo ed è seguito lo scontro tra polizia e manifestanti. Al momento cruciale, gli agenti erano in numero esiguo e la carica è stata ordinata a sostegno di quei pochi agenti che altrimenti non sarebbero riusciti a impedire che il corteo uscisse da piazza". "Mozione umiliante per la polizia" . "Nella mozione - ha affermato Alfano alla Camera - si evoca una nuova linea, un nuovo indirizzo a cui sarebbe ispirata sotto la mia guida la forza di polizia. Adombrando indicazioni politiche che avrebbero innescato in occasione di manifestazioni pubbliche comportamenti muscolari nei confronti dei manifestanti e incoraggiato l'uso della forza. Respingo decisamente e nella maniera più ferma questa accusa". L'ipotesi prospettata, ha proseguito il ministro, "non solo è politicamente infondata, ma è ingiusta e umiliante nei confronti delle forze di polizia, ne distorce l'immagine e fa correre pericolosamente l'idea che esse possano prestarsi a disegni strumentali, cessando di essere una forza di garanzia al servizio imparziale delle istituzioni repubblicane". A sua difesa, Alfano ha rilevato che da quando è al Viminale ci sono state oltre 14mila manifestazioni, quasi il 40% di natura sindacale e occupazionale. Ebbene, ha rilevato il ministro, "tranne che per quella di mercoledì scorso, non mi pare che la memoria del Paese conservi memoria di particolari incidenti". Ecco perché, conclude Alfano, la mozione di sfiducia presentata da Sel e dal Movimento 5 Stelle è solo frutto di "preconcetti e faziosità. Vuole essere il pretesto di una lotta politica diagonale rispetto ai provvedimenti all'esame di questo Parlamento". [[ge:rep-locali:repubblica:99839129]] A prendere la parola per primo in Aula, il deputato di Sel Giovanni Airaudo . "Ministro, - ha esordito Airaudo - lei ha mentito al Parlamento sulla ricostruzione di quella mattina. Qualcuno ha ordinato la carica. Qualcuno ha sbagliato a fare il suo lavoro", ha attaccato Airaudo, riferendosi alle immagini di Gazebo , diffuse anche da Repubblica.it . "Noi - ha aggiunto Airaudo - vogliamo sapere chi ha ordinato di caricare i manifestanti e pensiamo che chi sbaglia debba pagare, non cerchiamo capi espiatori. Se non vi è una responsabilità, noi pensiamo che alla fine debbano rispondere i massimi capi, quindi il ministro. Bastava scusarsi e oggi avremmo potuto discutere della Ast di Terni. Quindi, si scusi per la carica contro i lavoratori dell'Ast e tolga il disturbo". Per il Movimento 5 stelle, l'altra firma sulla mozione di sfiducia, prende la parola Giuseppe D'Ambrosio : "Il presidente Renzi in questo momento sta preparando delle slide per dirci a chi dare le prossime manganellate? Perché il Pd non prende atto delle menzogne dette dal ministro e non vota la mozione di sfiducia insieme a noi? Le chiediamo dignità - aggiunge D'Ambrosio, rivolto ad Alfano -: si dimetta". Per voce di Elio Vito , Forza Italia "rivendica coerenza nel votare contro una mozione che è sbagliata nei modi e nei tempi e che sa di strumentale. Noi siamo e restiamo opposizione. Ma votiamo contro una mozione contro i vertici della sicurezza nazionale". A seguire, il leghista Matteo Bragantini , che si riferisce ad Alfano come "il peggior ministro dell'Interno degli ultimi anni, che dovrebbe difendere il territorio e invece lascia che in Italia arrivino 150mila clandestini. Noi non andiamo contro le Forze dell'Ordine di cui riconosciamo la professionalità, anche se possono sbagliare. Noi andiamo a colpire il mandante, il ministro che non ha lavorato come un buon ministro dell'Interno avrebbe dovuto fare". Per Ncd, il partito di cui il ministro è leader, tocca a Dorina Bianchi respingere "con forza la mozione di sfiducia",  "frutto di un'opposizione che cerca ogni pretesto per criticare l'operato del governo". "Ai colleghi del M5S e di Sel -ha detto tra l'altro Bianchi - ricordo che nemmeno Susanna Camusso e Maurizio Landini hanno chiesto le dimissioni del ministro Alfano. I toni del confronto li sta alzando, aumentando il rischio di tensioni sociali, chi si oppone al cambiamento di questo Paese". Per tutta la giornata, esponenti Pd hanno fatto capire che votare contro Alfano sarebbe stato come votare contro il governo. "Votiamo contro la mozione - ha dichiarato Alessandro Naccarato - perché cerca di strumentalizzare le rivendicazioni giuste e legittime dei lavoratori e sfrutta in maniera demagogica la crisi economica e sociale. Voteremo contro la mozione perchè costituisce un attacco alle forze di Polizia e getta discredito sulla professionalità e l'indipendenza delle forze dell'ordine". Argomenti ast movimento cinque stelle - m5s angelino alfano sel Leggi i commenti I commenti dei lettori 
MILANO - In un clima spettrale, con un San Siro deserto (solo 5mila spettatori), il Milan ha vinto il 23° Trofeo Luigi Berlusconi battendo 2-0 gli argentini del San Lorenzo, vincitori dell'ultima edizione della Copa Libertadores e protagonisti del prossimo Mondiale per Club che si disputerà in Marocco tra un mese circa. Per i rossoneri si tratta del tredicesimo successo nell'amichevole di lusso che è stata tradizione del calcio milanista per anni. Ma questa sera a San Siro erano assenti, o quasi, sia i tifosi che i rappresentanti della famiglia proprietaria del club. Il presidente Berlusconi, infatti, non è potuto essere presente a causa di impegni lavorativi come neppure la figlia Barbara. E a premiare il Milan a fine partita è stato l'ad Adriano Galliani. Sotto una pioggia scrosciante, nell'anomalo silenzio della Scala del Calcio interrotto soltanto dai cori della Curva Sud (spostata nel primo anello arancio) e da quelli di un caldo ma spaurito gruppo di argentini, il Milan è tornato a far vivere il classico delle amichevoli, appuntamento fisso delle estati calcistiche. Fino al 2012, infatti, si giocava intorno metà agosto, poi le esigenze economiche con gli introiti della tournèe americana, hanno cambiato i piani del club rossonero. Inzaghi sfrutta l'amichevole infrasettimanale per concedere spazio e occasioni alle seconde linee. Così al fischio d'inizio si rivedono in campo giocatori normalmente destinati alla panchina: da Mexes ad Armero, da Van Ginkel (il cui procuratore pare si sia lamentato per le poche chance concesse al centrocampista in campionato) a Pazzini. Ed è proprio l'attaccante a sbloccare la partita: al 30' del primo tempo cross deviato di Saponara, il numero 9 anticipa la difesa e batte Franco. Una magra consolazione per l'attaccante rossonero che spera di trovare maggior spazio in campionato, dimostrando ad Inzaghi di essere pronto anche nei test. El Shaarawy, invece, è riuscito ad incidere soltanto nel secondo tempo (al 9' e al 12') senza però trovare il gol. Continua il periodo nero del Faraone, ma è tutto il Milan a non concretizzare le occasioni che riesce a creare nella ripresa, frammentata da numerosi cambi da entrambe le parti: al 25' Rami spara alto a tu per tu con Franco e Torres si mangia un gol fatto al 38'. La partita resta in bilico tanto che Cauteruciio sbaglia il tap-in vincente a porta vuota dopo un gran tiro di Barrientos. Ci pensa Bonaventura a scongiurare i rigori trovando a 5' dal fischio finale il 2-0. Milan-San Lorenzo 2-0 (1-0) Milan (4-3-3): Abbiati (1' st Agazzi); Bonera (1' st De Sciglio), Rami, Mexes (17' st Albertazzi), Armero; Van Ginke, Essien (1' st Bonaventura), Saponara (1'st Poli); Niang, Pazzini (17' st Torres), El Shaarawy (20' st Mastour). All.:Inzaghi San Lorenzo (4-4-2): Franco; Prosperi, Fontanini, Yepes (29' st Cetto), Mas (22' st Kannemann); Villalba (20' st Buffarini), Ortigoza, Kalinski (20' st Mercier), Barrientos; Matos (17' st Cautericciio), Blandi (17' st Veron) (12 Torrico) All.: Bauza. Arbitro : Irrati Reti : 30' pt Pazzini, 40' st Bonaventura Recupero : 0' e 3' Ammoniti : 43' pt Niang, 24' st Kannemann, 26' st Yepes per gioco non regolamentare. Argomenti milan ac giampaolo pazzini Leggi i commenti I commenti dei lettori 
None Leggi i commenti I commenti dei lettori 
ROMA – Sorridono Psg, Barcellona e Porto che, assieme al Bayern, si guadagnano il passaggio agli ottavi di finale con due turni di anticipo. La quarta giornata di Champions è caratterizzata, però, anche dal clamoroso tonfo interno del City contro il Cska e dal pari del Chelsea di Mourinho, che stenta a spiccare il volo in Europa, nell’insidiosa trasferta di Maribor. Bene lo Shakhtar, che travolge il Bate Borisov, e lo Sporting Lisbona, rilanciatosi con il successo ai danni dello Schalke. Messi, intanto, firma una doppietta che lo proietta in vetta alla classifica dei marcatori della storia della Champions, al fianco dello spagnolo Raul. GIRONE E: COLPO CSKA A MANCHESTER, CITY ULTIMO – Prosegue la crisi in campo europeo del Manchester City, battuto 2-1 in casa dal Cska. L’inizio per la squadra di Pellegrini è da incubo e ai russi bastano meno di due minuti per passare con il gol di Doumbia, che di testa insacca sugli sviluppi di un calcio d’angolo. Il pari dei Citizens arriva all’8’grazie ad una magistrale punizione di Yaya Touré. Gli inglesi sprecano anche qualche buona opportunità per passare in vantaggio, ma in difesa sbandano pericolosamente e al 34’ vanno di nuovo sotto. Segna ancora Doumbia, che approfitta di un evidente errore in disimpegno di Clichy per insaccare. Nella ripresa il Manchester prova a pareggiare, ma gli uomini di Pellegrini rimangono addirittura in nove. Al 70’ viene espulso Fernandinho per somma di ammonizioni, mentre all’82’ il rosso a Touré complica ulteriormente i piani  del City, che si vede negare nel finale un rigore piuttosto netto per l’atterramento in area di Aguero e scivola all’ultimo posto in classifica. Il Cska, invece, raggiunge la Roma a quota a 4 punti. [[ge:rep-locali:repubblica:99867276]] GIRONE F: PSG E BARCA AGLI OTTAVI – E’ già tempo di verdetti nel gruppo F, dove Psg e Barcellona sono sicuri della qualificazione agli ottavi con due giornate di anticipo. I francesi battono di misura l’Apoel, grazie alla rete messa a segno dopo appena 55 secondi da Cavani, con la complicità del portiere avversario Pardo. Il dominio della squadra di Blanc è evidente, ma il Psg –privo di Ibrahimovic e Verratti – fallisce tante occasioni e non riesce ad incrementare il vantaggio. Il Barcellona riscatta le ultime sconfitte in Liga, con il successo per 2-0 all’Amsterdam Arena. Decide la doppietta di Messi, che aggancia a quota 71 Raul in vetta alla classifica dei migliori marcatori della storia della Champions. Nel girone F resta aperta la lotta per il primo posto e per la terza piazza, che darà accesso alla fase ad eliminazione diretta di Europa League. GIRONE G: PARI IN RIMONTA PER MOU, SALE LO SPORTING – Fallisce una ghiotta occasione il Chelsea che non riesce a staccare le inseguitrici. I Blues vengono fermati sull’1-1 in casa del Maribor. Gli sloveni disputano un ottimo primo tempo e nella ripresa passano al 50’ con un sinistro a giro dell’ex Cagliari Ibraimi. Il pari del Chelsea porta la firma di Matic al 73’, mentre al 86’ Hazard si lascia ipnotizzare da Handanovic che intercetta un rigore, per la verità, calciato debole e centrale dal talento belga. A rimescolare le carte, e soprattutto la lotta per il secondo posto, ci pensa lo Sporting Lisbona che batte lo Schalke 04. I tedeschi passano in vantaggio grazie ad un autogol di Slimani al 17’, ma i portoghesi ribaltano il risultato con le reti di Sarr (26’) e  Jefferson (52’). Nani al 72’ firma il tris dello Sporting, prima che Aogo riapra l’incontro all’88’. Nel recupero Slimani fissa il punteggio sul definitivo 4-2. GIRONE H: PORTO AGLI OTTAVI, SHAKHTAR QUASI – Giochi fatti o quasi nel gruppo H. Il Porto stacca il biglietto per gli ottavi dominando a Bilbao, dove i portoghesi passano 2-0 con le reti, entrambe nella ripresa, di Martinez, che nel primo tempo aveva fallito anche un rigore, e Brahimi. Non c’è storia nella gara di Leopoli tra Shakhtar e Bate. Dopo lo 0-7 di Borisov, gli ucraini ne rifilano altri 5 ai bielorussi. Il vantaggio viene firmato al 19’ dal capitano Srna, ma l’episodio chiave del match è l’espulsione sul finire del primo tempo di Khagush che lascia in dieci il Bate. Il crollo nella ripresa è inevitabile e Teixeira al 48’ e Luiz Adriano, autore di una tripletta, lanciano lo Shakhtar verso la qualificazione, non ancora matematica ma davvero ad un passo. Argomenti champions league Leggi i commenti I commenti dei lettori 
MONACO DI BAVIERA – “Abbiamo cancellato l’immagine che avevamo lasciato all’andata”. Rudi Garcia sembra essersi tolto un peso dopo la sconfitta annunciata con il Bayern . “L’importante era togliersi di dosso i 7 gol dell’Olimpico . Anche se abbiamo perso stavolta sono soddisfatto perché abbiamo fatto la gara che mi aspettavo, con un atteggiamento tattico e mentale di buona fattura. Il Bayern, logicamente, è più forte, lo ha dimostrato ancora una volta ma mi dispiace per i due gol perché loro non hanno avuto grandi occasioni mentre noi non abbiamo sfruttato le nostre opportunità. Anche se è vero che davanti avevamo il miglior portiere del mondo…”. GARCIA: HO CAMBIATO ANCHE IN OTTICA TORO – Garcia ha cambiato parecchie pedine, con scelte anche sorprendenti (fuori i vari Totti, Pjanic e Gervinho). Spiega perchè: ”Ho fatto delle scelte perché era importante avere una squadra compatta e aggressiva. Bisognava anche risparmiare alcuni in modo da avere giocatori freschi contro il Torino. Ho parzialmente cambiato modulo per cercare di sorprendere l’avversario. Ho lasciato loro il possesso palla, e ho messo giocatori che sul piano difensivo facessero le cose giuste e le hanno fatte. Quando recuperavamo la palla con il loro pressing era difficile tenerla, dovevamo sfruttare di più la profondità. Abbiamo avuto occasioni interessanti con Nainggolan e Iturbe e non siamo riusciti a segnare. Sarebbe stato importante per prendere un risultato positivo. Comunque se qualcuno ci avesse detto che dopo le due partite con il Bayern eravamo ancora secondi avremmo firmato…Questo ci permette di avere il destino nei nostri piedi, possiamo superare il girone e questa è la cosa più importante”. [[ge:rep-locali:repubblica:99856954]] DE ROSSI: ABBIAMO FATTO BEN ALTRA FIGURA – Daniele De Rossi concorda e preferisce guardare il bicchiere mezzo pieno: “Siamo ancora secondi, non possiamo lamentarci…Stasera ce l’abbiamo messa tutta e giocato diversamente rispetto a due settimane fa. Abbiamo fatto tutt’altra figura e d’altronde era difficile fare peggio… Abbiamo ammesso che sono piu’ forti”. Il centrocampista azzurro tiene a sottolineare un altro aspetto: “Abbiamo dimostrato che il primo tempo contro il Napoli e l’1-7 sono stati due episodi. Non dimentichiamo che ci mancano giocatori fondamentali, ma siamo pronti a ripartire già domenica a Torino contro i granata”. NAINGGOLAN: BAYERN STELLARE MA ANCHE NOI GRANDI – “Siamo consapevoli che loro stanno due passi avanti a noi, abbiamo cercato di adattarci al loro gioco, di fargli fare il meno possibile – prosegue Radja Nainngolan -. Chiare occasioni non ne hanno avute, a parte i due gol. Abbiamo dimostrato di potercela giocare e che anche noi siamo una grande squadra. L’altra volta è stato solo un incidente. Ora l’importante è fare il nostro campionato e continuare a lavorare e dimostrare nostre qualità, i risultati possono sempre cambiare”. Argomenti as roma champions league rudi garcia daniele de rossi Leggi i commenti I commenti dei lettori 
None Leggi i commenti I commenti dei lettori 
