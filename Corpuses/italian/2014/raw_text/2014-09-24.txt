TORINO – Massimiliano Allegri, tecnico della Juventus, non pensa ancora al duello con la Roma e al primo scontro diretto che si disputerà il 5 ottobre a Torino. Ma si gode il successo per 3-0 sul Cesena . “GARCIA BRAVISSIMO” – “Abbiamo ancora due partite, prima Bergamo e poi la gara di Champions a Madrid abbastanza complicata – ha detto il tecnico della Juventus ai microfoni di Sky Sport -. E poi avremo la Roma, che gioca molto bene. Garcia è stato molto bravo per non dire bravissimo a calarsi nel campionato italiano e a capire che è differente da quello francese. Hanno un’ottima squadra e hanno migliorato ancora la rosa”. [[ge:rep-locali:repubblica:96592687]] “SQUADRA DA’ SEGNI DI SOLIDITA’” – Sulla partita di oggi contro il Cesena, Allegri ha spiegato: “E’ stata una serata positiva perché innanzitutto abbiamo vinto e poi perché stasera la squadra ha dato segno di solidità: Giovinco ha fatto 90 minuti e ha fatto una buona partita, Vidal è rientrato, è stato decisivo e ha fatto due gol, Ogbonna sta facendo bene, Pereyra lo stesso. Avere 20 giocatori in buona condizione e la squadra che non subisce e non diminuisce di intensità è un segno importante. Purtroppo abbiamo dei giocatori che hanno subito degli infortuni, quindi bisogna cercare di portarli in condizione attraverso le partite che bisogna anche vincere. Pereyra? E’ un giocatore molto duttile, stasera ha fatto di nuovo una buona partita. Non era facile, abbiamo avuto un buon palleggio e non abbiamo concesso al Cesena grandi occasioni. E’ stato un segnale importante dopo le prime partite”. GUARDA I GOL DI JUVE-CESENA “IO FORTUNATO A ESSERE QUI” – Allegri ha poi spiegato ancora una volta quella che è la sua filosofia, differente dal suo predecessore Antonio Conte. “L’allenatore allena come meglio crede – ha spiegato -. Ha dei modi di esprimersi e trasferire concetti in modo diverso. Io sono stato fortunato a venire ad allenare la Juventus e a fare parte di questa società che ha dimostrato negli ultimi quattro anni di essere solida. Poi le partite durano 100 minuti e bisogna saperle leggere, ci sono momenti in cui bisogna alzare la velocità e altre in cui abbassarla e poi credo che le qualità dei giocatori non vadano del tutto ingabbiate. Credo che le partite di calcio si vincano con una buona organizzazione e con ottimi giocatori a disposizione. Altrimenti diventano partite giocate al computer. Ora però questa squadra deve migliorare ancora”. Argomenti juventus fc massimiliano allegri Leggi i commenti I commenti dei lettori 
FIRENZE – Senza segnare non si vincono le partite e Montella deve fare i conti con la sterilità offensiva di una squadra che in campionato al Franchi non ha ancora trovato la via del gol : “In casa abbiamo in effetti qualche difficoltà – ha spiegato Montella nel dopo gara ai microfoni di Rai Sport – come ha dimostrato anche la partita di oggi. La squadra, però, ha fatto un’ottima partita contro una squadra chiusa bene e ben messa in campo. E’ stata un po’ la fotocopia del pareggio contro il Genoa: abbiamo provato a vincere fino alla fine, creando molte occasioni da gol. Non abbiamo realizzato, ma stiamo crescendo. Speriamo che in futuro ci sia un pizzico di fortuna in più”. GUARDA LA SINTESI DI FIORENTINA-SASSUOLO Cuadrado è sembrato lontano dal grande giocatore dello scorso anno: “Tutti ci aspettiamo di più da Cuadrado, ma la colpa è anche nostra che gli mettiamo un po’ di pressione addosso. Dobbiamo lasciarlo lavorare con calma e tornerà quello di prima”. Stesso discorso per Borja Valero, certamente non ai suoi livelli: “Oggi Borja Valero ha giocato molto meglio delle altre partite, ma ormai le altre squadre hanno imparato a conoscerlo. Come uscire da questo periodo difficile? Dobbiamo pensare a sbloccare il risultato in qualche modo, con una giocata singola o con qualche calcio piazzato. Teniamo anche presente che stiamo giocando con dei giovanissimi davanti. La strada è quella giusta, anche perchè stiamo cercando il risultato col gioco. Non è un problema di modulo, bisogna solo essere più risolutivi e precisi in attacco”. [[ge:rep-locali:repubblica:96593281]] "Per cancellare l'amarezza dopo questo punto di stasera serve andare a vincere a Torino. Persi due punti stasera, proveremo a riprenderceli domenica prossima. Nessun dramma. La squadra c'è, è bella, dispiace non vincere in casa per i nostri tifosi, ma ce l'abbiamo messa tutta anche stasera". Andrea Della Valle è deluso solo per il risultato, ma resta ottimista: "Dodici tiri, due pali, tante occasioni, ma bisogna finalizzare altrimenti... Le altre squadre arrivano qui e si mettono in dieci in difesa dal primo minuto. Il Sassuolo aveva questo obiettivo e si sono presi il punto, noi ne abbiamo persi due, pazienza. Poi magari quel palo di Cuadrado entra, e chissà come finisce la partita. Adesso cerchiamo di andare a vincere a Torino". "Non avrei neanche voglia di parlare stasera - ha aggiunto Andrea Della Valle - ma ci tengo a dire che la squadra mi piace, gioca, soprattutto nel primo tempo. Negli ultimi venti minuti è venuta su certamente la stanchezza ma quando attacchi e non finalizzi, poi non vinci. Il mister lavorerà in questi giorni per trovare i rimedi giusti. Sfortuna per i tanti infortunati? Nessun alibi. Le assenze ci sono, sono un dato di fatto, pazienza. Le alternative in attacco sono più che valide. Abbiamo due ragazzi su cui puntiamo molto, bisogna stare attenti a non dare loro troppe pressioni, devono giocare e basta". Argomenti serie a fiorentina vincenzo montella andrea della valle Leggi i commenti I commenti dei lettori 
Il Torino risorge. In un colpo solo i granta interrompono il digiuno del gol e tornano da Cagliari con la prima vittoria stagionale. Un successo ancora più importante perché ottenuto in rimonta. La gara è stata vivace sin dai primi minuti. Al 3' brivido per Padelli, con l'estremo difensore granata costretto a spedire la palla in fallo laterale per anticipare gli attaccanti di Zeman. Il Torino aumentava la pressione (8') e si rendeva insidioso con veloci triangolazioni non finalizzare al meglio. Al minuto 10 il Cagliari sbloccava il punteggio: erroraccio di Padelli in fase di rinvio e palla per Cossu che con un preciso rasoterra firmava l'1-0. Al 21' sugli sviluppi di un corner dalla destra, colpo di testa vincente di Glik con palla in fondo al sacco: 1-1. Al 24' pericolosissimo Quagliarella con un diagonale che finiva di poco fuori. Al 29' il Toro ribaltava il risultato: schema su calcio di punizione e tocco vincente di Quagliarella con Cragno battuto. Al 37' Padelli respingeva a pugni chiusi una violenza conclusione di Joao Pedro. Prima del riposo brivido per il Cagliari con il tiro ravvicinato di Vives respinto da Cragno. Nella ripresa, al 7', Quagliarella lanciato verso la porta dei sardi veniva fermato per fuorigioco. Al 10' Bruno Peres dal limite dell'area cagliaritana lasciava partire un preciso sinistro che terminava di poco fuori. Al 14' primo cambio per Zeman: fuori Joao Pedro e in campo Crisetig. Al 15' Torino vicino al tris con il bolide di El Kaddouri con palla che scheggiava la traversa. Al 25' Padelli anticipava in uscita in extremis l'incursione degli attaccanti avversari. Al 28' gran tiro di Ekdal con mira imprecisa. Girandola di cambi (dentro Amauri per Quagliarella) ma risultato bloccato. Al 41' siluro da fuori area di Cossu respinto a pugni chiusi da Padelli. Al 44' ci provava anche Amauri con tiro dell'ex Parma a pochi metri dal palo. Ma a Giampiero Ventura va bene così. A Cagliari il suo Toro ha dimostrato prima ancora con il gioco che con i gol di essere sulla strada giusta e che aveva ragione lui quando sosteneva che non c'era alcuna crisi. Solo la sfortuna o imprecisione dal dischetto. Se il Toro avesse trasformato i due rigori falliti con Inter e Verona ora sarebbe nelle parti alte della classifica. Ma quel che conta per i granata è aver abbondonato la scomoda ultima posizione. 
None Leggi i commenti I commenti dei lettori 
Leggi i commenti I commenti dei lettori 
None Leggi i commenti I commenti dei lettori 
MILANO - Incontentabile, nonostante la vittoria. Walter Mazzarri commenta così la vittoria della su Inter 2-0 contro l'Atalanta: "Siamo stati bravi perché l'Atalanta è una signora squadra, che può mettere in difficoltà chiunque al di là della buona tradizione contro di noi. Se vogliamo essere pignoli potevamo fare il 2-0 prima, e non soffrire quando siamo calati un po' fisicamente. Per essere competitivi, bisogna essere più cinici quando apriamo la partita". GUARDA LA SINTESI DI INTER-ATALANTA "STUPITO DA OSVALDO" - Mazzarri, dunque, è soddisfatto solo in parte della prestazione della squadra. Il commento, poi, passa sui singoli: "Hernanes è un professionista esemplare, lavora, è serio, tiene al risultato di squadra  -  dice ai microfoni di Sky -, un gol come quello di stasera aumenta la fiducia, quando hai i colpi arrivano con la tranquillita'". Passando all'autore del primo gol, Osvaldo, l'ex tecnico del Napoli si dice "piacevolmente sorpreso dalla persona, se ne parlava come di un carattere particolare, ma ad oggi è professionale e fa gruppo. Secondo me ha ancora margini di miglioramento sia come capacità reralizzativa che come continuità nel gioco". Da Mazzarri elogi anche per Medel e M'Vila: "Per giocare con due mezzali e due punte vere serve uno davanti alla difesa che aiuta la linea difensiva, Medel ha queste caratteristiche, ed è bravo anche a cucire gioco. Anche M'Vila in quel ruolo è molto bravo, oggi è entrato in un momento particolare della partita e non abbiamo sofferto piu'". Infine un riferimento a Icardi, uscito per un infortunio: "Verifichiamo domani le sue condizioni, se uno come lui, che vuole giocare sempre, chiede di uscire vuol dire che il colpo è stato serio, speriamo di recuperarlo presto". [[ge:rep-locali:repubblica:96593856]] OSVALDO: "SONO STATO FORTUNATO" - Entrato per l'infortunio a Icardi, Osvaldo ha segnato ancora in acrobazia, sua specialità, e alla fine fa professione di modestia: "La sforbiciata? Sì  -  dice a Sky l'argentino dell'Inter, autore del primo gol all'Atalanta  -  è venuta bene, ho avuto fortuna. Penso che l'importante era ottenere la vittoria, visto che questo gol è servito per ottenere la vittoria insieme a quello di Hernanes, che ha fatto un gol pazzesco". THOHIR: "MAZZARRI PERSONA GIUSTA" - Sugli spalti del Meazza c'era anche Erick Thohir, alla "prima" stagionale da spettatore. Seduto accanto a Moratti, il tycoon indonesiano ha parlato prima del calcio d'inizio: "Siamo contenti del nostro progetto e siamo convinti che Mazzarri sia la persona giusta". Il numero uno nerazzurro ha poi aggiunto: "Abbiamo costruito un'ottima squadra, competitiva, anche se sappiamo che in Serie A tutte le gare sono difficili. Avremmo potuto vincere qualche partita anziché pareggiarla, ma stasera siamo contenti perché torna Palacio che ci dà un'alternativa in più in attacco oltre a Osvaldo e Icardi. Se continueranno a segnare potremo guadagnare buone posizioni. Obiettivi? Non dobbiamo prefissarcene, ma guardare partita dopo partita. Non serve adesso parlare della lotta per il terzo posto", conclude Thohir. Argomenti inter serie a walter mazzarri Leggi i commenti I commenti dei lettori 
NAPOLI - Un punto nelle ultime tre partite, la vetta lontanissima (otto punti). Per il Napoli è un momento delicato, la partita contro il Palermo doveva servire a rilanciare le ambizioni degli azzurri che sono incappati nell'ennesima serata no uscendo dal campo tra i fischi dei proprio tifosi per un pari che sa tanto di mezza sconfitta. "La squadra ha bisogno di serenità, intensità e mentalità per giocare al livello che sa. L'inizio non è stato facile ma dobbiamo lavorare tutti insieme per dimostrare le nostre qualità" le parole di Benitez nel dopo gara: "L'aspetto positivo è aver segnato tre gol, aver creato tante occasioni, poi c'era un rigore netto che poteva cambiare la partita ma abbiamo subito tre gol che non dovevamo subire. Vedere la squadra che fa tre gol è positivo, ma manca la serenità. Siamo in crisi? Sono i numeri di una squadra che ha fatto 78 punti l'anno scorso e che deve recuperare la serenità. Se ho sentito De Laurentiis e mi sento a rischio? Non mi sento a rischio, non abbiamo avuto tempo di sentirci, se devo sentire continuamente il presidente per capire se sono a rischio o meno...Posso dire che la squadra tornerà a far bene, adesso devo farla ripartire. Questi giocatori hanno la qualità e dobbiamo farlo tutti insieme, io faccio il mio e dobbiamo recuperare un livello di squadra alto". GUARDA I GOL DI NAPOLI-PALERMO Gokhan Inler non nasconde l'amarezza: "La squadra ha cominciato molto bene, abbiamo fatto subito due gol e pensavamo di fare una grande gara" dice lo svizzero. "I colpevoli siamo noi abbiamo preso un contropiede facile e questo non deve esistere. Dobbiamo migliorare tantissimo. Il feeling con Benitez? Non c'è niente da dire al mister, l'anno scorso abbiamo lavorato uguale e bene, loro stanno andando alla grande, al 100%, ma come detto prima - aggiunge il centrocampista del Napoli - noi giocatori dobbiamo dare il massimo per migliorare e fare meglio la prossima. Ognuno deve dare ancora di più perché in fase difensiva è vero che prendiamo dei contropiedi troppo facili. L'unica cosa è allenarci bene e migliorare". [[ge:rep-locali:repubblica:96593506]] Argomenti ssc napoli rafael benitez gokhan inler Leggi i commenti I commenti dei lettori 
ROMA – "Una grande vittoria. Non era facile vincere a Parma ". Rudi Garcia si gode il 4° successo di fila in campionato e ringrazia Pjanic: "Sono felicissimo per lui che è un grandissimo talento. Nel finale ai ragazzi ho detto: Basta dare la la palla a Pjanic per una sua geniale punizione...", dice scherzando. NON E' STATA UNA GARA FACILE  - Il tecnico torna serio quando analizza la partita: "Abbiamo giocato bene, un bel primo tempo con un possesso palla di qualita'. Non è stata una partita facile. Donadoni è un allenatore molto bravo e la sua squadra gioca molto bene, stasera poi ha difeso con una voglia incredibile". GUARDA I GOL DI PARMA-ROMA HOLEBAS MI E' PIACIUTO  - Garcia è contento del debutto di Holebas: "Mi è piaciuto, Ha disputato un bel primo tempo. Gli manca un po' di minutaggio nelle gambe, nella ripresa è andato un po' meno bene sul piano offensivo ma si è concentrato nella fase difensiva. E' un giocatore che ci aiuterà molto". Il turn-over ha funzionato ancora...: "Sono i giocatori ad essere bravi, noi allenatori dobbiamo dimostrare che lo sono tutti. In cinque gare non abbiamo mai schierato la stessa difesa: ognuno è importante, per fortuna, poi, questa sera si è fermata la serie degli infortunati...". [[ge:rep-locali:repubblica:96593520]] DUELLO JUVE-ROMA? E' PRESTO  - Per Garcia, infine, è troppo presto per parlare di un duello tra Roma e Juve: "Loro hanno un grande allenatore, una squadra forte che resta la favorita, ma noi abbiamo fatto di tutto per ridurre lo scarto. Siamo però alla quarta giornata, è un po' presto per parare di duello". PJANIC: SENTIVO CHE AVREI SEGNATO  - Miralem Pjanic descrive così la  prodezza che ha deciso il match a 2′ dalla fine: " Sono situazioni su cui lavoriamo molto perché possono sempre essere utili. Mi sono preso la responsabilita', me la sentivo. Meno male che è andata dentro... Sono contento per i tifosi".  Il bosniaco è soddisfatto soprattutto della maturità dimostrata dalla squadra: "Abbiamo continuato a giocare palla a terra dopo l'1-1, abbiamo provato a creare occasioni. Non è stato facile perché tutto il Parma ha difeso molto bene. Era una partita molto difficile , ma alla fine abbiamo preso questi tre punti, ancora una volta meritati". La Roma ha risposto alla Juve ma per Pjanic non è ancora detto che sarà corsa solo a due per lo scudetto: "Non lo so, è sicuramente un campionato più difficile di quello dell'anno scorso. Sappiamo che c'è una grande Juve, ma anche altre squadre. Siamo solo all'inizio del campionato, è presto per dare un giudizio". Argomenti as roma serie a rudi garcia Leggi i commenti I commenti dei lettori 
NAPOLI - Finisce con il Napoli fischiatissimo, ma stavolta in modo ingeneroso, dal suo pubblico. Delle quattro gare giocate in campionato, questa è forse la più convincente per la squadra di Benitez. Ancor di più - a nostro modesto avviso - del successo di apertura a Marassi. Non arriva la vittoria interna, ma questo è più merito dei ragazzini terribili del Palermo - che interpretano alla grandissima la sfida - più che demerito campano. E' il successo della leggerezza, e forse di un pizzico di impertinenza giovanile, sulle critiche e le accuse che hanno appesantito la vigilia partenopea. Il Palermo il punto se lo conquista e meritatamente. Il match è gioia per gli occhi. Bellissimo, nelle giocate singole (Vazquez, testa alta e tocco sopraffino) e nell'intreccio collettivo. Benitez fa ancora turnover e stavolta il sacrificato è illustre: Higuain. Ma Zapata gioca un'ora e fa assai bene. Il Palermo osa le due punte e mezzo. GUARDA I GOL DI NAPOLI-PALERMO Sì, stavolta c'è poco da spiegare, di tattico, in un primo tempo votato al gioco propositivo, senza calcoli, senza tatticismi. Ed è subito gol: non è passato neanche un minuto che Zapata impegna  Sorrentino in angolo. Callejon disegna il traversone che Koulibaly caccia subito in porta. E' la prima amnesia siciliana. Il Napoli in avvio strappa applausi. Hamsik ci prova dal limite e sfiora l'incrocio. Il Palermo non c'è ancora, all'11' Barreto perde un pallone elementare e Mertens fila via, centralmente, serve Hamsik in posizione di centravanti, c'è Zapata a rimorchio, tocco per lui, e tiro a giro sotto l'incrocio opposto. Due a zero, la partita è segnata? No, il Napoli si rilassa, dietro: crede di averla già messa in ghiaccio. Gli basterebbe stare nelle retrovie e ripartire. E il Palermo? Iachini è paziente, la squadra comincia a macinare gioco, davanti ha la forza di un toro, ma è elegante e preciso. Un cross da sinistra su calcio d'angolo e Belotti avvia il suo show, infila di testa "alla Koulibaly". Dimenticato dai difensori. Il Napoli capisce che non si scherza col fuoco, stavolta si dispone dietro e riparte, specialità della casa. Callejon è un rifinitore chirurgico in questa fase, lancia con i tempi giusti Zapata e l'attaccante fila via, sembra in porta. Ma al momento del tiro Bamba lo stende: rigore evidente, ci sono pure gli estremi per l'espulsione. Doveri... dov'eri? Benitez è ancora lì che protesta con il quarto uomo, con buona ragione, mentre il Palermo pareggia. Vazquez danza sul pallone e serve Morganella in profondità, poi si fa trovare a rimorchio per la stoccata vincente, sotto misura. Due a due. L'appetito vien mangiando, stavolta il Palermo è meglio messo in campo. Nel minuto finale una volata di Dybala non trova Vazquez per pochi centimetri, il Napoli monetizza quei pochissimi secondi che mancano,  quelli che servono a Gargano per innescare Callejon, che dopo aver messo lo zampino sui due gol del Napoli, si mette in proprio, controlla e sotto misura firma con un tiro diagonale da manuale il 3 a 2. Ripresa, la trama della gara non cambia, sebbene le squadre non riescano a tenere, per ovvi motivi, il gran ritmo precedente. Un quarto d'ora di fuochi d'artificio: Piedigrotta! Per due volte in un minuto la squadra di Benitez va vicina all'allungo, Zapata servito da Gargano si presenta davanti a Sorrentino ma il portiere si supera, l'azione continua, lancio trasversale per Callejon e tiro al volo che si trasforma in un cross teso, Zapata si tuffa sul siluro, con tanto cuore, la gente apprezza. Meno gradisce le sviste difensive: i ragazzini di Iachini non si perdono d'animo, Belotti prima colpisce il palo dalla distanza con tiro secco dalla distanza, poi si fionda su un cross radente di Dybala (liberato con fenomenale tacco da Vazquez) per firmare il 3 a 3 e a vent'anni firmare al debutto in A da titolare in A una doppietta d'autore. Benitez cambia il suo fronte offensivo. Per Higuain 20' più recupero, De Guzman rileva un Hamsik i cui movimenti  sulla trequarti sono più convincenti (viene da chiedersi se la partecipazione alla manovra di Higuain non sia da ostacolo al ruolo che Benitez ha ritagliato per lo slovacco). Meno minutaggio per Insigne, al posto di un Mertens meno convincente del solito (curioso che questo sia l'ultimo e non il primo dei cambi napoletani). Serrate finale partenopeo, rabbioso, ma improduttivo. Premiata più la sbarazzina incoscienza di classe dei rosanero che la rabbia della Grande alla ricerca di un'identità, il cui digiuno interno continua. Napoli-Palermo 3-3 (3-2) NAPOLI : Rafael 6  -  Henrique 5,5, Albiol 5,5, Koulibaly 6,5, Ghoulam 5,5  -  Inler 6, Gargano 6,5  -  Callejon 7,5, Hamsik 6,5 (67' De Guzman 6) , Mertens 5 (83' Insigne 6) -  Zapata 6,5 (70' Higuain 6). All. Benitez PALERMO : Sorrentino 6 -  Andelkovic 6,5, Terzi 6,5, Bamba 5   -  Morganella 6, Barreto 6 (78' Bolzoni 6), Rigoni 6,5, Daprelà 6 (82' Emerson 6)  -  Vazquez 7,5  -  Dybala 7 (63' Joao Silva 6), Belotti 7,5. All. Iachini ARBITRO : Doveri 5 RETI : 2' Koulibaly, 11' Zapata. 17' e 62' Belotti, 24 Vazquez; 46' pt Callejon. NOTE : ammoniti: Koulibaly, Morganella, Bamba, Terzi, J. Silva; recupero:  1' e 5'. Argomenti ssc napoli palermo calcio serie a Leggi i commenti I commenti dei lettori 
