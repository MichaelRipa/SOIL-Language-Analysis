UDINE - Una corrente fortissima. E un temporale improvviso. E' scomparso così un parapendista friulano. Disperso dopo essere stato risucchiato da un vento fortissimo, all'interno di un'enorme nube. L'uomo stava volando assieme ad un gruppo di amici sul monte Bernadia, sopra Nimis (Udine) quando è avvenuto l'incidente. Il gruppo di sportivi, sorpreso dall'arrivo del temporale, ha tentato atterraggi di fortuna. Tutti i parapendisti sono riusciti a scendere ed a mettersi in salvo, soltanto uno è stato letteralmente risucchiato ed è sparito alla vista degli amici. Sul posto sono giunti i tecnici del Soccorso Alpino di Gemona e i militari dell'Arma e della Guardia di Finanza di Tolmezzo. Considerata la violenza del fenomeno, le ricerche sono state estese in un raggio di area molto ampio rispetto al luogo dove si sono perse le tracce dello sportivo, il cui telefono cellulare squilla a vuoto. 
BAGDAD - Almeno 29 persone, tra cui 20 donne, sono state uccise questa sera in un palazzo di Zayouna, nella zona est di Bagdad. Il massacro è stato compiuto da uomini in divisia mimetica e abiti civili. La polizia intervenuta sul posto ha trovato i corpi delle vittime riversi sulle scale, forse nell'atto di scappare o di nascondersi: "Quando siamo arrivati - ha raccontato un poliziotto alla Reuters - sulle scale abbiamo visto i corpi di un paio di donne, e sangue che scorreva giù dalle scale. Siamo entrati in un appartamento e abbiamo trovato cadaveri ovunque. Alcuni stesi sul divano, altri per terra. Una donna forse ha cercato di nascondersi in un armadio in cucina ed è stata freddata lì". Le milizia sciite sono state in passato accusate di aver condotto omicidi mirati e raid armati proprio in quella zona della capitale ai danni di prostituite e di rivendite di alcolici, in una campagna contro la diffusione del vizio. 
BRASILIA - L'Olanda è meritatamente terza ai mondiali 2014. E' l'ennesima bella incompiuta arancione: arrivare terzi senza aver perso una sola partita. Davvero un'impresa. Ci perdonerà Van Gaal, ma gli occhi di questa finalina erano tutti su Brasilia e sul Brasile. La partecipazione popolare stavolta è commovente. Si tifa anche quando la partita si fa durissima, cioè subito. E la squadra? Fa peggio della semifinale. Molto perché Scolari inserisce elementi inutilizzati quando non conta più nulla... Molto perché chi si riabilita, come Oscar, ti fa pensare male (bravo quando non conta?). La situazione precipita subito, che neppure Thiago Silva, al rientro, riesce a tamponare la falla. Anzi. Peggio fino a pensare che la Seleçao più disastrosa della storia riabiliti i protagonisti del Maracanazo, 64 anni fa.   Perche ritenga questo il peggior mondiale di tutti i tempi, in senso assoluto, al popolo brasiliano non resta che vedere sul tetto del mondo l'Argentina... PRONTI VIA: ED E' SUBITO GOL - Prima ancora di cominciare Sneijder alza bandiera bianca. Si scontra con Indi e un risentimento della botta subita da Demichelis lo mette ko. Pronti via e il Brasile prende subito un altro ceffone. Capolavoro di sintesi e concretezza calcistica dell'Olanda, lancio in mezzo al campo, in ripartenza, per Van Persie che - pressato da David Luiz, ne tiene la smania col corpo, poi stoppa deliziosamente e lancia Robben che arriva come uno staffettista veloce, con rincorsa, spazzando via tutti, all'ingresso in area Thiago lo trattiene, lo sbilancia, gli toglie il tiro davanti a Julio Cesar. A occhio nudo è rigore. Il replay mostra che il contatto è stato fuori area. [[ge:rep-locali:repubblica:91414416]] HAIMOUDI COME LUIZ: DISASTROSO - Haimoudi sbaglia due volte. Rigore per l'Olanda e cartellino giallo, non rosso, al capitano della Seleçao. Andiamo bene. La reazione è immediata, ma il Brasile che conoscevamo per le innumerevoli e imprevedibili soluzioni d'attacco, non ha alternativa al traversone dai lati per i saltatori. Ai quali si aggiungono spesso i difensori centrali. Cosa non trascurabile, perché quando l'Olanda recupera palla, in un attimo trasforma il disimpegno in contropiede. Minuto 18, altro schiaffone. Robben fila via da mezza punta destra, aspetta l'inserimento di Kuyt, passaggio e cross, un David Luiz ancora più confuso e infelice della semifinale con la Germania, di testa, rimette il pallone in mezzo all'area. Blind è lì che aspetta: ha il tempo di portare giù palla col sinistro, piede elettivo, e di caricare il destro, con precisione chirurgica. Incrocio dei pali, due a zero. Il Brasile si butta avanti non come chi vuole risalire la china, ma come chi si dimena per uscire da un incubo. La confusione è generale, e stavolta, mentre Oscar agisce con una personalità fin qui mancata per tutto il torneo, sono altri a nascondersi. Che dire poi del povero Jo? Forse che riabilita Fred, che in Brasile sembra diventato sinonimo di inutile (es. "quell'oggetto è Fred" per dire che non serve a nulla). Si continua così, con il Brasile a gettarsi avanti senza un barlume di idea di calcio, con cross su cui ci si getta alla disperata. E l'Olanda che riparte, che può ancora far male (Van Persie vede un diagonale potente bloccato a terra da Julio Cesar), ma non è chirurgica come la Germania di Loew. Prima del riposo c'è tempo per vedere una "zoccolata" di Vlaar (non proiprio una figurine della Mira Lanza) su Ramires, da amputazione traumatica. Haimuodi sbaglia anche questo. Ci poteva stare il rosso. [[ge:rep-locali:repubblica:91413330]] A TESTA BASSA - Ripresa che il Brasile gioca a testa bassa, avanti, ma Cillessen non deve mai fare gli straordinari e la sola palla gol che si costruisce Ramires è un diagonale potente ma impreciso. Ingiudicabili quelli che vengono chiamati in causa solo nella partita più inutile del torneo. L'Olanda si vota alla difesa e rivela la bontà dei suoi corazzieri; sale in cattedra Wynaldum. Ma la qualità delle ripartenze è sempre minore, anche perché - entrato Fernandinho - il centrocampo sudamericano non cresce in qualità ma di sicuro si fa sentire in intimidazione. Ne assolviamo quattro: Oscar (che a metà ripresa cade in area sull'opposizione di Blind, inducendo l'arbitro a fischiare una dubbia simulazione), Julio Cesar, per insufficienza di prove; Maicon e Ramires. Si lavora per il gol della bandiera brasiliano e invece in extremis arriva il terzo cazzotto in faccia a Scolari: cross di Janmaat, minuto 91, e solitaria girata ravvicinata in gol dell'ottimo Wynaldum perso dal pessimo Fernandinho.   Prima della cerimonia di premiazione dell'Olanda, per la quale si scomoda Joseph Blatter, c'è spazio per un bel gesto di Van Gaal che inserisce Vorm, il terzo portiere, al posto di Cillessen, potendo così dire di aver utilizzato tutti i suoi calciatori presenti a questo mondiale. BRASILE: J. Cesar 6 - Maicon 6, Luiz 4,5, Silva 5, Maxwell 5 - Paulinho 5 (55' Hernanes 5), L. Gustavo 5.5 (46' Fernandinho 4,5) - Ramires 6 (71' Hulk 5) , Oscar 6,5, Willian 5,5 - Jo 5. Ct. Scolari OLANDA : Cillessen 6.5 (92' Vorm sv.) - De Vrij 6,5 Vlaar 6,5, Indi 6 - Kuyt 7,  Clasie 6,5 (89' Veltman sv.), Wynaldum 7, Blind 6,5 (69' Janmaat 6) - De Guzman 6- Van Persie 7, Robben 7. All. Van Gaal ARBITRO Haimoudi (Alg) 4.5. RETI : 2' Van Persie su rigore; 17' Blind; 91' Wynaldum. NOTE : ammoniti Thiago Silva e Fernandinho. Recupero: 2' e 5'. Argomenti nazionale olanda nazionale brasile mondiali di calcio 2014 
None Leggi i commenti I commenti dei lettori 
TRENTO - Tre vittorie in altrettante gare per l'Italia, e gli azzurri dopo i successi in 2012 e 2013, conquistano anche la terza edizione della Trentino Basket Cup. La squadra di Pianigiani si è imposti sul Belgio 74-68, ed il ct analizza i contenuti dell'incontro con soddisfazione: "Con il Belgio è stata una partita vera - commenta - giocata contro una squadra forse più pronta di noi. Nonostante i carichi di lavoro accumulati durante il raduno i ragazzi sono cresciuti molto durante il torneo e sono davvero molto soddisfatto. Giusto anche lo spirito e l'attenzione con cui hanno approcciato le tre gare consecutive. Viste le taglie fisiche che incontriamo dobbiamo necessariamente essere più brillanti ma siamo appena all'inizio del nostro percorso. Buono anche l'inserimento dei ragazzi più giovani: il lavoro fatto durante l'anno è stato prezioso". Se possibile il match contro il Belgio è ancora più spigoloso di quello contro l'Olanda. Nel primo tempo gli uomini di coach Casteels non tirano benissimo da dentro l'arco (9/22) ma con i piedi fuori dalla linea vanno meglio (5/9). Gli azzurri selezionano i loro tiri e ne scaturisce una gara che per tutto il primo tempo non trova padrone. La stoppata di capitan Datome a Lionel Bosco sul finale del primo quarto sveglia i compagni e il 6-0 vale la chiusura della frazione sul +1 (19-18). Poi è parità assoluta fino alla sirena lunga. Stessi numeri anche a rimbalzo (13). Qualcosa cambia all'inizio del terzo quarto: dopo due minuti di parità arriva il 10-3 azzurro che scuote il tabellone e mette il Belgio nelle condizioni di dover rincorrere. La chiave è l'ingresso in campo di Peppe Poeta, che spacca letteralmente il match con 7 punti, 1 rimbalzo, 1 assist e una palla rubata in appena 5:34 sul parquet. La doppia regia con Cinciarini produce effetti devastanti per i belgi, che comunque hanno ancora forza nelle gambe per condurre un ultimo quarto all'attacco. Guidati dal furetto Bosco, i belgi salgono fino a -3 (65-62) e danno del filo da torcere alla difesa azzurra. La fiammata di Aradori (6 punti pesanti negli ultimi 90 secondi) è determinante e il contropiede di Pascolo mette di fatto fine alla contesa.  Mvp del torneo è proprio Davide "Dada" Pascolo, che nel corso delle tre gare ha fatto registrare 35 punti e 15 rimbalzi. Il secondo posto è andato alla Germania, che ha avuto la meglio sull'Olanda nello scontro diretto del pomeriggio (73-42). Fanalino di coda il Belgio con 0/3. Da domani azzurri a riposo fino alle 12.00 di martedì 15 luglio, quando la squadra si ritroverà a Trieste. Dal 17 luglio il trasferimento a Sarajevo per il torneo internazionale con Bosnia Erzegovina (venerdì 18, ore 21.00), Bielorussia (sabato 19 ore 18.30) e Montenegro (domenica 20, ore 18.30). ITALIA: Vitali 0 (0/1 da tre), Poeta 7 (1/1, 1/2), De Nicolao, Datome 12 (2/5, 2/10), Cervi 4 (2/2), Cinciarini 13 (4/7, 1/2), Moraschini 7 (2/5, 1/2), Pascolo 8 (4/7), Della Valle, Aradori 12 (1/4, 2/4), Polonara 9 (1/1, 1/3). Allenatore: Pianigiani BELGIO: Bosco 3 (0/4, 1/3), Libert 0 (0/1), Tumba 6 (2/7), Troisfontaines 21 (4/8, 3/7), Lasisi 4 (2/3, 0/3), Schwartz 9 (2/3, 1/1), Marchant 6 (3/3), Desiron 3 (1/1), De Zeeuw 10 (1/1, 2/3), Boukichou 6 (3/6). Allenatore: Casteels ARBITRI : Begnis, Terreni, Vicino NOTE : parziali 19-18, 40-40, 61-52. Tiri da due Ita 17/32, Bel 18/37. Tiri da tre Ita 8/24, Bel 7/17. Tiri liberi Ita 16/19, Bel 11/16. Rimbalzi Ita 28, Bel 25. Assist Ita 13, Bel 10. Antisportivo a Datome (21', 40-40). Argomenti basket italbasket simone pianigiani Leggi i commenti I commenti dei lettori 
RIO DE JANEIRO – Prudenza, realismo, ma anche una grande voglia di issarsi sul tetto del mondo. Alejandro Sabella, commissario tecnico dell'Argentina, sa però quanto sia difficile superare lo scoglio tedesco e non lo nasconde, nella conferenza stampa della vigilia (stavolta porta con sè il rincalzo Basanta per non far prendere un'altra multa alla sua federazione dalla Fifa), svoltasi nella 'pancià del "Maracanà". SABELLA: "ALL'ARGENTINA SERVE LA PARTITA PERFETTA"  - "La situazione rispetto allo 0-4 con la Germania del 2010 è diversa, ora siamo una squadra più prudente e che cerca la vittoria attraverso strade differenti. Ma certo domani per vincere ci vuole la partita perfetta  -  sottolinea il selezionatore dell'Albiceleste a24 ore dalla sfida per il titolo  -  Dobbiamo giocare una grande partita, servirà una grande concentrazione perché la Germania è una squadra che ha tutto a livello di carattere, fisico e tecnico. E' la maggiore soddisfazione nella mia carriera quella di rappresentare il mio Paese in una finale mondiale, ne sono davvero fiero". "OCCUPARE GLI SPAZI PER IMPEDIRE IL GIOCO ALLA GERMANIA"  - Tatticamente il ct dell'Argentina ha le idee chiare su cosa devono fare domani in campo Messi e compagni. "Contro la Germania bisognerà occupare rapidamente gli spazi  -  spiega Sabella  -  e principalmente tirare fuori una grande prestazione. Loro hanno un sistema di gioco molto elaborato e noi dovremo impedirne lo sviluppo, e poi ripartire. Loew ha detto che la nostra difesa è molto più solida rispetto al passato? In effetti ora occupiamo di più gli spazi laterali e questo ci ha dato maggiore equilibrio rispetto a quando giocavamo con tre centrali". "IL MONDIALE AVREBBE RIFLESSI POSITIVI PER TUTTO IL PAESE"  - Il tecnico sudamericano riconosce che è "la giornata più importante della mia vita professionale, anche se in Brasile ho già vinto (in casa del Cruzeiro ndr) una Coppa Libertadores con l'Estudiantes". "Ma questa è una partita molto particolare  -  aggiunge  -  ed esserci arrivato mi ha dato grande soddisfazione anche se il principale merito è dei giocatori. Ora manca l'ultimo passo". Cosa significherebbe un'eventuale vittoria mondiale per il calcio argentino? "Sarebbe un motivo di gioia enorme per tutti  -  risponde Sabella -: per la gente, per i giocatori e per i club, perché un Mondiale è il massimo. Sarebbe una cosa che avrebbe molti riflessi positivi per tutto il Paese e in particolare per tutti i giovani". C'è bisogno di motivare i giocatori per un match del genere? "Non credo  -  dice Sabella  -  perché prima di una finale mondiale le motivazioni i calciatori le trovano da soli. Io posso solo lavorare un po' sotto l'aspetto dello spirito di appartenenza". "DI MARIA? VEDREMO, DECISIONE ALL'ULTIMO MINUTO" - In tal senso, a giudizio del ct, questa formazione Albiceleste ha "delle similitudini" con quella che vinse nel 1986 battendo proprio la Germania in finale a Città del Messico. "Di certo speriamo che il risultato sia lo stesso", scherza Sabella, il quale di fatto non risponde alla domanda su Angel Di Maria, unico grande dubbio della vigilia. "Andremo a vedere oggi come evolve la situazione, vediamo se è migliorato, ha un programma d'allenamento specifico, adesso non so essere preciso. Sarà importante l'allenamento di rifinitura  -  le parole del tecnico -. Sarà comunque una decisione che prenderò all'ultimo minuto". "IL MIO FUTURO ORA E' UN TEMA IRRILEVANTE"  - Ma intanto si scrive e dice di un Sabella al passo d'addio e che quella di domani potrebbe essere l'ultima panchina in Nazionale a prescindere da come vada: davvero lunedì 14 lascerà l'Argentina? "Il mio futuro è un tema irrilevante  -  risponde il ct  -  perché ora bisogna pensare solo alla finale di domani, che dal punto di vista professionale, lo ripeto, è il punto più importante della mia carriera e mi inorgoglisce ancora di più esserci riuscito in Brasile, il paese che ha fatto la storia del calcio e ha vinto di piu'. Del mio futuro  -  conclude Sabella  -  non ho ancora parlato neanche con la mioa famiglia. Quello che posso dire ai nostri tifosi è che daremo tutto, con umiltà e sacrificio". MESSI: "DOMANI PARTITA PIÙ IMPORTANTE DELLA VITA"  - "Domani giocheremo la partita più importante della nostra vita con questa maglia". Lo scrive Lionel Messi su Facebook alla vigilia della finale mondiale contro la Germania. "I miei sogni e le mie speranze si stanno compiendo grazie al lavoro e al sacrificio di un'intera squadra che ha dato tutto sin dal primo giorno e che ha creduto che si poteva  -  aggiunge il fuoriclasse argentino del Barcellona -. La nostra gente, gli argentini, ci hanno portato fin qui. Però il sogno non è finito, domani dobbiamo vincere e siamo pronti a farlo! VamosArgentina". BASANTA: "VOGLIAMO REGALARE UN SOGNO AL NOSTRO POPOLO"  - "Siamo molto motivati e concentrati a fare il nostro meglio per regalare un sogno al popolo argentino. Speriamo di tornare a casa con la Coppa e trasformare il sogno in realta'". Così Jose Basanta, difensore dell'Argentina, in conferenza stampa a Rio alla vigilia della finale con la Germania. "La chiave per battere la Germania? Abbiamo visto le loro partite al Mondiale, sono una squadra molto equilibrata e credo che sia una delle migliori al mondo. Noi dobbiamo essere solidi e lavorare come squadra, questo dobbiamo fare domani. Di Maria? Non so quale sia il report medico, ma di sicuro farà di tutto per esserci". DI MARIA POTREBBE GIOCARE DAL 1' - L'Argentina avrà, con ogni probabilità, a disposizione anche Angel Di Maria. Il centrocampista del Real Madrid, costretto a saltare la semifinale contro l'Olanda per un infortunio muscolare, si è allenato regolarmente e il ct, Alejandro Sabella, dovrebbe quindi schierarlo dal 1' al "Maracanà". Durante i 15 minuti aperti alla stampa, Di Maria ha lavorato con il resto del gruppo e si candida quindi a un posto da titolare nella finale. Argomenti nazionale argentina mondiali di calcio 2014 
