MILANO – Finisce con i 12mila e passa del Forum tutto esaurito in piedi ad applaudire. L’EA7 Armani Milano ripete la prestazione di gara 1, ma questa volta lo fa per tutti i 40 minuti, non trema, dà spettacolo, superando 91-77 il Maccabi Tel Aviv e pareggiando la serie dei quarti di Eurolega. Una grande notte per l’Olimpia, in cui esplodono Kristjan Kangur e CJ Wallace, per una prova offensiva memorabile accompagnata anche da grande accortezza in difesa. In Israele la chiamano Chutzpah ed è la sfacciataggine di chi ha cieca fiducia nei propri mezzi. E’ anche il piglio con cui la squadra di Luca Banchi ha affrontato questa partita, nonostante la cocente sconfitta ai supplementari di 48 ore prima che metteva su di lei tutta la pressione. [[ge:rep-locali:repubblica:83997673]] MILANO DIMENTICA GARA 1, BRILLANO KANGUR E WALLACE – Milano resetta e parte convinta come se avesse già dimenticato gli errori e i black-out di due giorni fa. Più lucida dalla lunetta (86% ai liberi), più equilibrata in attacco, con 6 uomini in doppia cifra. Kangur è perfetto dal campo (13 punti senza un singolo errore al tiro) e dà ai suoi un margine di 13 punti all’intervallo. L’ala estone sembra un altro giocatore. Lo stesso dicasi per Smith, Hickman e Schortsanitis. Ma in negativo. Il tiro degli americani del Maccabi non punge, mentre il centrone greco si infortuna dopo meno di due minuti passati sul parquet. Sono però le percentuali israeliane ad essere meno efficaci in generale, disinnescate dalla difesa attenta di Milano e dalle stoppate di Lawal (ancora 3, come in gara 1). [[ge:rep-locali:repubblica:83997128]] MACCABI PROVA LA RIMONTA, STAVOLTA L’OLIMPIA NON TREMA – Nel terzo quarto Banchi rivede per un attimo le ombre della rimonta di mercoledi’, quando la squadra di Blatt dimezza lo svantaggio passando da -17 a -8 in 5 minuti. I gialloblù ancora una volta non mollano l’osso. Nel finale glielo strappano definitivamente di bocca i piazzati di Wallace e le penetrazioni fulminee di Jerrells (miglior marcatore a quota 17).  Gara 3 è in programma lunedì 21: allo Yad Elyhau l’Olimpia arriva sull’1-1 con l’intento di vincere contro la marea gialla di Tel Aviv e recuperare così il fattore campo. CSKA BATTE ANCORA PANATHINAIKOS E IPOTECA LA FINAL FOUR – Il Cska di Ettore Messina umilia il Panathinaikos in gara 2 dei play off di Eurolega (77-51) ipotecando così il passaggio alle Final Four di Milano, dove sfiderà la vincente tra Olimpia e Maccabi. Una gara quasi perfetta quella di stasera a Mosca, dominata fin dall’inizio, una dimostrazione di forza collettiva, fisica e mentale, contro avversari che non hanno mai trovato lo slancio per break importanti. Facendo tesoro della sofferta vittoria ai supplementari nella sfida precedente, la squadra dell’Armata Rossa ha saputo trovare spazi migliori per colpire in attacco e non ha mostrato una difesa impenetrabile. E, dopo aver chiuso la seconda frazione di gioco a +14, ha saputo gestire con calma il vantaggio nel terzo quarto, dilagando nel quarto (+15). Tra i russi il trascinatore resta Weems (23 punti), ma hanno chiuso a due cifre anche Mizov (12) e Kristic (10). Nelle file biancoverdi ha brillato solo il croato Ukic (15), mentre la stella Diamantidis e’ rimasta a digiuno. [[ge:rep-locali:repubblica:83997129]] MESSINA: “IN DIFESA PRONTI AL SACRIFICIO E PAZIENTI IN ATTACCO” – “Abbiamo giocato una buona partita. Innanzitutto siamo stati costanti in difesa, con i giocatori pronti al sacrificio difensivo: abbiamo fatto il possibile per rendere difficile segnare al Panathinaikos – ha commentato Messina, orgoglioso di come la squadra abbia saputo adattarsi in brevissimo tempo agli avversari dopo gara 1 – Inoltre siamo stati pazienti, abbiamo dimostrato resistenza mentale, abbiamo difeso il vantaggio e dato il colpo finale nell’ultimo quarto”. EA7 MILANO – MACCABI TEL AVIV 91-77 (25-17, 47-34, 66-55) OLIMPIA MILANO: Cerella 3, Melli 2, Hackett 9, Kangur 13, Langford 12, Samuels 10, Wallace 10, Lawal 2, Moss 13, Jerrells 17. All.: Banchi. MACCABI TEL AVIV: Rice 10, Smith 5, Hickman 9, Ingles 5, Tyus 16, Pnini 4, Zizic 2, Ohayon 3, Blu 12, Landesberg 8, Schortsanitis 3. All.: Blatt. ARBITRI: Martin, Ankarali, Rocha. NOTE – Tiri liberi: EA7 18/21, Maccabi 20/26. Tiri da 3 punti: EA7 13/28, Maccabi 5/22. Rimbalzi: EA7 28, Maccabi 30. Usciti per 5 falli: Blu A 35′ 36”, Zizic a 36′ 57”. Falli tecnici: Banchi a 25′ 53”. Falli antisportivi: nessuno. Spettatori: 12331. Argomenti basket basket eurolega olimpia milano Leggi i commenti I commenti dei lettori 
MADRID – Fa davvero sul serio l’Atletico Madrid. I colchoneros faticano per avere ragione dell’Elche, nell’anticipo della 34esima giornata della Liga spagnola, ma con due segnature nell’ultimo quarto d’ora conquistano un successo quantomai prezioso (2-0), compiendo un ulteriore passo verso la conquista del titolo che manca dal 1996 al secondo club della Capitale. MIRANDA E DIEGO COSTA PIEGANO LA RESISTENZA DELL’ELCHE – La capolista ha dovuto attendere oltre settanta minuti per riuscire a trovare la via della rete contro un avversario che occupa la 15esima posizione in classifica. A sbloccare il match al 27′ della ripresa è Joao Miranda, bravo a saltare piu’ in alto di tutti sul tiro dalla bandierina, mandando la palla di testa ad infilarsi nell’angolo destro. In pieno recupero, al 46′, il raddoppio firmato dal bomber Diego Costa, trasformando un calcio di rigore. ATLETICO A +6 DAL REAL, PROVA A RIPORTARSI A -4 IL BARCELLONA – Con quest’affermazione l’undici di Diego Simeone consolida la sua leadership salendo a 85 punti, al momento con sei lunghezze di vantaggio sul Real Madrid il cui incontro a Valladolid è stato rinviato al 7 maggio. Il Barcellona, sconfitto mercoledì nella finale di Coppa del Re dal Real di Ancelotti (2-1) ed eliminato nei quarti di Champions League proprio dall’Atletico, potrebbe quindi andare ad occupare la seconda poltrona in caso di successo sabato al Camp Nou contro l’Athletic Bilbao. Ma anche in quel caso l’Atletico onserverebbe quattro punti di margine sui blaugrana a quattro giornate dalla conclusione del campionato. Argomenti liga atletico madrid calcio spagnolo Leggi i commenti I commenti dei lettori 

Torna il motore a Mirafiori. Le indiscrezioni degli ultimi giorni si fanno insistenti, proprio nell'imminenza dell'annuncio del nuovo piano industriale che sarà illustrato da Sergio Marchionne il 6 maggio prossimo a Detroit. Dall'inizio degli anni Duemila la produzione del polo automotive torinese manca di motori. Una carenza che tutti i sindacati hanno sempre denunciato perché spezza il ciclo produttivo dell'auto e crea squilibri nel distretto delle quattro ruote che lavora nell'area metropolitana, uno dei più importanti al mondo. Oggi alle meccaniche, le officine dove fino agli anni Novanta si produceva il vecchio 903, si producono solo cambi che danno lavoro (a singhiozzo) a circa 2.000 operai. Che cosa cambierà nel prossimo futuro? Le voci dicono che potrebbe arrivare nelle officine di via Settembrini un motore destinato alle auto del gruppo Chrysler. Potrebbe essere un diesel e non dovrebbe comunque equipaggiare i nuovi modelli del marchio Alfa e Maserati che verranno prodotti nei prossimi anni alle Carrozzerie di Mirafiori. Si tratterebbe di un motore per modelli Chrysler prodotto a Torino ma destinato ad auto che saranno vendute soprattutto negli Stati Uniti e nel resto dell'America. Una delle ipotesi è che i motori siano di dimensioni medio grandi e facciano parte di quelli progettati dalla Vm di Cento, l'azienda romagnola ormai interamente posseduta dalla Fiat. L'operazione del motore completerebbe i piani per il polo torinese. Le stesse indiscrezioni di questi giorni confermano che la produzione di Maserati a Grugliasco sta arrivando al punto di saturazione e che si rende necessario un aumento dell'utilizzo degli impianti. Oggi l'orario di lavoro è distribuito su due turni per cinque giorni alla settimana (ai quali si aggiungono gli straordinari del sabato). Dopo il lancio del piano a Detroit l'azienda sarebbe intenzionata a chiede ai sindacati di salire da 10 a 1213 turni a settimana, impiegando altri 4500 cassintegrati delle Carrozzerie di Mirafiori. Ma il passaggio ai 1213 turni prima dell'estate sarebbe solo una tappa intermedia verso i tre turni fissi giornalieri per sei giorni, 18 turni a settimana. Nel caso dei tre turni fissi in corso Allamano a Mirafiori rimarrebbero in cassa integrazione poco più di 3.000 dipendenti delle Carrozzerie. Sono loro che attendono con maggiore ansia gli annunci di Marchionne a inizio maggio. Con due linee di montaggio, i suv Alfa e Maserati e l'ammiraglia Alfa Romeo, l'occupazione in corso Tazzoli dovrebbe essere garantita. Ma preoccupa molto tutti i sindacati il fatto che dell'annunciata linea per il suv Levante della Maserati non si vedano ancora le componenti mentre il montaggio avrebbe dovuto iniziare nel mese di aprile. Anche questo punto sarà probabilmente chiarito in occasione dell'evento del 6 maggio a Detroit. Argomenti mirafiori motore produzione chrysler fiat marchionne 
ROMA - "Il male non avrà l'ultima parola, ma l'amore, la misericordia e il perdono". Nella seconda Via Crucis del suo pontificato papa Francesco vuole dare un messaggio di riscatto e di speranza. Nello scenaio del Colosseo, davanti a una folla di oltre 40 mila fedeli, il tradizionale rito del Venerdì Santo ha rivissuto il calvario e la morte di Gesù attraverso i tanti drammi sociali del mondo di oggi - le violenze, la crisi economica, la disoccupazione - nelle meditazioni composte per l'occasione dall'arcivescovo di Campobasso Giancarlo Maria Bregantini. Ma nel suo breve intervento finale - che fino a questa sera non era previsto - Bergoglio ha voluto indicare la via della fiducia e della redenzione, anche per chi soffre. "Tutti insieme - ha detto - ricordiamo i malati, ricordiamo tutte le persone abbandonate sotto il peso della croce, affinché trovino sotto il peso della croce la forza della speranza, la forza della resurrezione e dell'amore di Dio". Foto Bergoglio alla Via Crucis - Migliaia di fedeli Il Papa ha assistito dalla sua postazione, sempre raccolto in meditazione e in preghiera, alle 14 stazioni in cui la croce passava di mano in mano da operai e imprenditori a immigrati, da ospiti di comunità di recupero a senza fissa dimora, da detenuti e operatori carcerari a donne, malati, bambini, anziani. Il tutto accompagnato dalle meditazioni di monsignor Bregantini - lette dall'attrice Virna Lisi e dallo speaker Orazio Coclite - che rivedevano le sofferenze di Gesù in chi è accusato ingiustamente, in chi soffre i drammi del precariato, della disoccupazione, i suicidi per la crisi economica, la corruzione, l'usura. Nelle tragedie degli immigrati e dei morti per le esalazioni dei rifiuti tossici (Terra dei Fuochi). Nelle sofferenze dei carcerati, in quelle delle donne vittime di violenze, in quelle dei bambini vittime di abusi ("Dio è irrevocabilmente e senza mezzi termini dalla loro parte"). [[ge:rep-locali:repubblica:83976554]] Passo dopo passo, la croce si avvicinava al punto più alto, al simbolico calvario della morte di Gesù, ricordata oggi nel Venerdì Santo. E per il Papa, la crocifissione raccoglie in sé "tutte le ingiustizie perpetrate da ogni Caino", "tutta l'amarezza del tradimento di Giuda e di Pietro, tutta la vanità dei prepotenti, tutta l'arroganza dei falsi amici", ha detto Francesco nel breve discorso finale. Parole che richiamano quelle pronunciate nel pomeriggio dal predicatore pontificio durante la celebrazione della Passione. "Era una croce pesante come la notte delle persone abbandonate - ha affermato il Papa - pesante come la morte delle persone care, pesante perché riassume tutta la bruttura del male". Tuttavia, ha proseguito, "è anche una croce gloriosa come l'alba di una notte lunga, perché raffigura tutto l'amore di Dio, che è più grande delle nostre iniquità e dei nostri tradimenti". Nella croce, ha aggiunto, "vediamo la mostruosità dell'uomo quando si lascia guidare dal male. Ma vediamo anche l'immensità dell'amore di Dio che non ci tratta secondo i nostri peccati ma secondo la sua misericordia". "Di fronte alla croce di Gesù - ha detto ancora il Pontefice - vediamo, fino a toccare con le mani, quanto siamo amati eternamente da Dio. Di fronte alla croce ci sentiamo suoi figli". Oltre alla grande folla presente al Colosseo, con i maxischermi disposti anche nell'area dei Fori Imperiali, più di 50 i Paesi collegati in Mondovisione. 

None Leggi i commenti I commenti dei lettori 
