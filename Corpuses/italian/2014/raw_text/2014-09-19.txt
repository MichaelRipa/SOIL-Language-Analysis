None Leggi i commenti I commenti dei lettori 
Trentasei lavoratori senegalesi sarebbero stati esclusi dalla campagna del pomodoro della Copador di Collecchio "senza spiegazioni plausibili". A sostenerlo e denunciarlo pubblicamente è Abdou Ba, presidente della comunità senegalese si Parma e provincia, insieme alla Cgil, in una conferenza stampa organizzata giovedì nella sede del sindacato in via Casati Confalonieri. "Un'esclusione che è arrivata quasi a sorpresa - spiega l'indomani Abdou Ba a Repubblica Parma - questi trentasei lavoratori, tra giovani e over 50, avevano fatto il corso di formazione, ricevuto vestiti e materiali per partecipare nuovamente alla campagna, ma non sono stati richiamati. Eppure lavorano da 10-15 anni alla Copador, e avrebbero diritto di precedenza e anzianità". Il portavoce del gruppo di senegalesi riferisce che, interrogata la nota azienda di trasformazione del pomodoro, la spiegazione sarebbe stata quella di modernizzare e automatizzare il processo con l'impiego di nuove tecnologie che avrebbe portato a una selezione di personale scelto e formato. Una motivazione che però non ha convinto né Abdou né il sindacato. "Il lavoro in fondo resta lo stesso - continua il senegalese - quelle persone, oltre ad aver già fatto la campagna, hanno lavorato e contribuito per anni al benessere dell'azienda. E poi il loro diritto di precedenza va rispettato". Abdou Ba tende comunque a escludere una motivazione razziale: "Adesso sono state assoldate altre persone, tra cui senegalesi, ma in maggior parte sono italiani. Colpisce però che la maggior parte degli esclusi sia senegalese". L'esclusione dalla raccolta si fa sentire, soprattutto sul piano economico: "Ci sono lavoratori che tornano dal Senegal solo per fare quella campagna: nei tre mesi di lavoro si possono guadagnare tra i 2.500 e 3mila euro, soldi importanti per chi di loro è padre di famiglia", dice il rappresentante. Abdou Ba insieme alla Cgil ha in programma di parlare con l'azienda per trovare una soluzione. L'incontro potrebbe tenersi già il prossimo martedì. "Abbiamo intenzione di andar avanti e ottenere una risposta - conclude - vogliamo spiegazioni plausibili". Argomenti copador pomodoro raccolta 
None Leggi i commenti I commenti dei lettori 
Aprire un'impresa e non pagare le tasse comunali per i prossimi tre anni. E non serve andare in qualche località esotica, basta arrivare a Pesaro, nelle  Marche. Città di grande tradizione manifatturiera, oggi con un centro storico in difficoltà che per recuperare dalla crisi vuole scommettere sul turismo e sull’apertura di nuove imprese. A illustrare l’esperimento alla festa dell’Unità del Pd cittadino, ospitata nel circolo Arci colombofili, il sindaco Matteo Ricci. La sua Amministrazione lo scorso otto luglio ha varato in via sperimentale una misura che ha strappato più di un apprezzamento ai rappresentati parmigiani di Ascom e Confesercenti, intervenuti insieme al consigliere comunale Massimo Iotti nel dibattito moderato dal giornalista della Gazzetta di Parma Luca Molinari. "Chi vuole aprire un’impresa a Pesaro non pagherà le tasse comunali per i prossimi tre anni. Per chi si colloca nel centro storico non ci sono condizioni. A chi si insedia fuori abbiamo posto come requisito almeno un’assunzione, per favorire l’occupazione. Abbiamo escluso solo attività come compro oro o locali che ospitano slot machine. Stiamo cercando di ristrutturare la nostra economia, non potevamo alzare le tasse, ma neppure abbassarle a tutti. Abbiamo provato a mettere in moto meccanismi virtuosi, evitando di promettere l’impossibile, con un’operazione che non altera gli equilibri di bilancio. Anzi se riusciamo a far aprire 100 imprese tra tre anni ne avremo un ritorno sui conti del Comune". Iotti del Pd ha subito colto la palla al balzo: "Nel bilancio di Parma non c’è niente di tutto ciò, anzi la tendenza è continuare a fare cassa con le attività.  Con la Tari un negoziante mediamente arriva a spendere 850 euro all’anno, un ristorante cinquemila. Il sistema della raccolta rifiuti porta a porta produce risultati significativi, ma costa enormemente. Studieremo la proposta di Pesaro e la presenteremo magari con una mozione nel prossimo documento economico, quello del 2014 ormai è chiuso. Serve una fase sperimentale, con un sistema che cominci a ripensare anche il modello dei varchi". Gli occhi elettronici ci sono anche a Pesaro ma, come spiega Antonello Delle Noci, assessore al Bilancio - che nella cittadina marchigiana si chiama alla Gestione -  il sabato per la prima ora la sosta nei parcheggi a raso non si paga. Altro perno lo stop ai centri commerciali, con Iotti che ha risollevato l’affare Ikea-Pua San Giovanni: "Un’altra grande struttura di vendita è insostenibile per la città. I 5 Stelle nel programma avevano fatto del no ai centri commerciali una loro bandiera". "Forse il sindaco di Parma - ha commentato con una battuta Luca Vedrini di Confesercenti - non frequenta abbastanza l’Anci. Il Comune di Pesaro investe sull’impresa, su attività che producono reddito per il Comune. E’ un intervento che va fatto, assolutamente necessario". E Claudio Franchini di Ascom: "L’esempio di Pesaro è positivo, ma non è la soluzione di tutto, servono anche adeguate programmazioni urbanistiche. In città si sono fatte tutte le scelte perché la gente andasse via dal centro. Chiudo coi varchi, non costruisco parcheggi, perché devo venire a farci la spesa?". Entrambe le associazioni sono tornate a chiedere al Comune di rivedere il sistema dei vigili elettronici. Pesaro ha scelto pure il turismo per rilanciarsi. Può contare sul Rossini opera festival, che a differenza della kermesse verdiana si tiene ad agosto, ma l’Amministrazione vuole mirare a rivitalizzare il centro con iniziative che creino aggregazione, anche a costo di scontentare qualche residente. "Vogliamo recuperare col turismo quello che abbiamo perso nel manifatturiero, stiamo cercando di fare qualcosa per ristrutturare la nostra economia". In questo senso nell’edilizia si è scelta la strada della sostenibilità: "E’ un comparto importante - ha spiegato ancora il sindaco - ma è impensabile andare avanti con le logiche del passato. Così abbiamo dimezzato gli oneri di urbanizzazione a chi costruisce o ristruttura in classe A e favorito chi sceglie di riqualificare". Una rivoluzione che mira anche a snellire le pratiche con l’abolizione della commissione Edilizia e la creazione di un assessorato alla "Rapidità". Verdini: "Per un ampliamento di un edicola in città, un investimento da 110mila euro ci sono voluti 417 giorni. Chi può aspettare così tanto nel 2014?". All’esperimento pesarese guardano con interesse già altri comuni in regione, come Cesena e la vicina Reggio Emilia. Ci farà un pensiero anche la petite Paris? (raffaele castagno) Argomenti commercio centri storici parma ascom confesercenti 
MADRID - “Non andrò mai più al Giro d’Italia”. Così parlò nel 2011 Alberto Contador al termine del fallimentare Tour de France. Quell’anno la corsa rosa fu sua, ma il Tas un anno dopo gli revocò la vittoria a causa di una squalifica per doping retroattiva. Oggi, a distanza di tre anni, lo spagnolo, fresco vincitore della terza Vuelta di Spagna, fa dietrofront e promette battaglia al Giro del 2015. E’ stato lo stesso Contador oggi in Valtellina per RhxDue ad annunciare la decisione: “Nel 2015 il mio primo obiettivo sara’ il Giro d’Italia”. ‘PROGRAMMIAMO DI CORRERE IL GIRO’ - “Qui, ai piedi di montagne mitiche come Gavia e Mortirolo, vi dico che ho ancora piccoli dettagli da sistemare, ma con Bjarne Riis, lo staff della Tinkoff-Saxo e i preparatori programmiamo di correre il Giro”. Accolto e affiancato dai suoi ragazzi della Fundacion Under 23, il campione spagnolo di Pinto ha tenuto la conferenza stampa della vigilia presso la tenuta La Gatta-Triacca di Bianzone dove il padrone di casa Claudio Merlo ha fatto da anfitrione. ”Ci sentiamo onorati di avere Alberto come testimonial di rh+: e’ uomo di coraggio e di grandi sacrifici. In due mesi e’ passato dalla disgraziata caduta del Tour al terzo trionfo nella Vuelta a Santiago de Compostela”. Argomenti ciclismo alberto contador Leggi i commenti I commenti dei lettori 
La riforma della pubblica amministrazione firmata dal ministro Madia rischia di lasciare senza testa diversi enti e fondazioni, ad iniziare da quelli culturali. L'allarme è stato lanciato dall'assessore alla Cultura, Maurizio Braccialarghe, durante la presentazione del nuovo allestimento del Bucintoro alla Reggia di Venaria. Anche perché la guida del Consorzio, il tandem Fabrizio Del Noce e Alberto Vanelli, non sarà riconfermato. La riforma è legge, anche se si devono attendere i decreti attuativi e i regolamenti prima di poter dire l'ultima parola. Braccialarghe comprende lo spirito della norma, quella di far largo ai "giovani", ma "proprio Venaria è un modello ottimo di gestione, risultati raggiunti grazie all'impegno di Del Noce e Vanelli, entrambi ora rischiano di decadere con i nuovi vincoli che non prevedono incarichi per persone in quiescenza". E aggiunge: "Nel caso di Del Noce, però, si tratta di un incarico senza emolumenti. Una persona di esperienza che si mette a disposizione. Spero che possano essere introdotte alcune deroghe". Del Noce è pensionato Rai, Vanelli, che scade a fine dicembre, è pensionato della Regione. I potenziali casi non finiscono qua. Un esempio può essere Giambattista Quirico, ex direttore generale vicario del Comune in riposo, nominato dalla Compagnia di San Paolo al Teatro Regio e dalla Regione nella società Sito che gestisce l'interporto di Orbassano. Nell'ultimo caso la poltrona è a rischio, nel primo forse no, visto che l'incarico non dipende da un ente pubblico. Diversa la situazione per l'ex vicedirettore de La Stampa, Vittorio Sabadin, in pensione e nominato nel cda del Regio dal Comune. Di sicuro è un problema in più per Rolando Picchioni, alla guida della Fondazione del Libro, anche se si tratta di un incarico a tempo e si sta già preparando la successione. Percepisce anche una pensione, che deriva dagli anni di insegnamento, Ugo Nespolo, nominato presidente del Museo del Cinema dalla Regione. Può stare tranquillo, invece, Walter Ceresa, presidente e amministratore delegato di Gtt, che non percepisce nessun trattamento pensionistico. Le reazioni degli interessati sono differenti, anche se nessuno vuole commentare. "Si tengano pure la poltrona", dice qualcuno. Altri capiscono le ragioni che hanno portato ad una norma così restrittiva e, per certi versi, punitiva "nei confronti di chi comunque può mettere a disposizione del pubblico la propria esperienza". E aggiungono: "È giusto fare spazio ai giovani, ma come la si mette con il passaggio delle conoscenze e delle esperienze". Insomma, va bene la svolta "renziana", ma dovrebbe essere per gradi. E c'è chi lancia un'idea: "Perché non si introducono dei limiti d'età legati alla pensione in base alla quantità di posti nei consigli di amministrazione. Chiamiamole quote grigie". Si vedrà. Bisogna vedere quando cadrà la ghigliottina sulle teste dei pensionati. In Comune il direttore generale, Gian Marco Montanari, non ha ancora fatto una verifica delle posizioni ricoperte nelle società partecipate. Ma dovrà farla presto perché il capogruppo di Sel, Michele Curto, ha pronta una mozione che impegna Palazzo Civico a non nominare persone in quiescenza nelle partecipate. Mozione che dovrebbe avere i numeri per passare in Sala Rossa e rischia di rafforzare e anticipare gli effetti della riforma Madia a Palazzo Civico. Argomenti riforma pa torino repubblica picchioni madia 
SABATO 20 Cielo: al  mattino nubi sparse con qualche residuo temporale tra Tigullio e Spezzino e maggiori schiarite senza piogge altrove; nel pomeriggio estrema variabilità con qualche possibile precipitazione sui rilievi. Venti : al mattino moderati settentrionali su Centro e Ponente, deboli o moderati da Sud Est a Levante; dal pomeriggio generale attenuazione e rotazione a Sud ovunque. Mare : poco mosso. Temperature : minime stazionarie, massime in leggero aumento. [[ge:rep-locali:rep-genova:96198746]] DOMENICA 21 Cielo : al mattino nuvole basse maccaiose su Centro e Levante e soleggiato a Ponente; nel pomeriggio soleggiato ovunque con qualche nube sui rilievi. Venti : deboli o moderati meridionali. Mare : poco mosso. Temperature : in aumento, con valori superiori alle medie del periodo. LUNEDI' 22 Cielo : soleggiato, qualche nube pomeridiana a Levante e sull'Imperiese. Venti : deboli meridionali. Mare : poco mosso. Temperature : in ulteriore salita. Argomenti meteo liguria tempo liguria meteo genova associazione ligure di meteorologia 
