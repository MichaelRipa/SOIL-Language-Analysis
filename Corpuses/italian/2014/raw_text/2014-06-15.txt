PORTO ALEGRE - Didier Deschamps è soddisfatto della prova della Francia al suo esordio al Mondiale. "All'inizio è stata una partita difficile, contro un Honduras aggressivo - ha spiegato il tecnico transalpino ai microfoni di Sky Sport -. Noi abbiamo avuto da subito molte occasioni, colpendo due traverse e poi abbiamo continuato bene. Del resto ci eravamo preparati bene, anche se dovevamo dimostrarlo. Comunque un 3 a 0 ai Mondiali è un'ottima cosa, al termine della gara ho fatto i complimenti alla mia squadra". La prossima gara contro la Svizzera sarà già decisiva per il primo posto nel girone: "Se la nostra squadra vince e gli altri pareggiano è meglio. Noi dobbiamo puntare alla vittoria, anche se sappiamo che la Svizzera è testa di serie e quindi sarà una partita complicata". [[ge:rep-locali:repubblica:89060618]] BENZEMA: "BELLA VITTORIA DOPO UN INIZIO DIFFICILE" - Autore di due gol e mezzo (l'autorete del portiere), l'attaccante del Real Madrid Benzema è stato un protagonista assoluto della vittoria della Francia sull'Honduras. "E' stata una bella vittoria, venuta dopo un inizio difficile. Il rigore ci ha sbloccati, ci ha fatto venire fuori e abbiamo fatto vedere qualità, anche approfittando della loro espulsione. E' stato bellissimo segnare per la prima volta a un Mondiale". Argomenti nazionale francia didier deschamps karim benzema 
NATAL - "Posso assicurarvi però che ho il biglietto di ritorno prenotato per il giorno successivo alla finale..." Juergen Klinsmann non usa giri di parole e mostra il massimo ottimismo possibile in vista dell'esordio degli Stati Uniti contro il Ghana: "So che sarà difficile, che esistono altre squadre più attrezzate, ma possiamo iniziare il torneo con fiducia". Il ct degli amercani comunque nutre massimo rispetto per gli avversari: "Il Ghana è una buona squadra ma siamo in condizione di batterli. Dobbiamo essere concentrati, giocare come sappiamo e speriamo di poter vincere stavolta". Argomenti mondiali di calcio 2014 stati uniti - usa jurgen klinsmann 
PORTO ALEGRE - Va in tilt la tecnologia di Porto Alegre e Francia-Honduras si gioca senza inni nazionali. Ma il match sarà ricordato anche per un altro motrivo: per la prima volta infatti una rete viene convalidata grazie all'uso della tecnologia. Fino al fischio finale, però, quando i Bleues lasciano il campo, salutati dalla Marsigliese. Che l'Honduras perda una partita delle finali mundial non fa notizia o quasi; ma che la Francia debutti con una vittoria, questo sì.  Anche se la squadra di Deschamps, decisamente contratta per tutto il primo tempo, domini più in largo che in lungo l'avversario, destinato - ci perdonino Los Caltrachos - a essere la Cenerentola del torneo. Si parte e i Caltraci scacciano la tensione, provando subito ad attaccare, ma è un bluff e Deschamps non ci casca. Pochi minuti, ed ecco che la gara prende la piega che ci si aspettava.  La Francia attacca, l'Honduras si limita a chiudere gli spazi. Lloris fa lo spettatore aggiunto, al contrario il suo dirimpettaio Valladares, dopo un'uscita naif su cross di Debuchy, allontanato con le ginocchia, si produce in un intervento prodigioco quando Matuidi ha il tempo di controllare di petto, in area e di scaricare un tiro ravvicinato. Colpo di reni del 37enne capitano centroamericano e palla sulla traversa. Le scorie della infelice trasferta sudafricana, nei Bleues, si vedono eccome. Cattivi, troppo cattivi, da subito, i francesi. Ricci è un arbitro che poco da allo spettacolo. Poco brasiliano. Vede e provvede, però. [[ge:rep-locali:repubblica:89060618]] Quello che funziona poco tra i favoriti europei (fra l'altro a Porto Alegre non c'è neppure il problema meteo, fa fresco, diciotto gradi) è il centrocampo. Tanto talento, poca esperienza. Non c'è filtro tra la linea centrale e quella avanzata, Valbuena il piccolo Napoleone, prova a forzare il blocco fisico dell'Honduras, ma non c'è spazio. Un'altra traversa, poi, accentua il nervosismo. Su colpo di testa ravvicinato di Grietzmann su traversone mancino. Non si passa. Grietzmann cresce col passare dei minuti. E l'Honduras? Pensa a non subire. Palacio è il nucleo, gli elettroni Espinoza e Najar vengono spediti in pressing sui portatori di palla. Con poca fortuna. Non la prendono mai. Sono i muscolari difensori, davanti all'area, a chiudere gli spazi. Volano botte, Palacios (colpito tre volte) si "vendica" su Pogba. Scelta scellerata. Perché a pochi secondi dallo scadere del tempo regolamentare il duello si ripropone in area, e Wilson - il leader dell'Acca - da una pèoderosa spallata sulla schiena dello juventino. Ricci non si scompone. In un attimo il match sembra aver tracciato il suo destino. Rigore, che Benzema trasforma spiazzando Valladares, e cacciata per doppia ammonizione del leader centroamericano. Si riprende e... con le immagini della trasformazione del Costarica contro l'Uruguay, ci si aspetta che l'Honduras reagisca. Ma Benzema fa partire un sinistro in corsa, dopo due minuti, che ha il sapore del ko. In realtà l'attaccante di piatto centra il palo lontano, la palla attraversa tutto lo specchio della porta e Valladares, proprio il più esperto, si porta il pallone in rete. Due a zero.  L'arbitro convalida la rete e poi chiede l'aiuto della tecnologia, che conferma che la palla ha varcato la linea di porta. E' la prima volta in assoluto che la tecnologia viene utilizzata per convalidare un gol. [[ge:rep-locali:repubblica:89061615]] E' la vita... La vita in realtà la trovi a prezzo stracciato sulle bancarelle di Tegucigalpa. La Francia è andata a stuzzicare per tutto il primo tempo chi sa bene cosa sia la violenza. Occhio per occhio, stinco per stinco, l'Honduras ora affonda ogni tackle con ruvidezza unica. Deschamps vede bene di preservare i gioielli di centrocampo, fuori Pogba (che non sai mai come possa reagire) e Cabaye, dentro Sissoko e Mavuba. Che tanto ci pensano gli esterni a fare la differenza. Evra e Matuidi da un lato e Debuchy sulla parte destra dominano la scena ed è dalle loro incursioni che fioccano le occasioni. Benzema ha ancora un colpo in canna, forse per via del gol che la Fifa gli toglie. E allora eccolo da posizione decentrata, scaricare un missile terra aria che piega le mani al buon Valladares. Come a dire... vallo a dare a un errore del portiere anche questo! Il monologo continua, ma finisce così. FRANCIA: Lloris 6, Debuchy 7, Varane 6, Sakho 6, Evra 6,5 - Pogba 6 (56' Sissoko 6) , Cabaye 6 (65' Mavuba 6), Matuidi 7 - Valbuena 6,5 (77' Giroud 6), Benzema 7, Grietzmann 6,5. All. Deschamps. HONDURAS : Valladares 6,5 - Beckeles 6, Bernardez 6,5 (46' Chavez 5,5), Figueroa 6,5, Izaguirre 5,5 - Najar 5,5 (58' Claros 5,5), Wilson Palacios 5, Garrido 5,5, Espinoza 5 - Acostly 5, Bengston 5 (46' B. Garcia 5,5). All. Suarez ARBITRO : Ricci 6,5 (Bra) RETI : 44' (rig.) e 72' Benzema; 47' Valladares (autogol). NOTE : recupero: 3' e 3'. Ammoniti: Pogba, Evra, Cabaye; W. Palacios, Garrido. Espulso per doppia ammonizione W. Palacios. Argomenti nazionale francia nazionale honduras mondiali di calcio 2014 
None Leggi i commenti I commenti dei lettori 
None Leggi i commenti I commenti dei lettori 
RIO DE JANEIRO - Che città rischia di trovare l'Italia tra dieci giorni? Una città dove la via principale è un unico, immenso cratere. La via centrale della città delle dune, famosa per le spiagge di sabbia bianca e onde altissime che la fanno conoscere al mondo come patria dei surfisti, è un cratere e il paesaggio è uno spettacolo di desolazione e rovina. E' la città dove lunedì si giocherà o dovrebbe giocare Stati Uniti-Ghana e il 24 giugno, è in programma il match dell'Italia contro l'Uruguay, ultima sfida del girone. Ci sono voragini nelle strade, pali della luce abbattuti, baracche crollate,  famiglie intere portate altrove, lontano dalla pioggia incessante che ha messo in ginocchio Natal. La pioggia, a tratti anche violenta, che è caduta negli ultimi due giorni e non accenna a smettere, sta provocando danni immensi alla gente e rischia di compromettere anche il programma mondiale. Il sindaco Eduardo Carlos ha chiesto lo stato d'emergenza. Il procuratore della contea ha l'autorizzazione ad attivare tutti gli strumenti che si esercitano in uno stato di calamità per risolvere i problemi delle famiglie allontanate dalle proprie case per pericolo di crolli e per le aeree più colpite. La zona intorno all'Arena Das Dunas è allagata e alcune delle strade che portano allo stadio sono chiuse. Il match tra gli Stati Uniti e il Ghana è già in discussione. La squadra americana è ora ospite in un lussuoso hotel in centro città, ma è stata costretta ad annullare gli allenamenti, anche quelli dei prossimi giorni. [[ge:rep-locali:repubblica:89055395]] La Fifa ha per ora solo cancellato gli eventi in programma al Fan festival per i tifosi. Le previsioni sono allarmanti e raccontano di almeno altri due giorni di pioggia violenta. Non ci sono vittime, ma i danni sono già incalcolabili: i vigili del fuoco sono stati costretti a tagliare l'elettricità in molte zone per pericolo di incendi. I vigili del fuoco chiedono di non usare automobili, almeno nella zona est della città, per evitare di restare sorpresi da crolli e frane. Ed è qui, a Natal, in quella che era la patria dei surfisti e la città delle dune di sabbia e delle spiagge bianche, che si potrebbe decidere il girone e la qualificazione mondiale dell'Italia. Argomenti mondiali di calcio 2014 
Il titolare di una ditta di floricoltura di Moncalieri, nel Torinese, è morto annegato dopo essere caduto in una vasca per l'irrigazione all'interno della sua azienda. L'uomo, 64 anni, ha tentato disperatamente di arrampicarsi sulle pareti in plastica della vasca, ma non ce l'ha fatta. Sull'accaduto indagano gli ispettori dello Spresal dell'Asl To5. Sul posto sono intervenuti anche i carabinieri che assieme allo Spresal dovranno stabilire se tutte le norme di sicurezza siano state rispettate. Argomenti torino repubblica moncalieri morto annegato 
ROMA - Dopo il ko al tie break quarantotto ore fa, seconda sconfitta di fila in Polonia per l'Italia che questa volta crolla 3-1 (25-22, 25-23, 23-25, 25-15) al termine del quarto weekend della World league. La giovane squadra azzurra proposta dal ct Mauro Berruto, rispetto alla gara precedente, compie un passo indietro e incassa la prima debacle netta. Di fronte a una formazione di casa, spinta da tredicimila spettatori nell'Atlas Arena di Lodz, in evidente crescita ora terza nel girone, il sestetto azzurro è troppo discontinuo e alterna cose buone ad altre da rivedere, dalla ricezione, alla difesa fino al muro (quattordici block vincenti della Polonia contro appena cinque dell'Italia). Una gara caratterizzata da molte incertezze e sbavature, con Buti e compagni che sbagliano molto, soprattutto al servizio, permettendo così agli uomini di Antiga di usufruire di un consistente numero di errori che finiscono per condizionare l'esito della partita. In attacco la parte del leone spetta a Vettori con 21 punti (quattro ace, dei cinque complessivi della squadra e un muro). Per il resto Randazzo, il più giovane della spedizione con i suoi vent'anni, non ripete la partita precedente, sostituito da Maruotti autore di nove punti, stesso bottino per il centrale Buti che mette nel carniere personale due muri. Polonia bene in attacco e al cambiopalla con Mika (21 punti) che conferma le buone cose fatte vedere nelle altre uscite. Mentre Klos con sei muri vincenti, undici punti totali, è il miglior interprete del fondamentale. Da ricordare le cento panchine azzurre (68 vittorie e 32 sconfitte) del ct Mauro Berruto, purtroppo bagnata da una sconfitta. Comunque per l'allenatore rimane un traguardo importante per il tecnico torinese, dal debutto a Lione a fine maggio 2011 (sempre nella World league) a oggi un percorso faticoso di ricostruzione della squadra e con qualche medaglia importante al collo: bronzo ai giochi olimpici di Londra, due volte vicecampione d'Europa (argento) e ancora altri due bronzi nella World league e nella Grand champions cup a Tokyo. Finora una scommessa vinta, ma con in testa sempre il cosiddetto Progetto Rio 2016, partito al termine dell'Olimpiade di Londra nel 2012, e quella medaglia d'oro che renderebbe il palmares ancora più prezioso. Parte male l'Italia, viceversa la Polonia gioca una buona pallavolo. I giovani azzurri sono costretti a inseguire. Il solco viene scavato soprattutto per una cattiva ricezione, che non permette al regista Baranowicz di poter costruire un attacco fluido. Berruto mette subito mano alla panchina e manda sotto rete Maruotti per Randazzo. Finalmente la formazione italiana si sveglia ed entra in partita, ma i padroni di casa non rallentano. L'Italia presenta, poi, una nuova diagonale formata da Corvetta a palleggiare e Sabbi nel ruolo di opposto. La Polonia gestisce il vantaggio accumulato e porta a casa il primo parziale. Inizio equilibrato nel secondo set, sicuramente un'Italia diversa rispetto all'avvio del periodo precedente. Un turno al servizio di Vettori lancia gli azzurri che sfruttano bene le difficoltà della Polonia. Però Buti e compagni non riescono a gestire il break accumulato. Il finale si gioca punto a punto con la Polonia che mantiene un ottimo livello di gioco in attacco, nonostante l'Italia riesce a sporcare qualche pallone a muro, e sbaglia davvero poco. due errori in sequenza di Buti e Vettori consentono agli uomini di Antiga di accumulare un minimo bottino. Doppio vantaggio dei padroni di casa. I padroni di casa spinti dallo slancio del set precedente anche nel quarto partono bene e guadagnano un break di vantaggio. Finalmente arriva la reazione azzurra: i ragazzi di Berruto prima recuperano e poi passano a condurre. La Polonia, però, non si distrae. Si vede una partita di alto livello e combattuta con una situazione di equilibrio. Nella fase finale del set l'Italia mostra una grande voglia di restare aggrappata al match e, nel punto a punto, riesce a spuntarla. Quarto set dominato dalla Polonia che scappa via e scava il solco decisivo in vista del rush finale. I padroni di casa acquistano sicurezza, mentre l'Italia fatica e commette davvero troppi errori. La Polonia ha in mano la partita e chiude in fretta senza permettere agli azzurri di svegliarsi. Lunedì la comitiva azzurra si trasferirà a Varsavia, dove prenderà un volo diretto per Fiumicino. L'arrivo è previsto nel pomeriggio. In serata poi altro volo per Teheran dove il prossimo week end si disputerà la doppia sfida con i padroni di casa. In vista del doppio impegno in Iran il Ct Berruto concederà un po' di riposo al centrale Simone Buti che verrà sostituito dall'esordiente Simone Anzani. Per il resto non ci sono novità con i palleggiatori Baranowicz e Corvetta, i centrali Piano, Beretta e, appunto, Anzani, gli schiacciatori-opposti Randazzo, Vettori, Lanza, Maruotti, Sabbi, i liberi Giovi e Colaci. Nell'altro match del raggruppamento il Brasile torna al successo in circa due ore di gioco. I verdeoro faticano ma al tie break riescono a battere l'Iran 2-3 (19-25, 17-25, 25-23, 25-23, 10-15). La squadra allenata dal ct Bernardinho, dopo un'ottima partenza, rallentano. I padroni di casa crescono e riescono a rimontare senza però completare l'opera. Infatti al tie break il Brasile riveste i panni di sestetto vincente e spazza via gli avversari. Wallace e Lucarelli i trascinatori con 21 punti a testa, in evidenza pure Lucas con 15 punti. Mahmoudi, 25 punti (quattro muri e un ace), è il top scorer iraniano e del match. Pool A Venerdì: Polonia-Italia 3-2, Iran-Brasile 3-2. Domenica: Polonia-Italia 3-1, Iran-Brasile 2-3. Classifica: Italia 19, Brasile, Polonia 8, Iran 7. Argomenti volley world league 2014 volley italvolley Leggi i commenti I commenti dei lettori 
