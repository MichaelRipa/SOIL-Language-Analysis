None Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
MILANO – “Non è stata una rivincita”. Massimiliano Allegri preferisce tenere il profilo basso dopo la bella vittoria della Juve al Meazza . E non dimentica che un pezzetto di cuore lo ha lasciato a Milano. “Tre anni e mezzo in rossonero con la conquista di uno scudetto e una Supercoppa non si dimenticano. Ma ora lavoro per la Juve e cerco di far vincere i bianconeri”. GUARDA LA SINTESI DI MILAN-JUVENTUS UNA BUONA GESTIONE DI GARA – Il tecnico toscano è contento della prestazione dei suoi. “Abbiamo avuto una buona gestione della palla, creato varie occasioni e rischiato in due contropiede. Potevamo fare meglio ma stiamo facendo un percorso e per oggi va bene cosi’”. Dalla panchina ha spesso ripreso Pogba… “Con lui mi arrabbio spesso perché ha grandissime potenzialità, tante inespresse e non può che migliorare ulteriormente. Ha uno stratopotere fisico e tecnico che può far fare un salto di qualità alla squadra”. [[ge:rep-locali:repubblica:96302788]] TEVEZ: MI PIACE PARTIRE DA DIETRO – Carlitos Tevez si gode un’altra serata da protagonista: “Ci aspettavamo una partita così difficile perché loro venivano da due vittorie, però noi siamo stati bravi a rimanere sempre tranquilli in attesa del momento giusto”. Tevez ha giocato più da trequartista che da punta e anche il suo goal è arrivato grazie ad inserimento da dietro… “Mi piace giocare cosi’”, rivela l’argentino. “Sapevo che oggi sarebbe stato difficile perché De Jong mi aspettava, ma il gol è venuto lo stesso. Sono felice. Dedico la rete a mio figlio”. [[ge:rep-locali:repubblica:96281861]] Argomenti juventus fc massimiliano allegri carlos tevez Leggi i commenti I commenti dei lettori 
MILANO – “E’ una sconfitta che ci farà crescere”. Pippo Inzaghi non se la prende troppo per il ko con la Juve , il primo in campionato del suo Milan: “Ho fatto i complimenti ai ragazzi, per oltre un’ora sono stati all’altezza di una squadra straordinaria come la Juve che l’anno scorso ci ha dato 50 punti. Sullo 0-0 abbiamo anche sfiorato il vantaggio con quel colpo di testa di Honda che poteva andare dentro. E poi abbiamo avuto anche una buona reazione dopo il loro gol. Questa serata deve darci la convinzione che, crescendo domenica dopo domenica, potremo avvicinarci a squadre come la Juve e la Roma, che ora sono avanti”. GUARDA LA SINTESI DI MILAN-JUVENTUS PENSAVO DI SOFFRIRE DI PIU’ – Inzaghi ammette i meriti degli avversari (“la giocata del gol è stata fatta da due grandi campioni”), ma dice anche che “conoscendo la forza della Juve, pensavo di soffrire di più. Quando siamo ripartiti qualcosa abbiamo combinato, e Menez ha fatto una partita incredibile anche se ieri aveva dei dolori: gli abbiamo chiesto tanto e lui lo ha dato. Dispiace per il risultato ma dobbiamo ripartire sapendo che dobbiamo e possiamo crescere tanto. Io devo essere realista: non posso vendere fumo alla gente. So da dove siamo partiti, anche se io sono ambizioso e me la voglio giocare con tutti. Se oggi avessimo vinto sarebbe stato un miracolo. L’obiettivo invece è di poter tornare a giocarcela alla pari con le grandi”. [[ge:rep-locali:repubblica:96302786]] ZAPATA: SIAMO STATI TROPPO BASSI – Christian Zapata, invece, è indirettamente critico nei confronti di tecnico e compagni: “Sono triste per come è andata la partita. Potevamo fare di più, ma siamo stati troppo bassi e loro ci hanno schiacciato per tutta la partita. Se fai così una squadra come la Juve alla fine ti segna. Non siamo riusciti a ripartire e Tevez ha fatto un gran gol”. [[ge:rep-locali:repubblica:96281861]] Argomenti milan ac filippo inzaghi Leggi i commenti I commenti dei lettori 
None Leggi i commenti I commenti dei lettori 
Ha segnato contro l'Udinese, ha schiantato il Malmoe, ha battuto anche il Milan. Non c'è dubbio che il protagonista di San Siro sia stato ancora una volta Tevez. Uno che, malgrado una carriera di grandi successi e di personali soddisfazioni, non ha perso la voglia di vincere. Anzi. E' lui, sempre lui, il simbolo della Juve affamata, che almeno per il momento ha spazzato i dubbi sulla sua voglia di arrivare al risultato. Ci sarà tempo per vedere come andrà senza Conte, ma di sicuro la Juve c'è sempre, con la determinazione, l'energia, dei suoi campioni. Che attraversano le generazioni, a dimostrazione che nel calcio, come in tutti gli altri settori, non esista, non debba esistere, la contrapposizione tra giovani e meno giovani. Ma contano solo le qualità, conta solo essere bravi, non essere giovani o esperti. E la conferma è arrivata nel gol che ha permesso alla Juve di sbancare San Siro. Tevez è scivolato, ma ha difeso il pallone come fosse un ragazzo alle prime armi, costretto a dimostrare di essere bravo su ogni pallone. Già, quel pallone è finito tra i piedi di Pogba, che l'ha giocato con la calma, la classe, l'esperienza e la freddezza di un fuoriclasse con quindici anni di calcio alle spalle. Il francese l'ha toccato, quel pallone, una, due volte, per poi metterlo nell'unico spazio a disposizione, con il contagiri, per piazzarlo lì, dove arrivava quel 'ragazzo' di Tevez, che dopo essere scivolato, si è immediatamente rialzato ed è scattato su quel pallone, per metterlo in rete con la rabbia di un ventenne a caccia di affermazione. Insomma, la Juve è sempre la Juve, con i suoi campioni e con una rosa che si è migliorata. Perché, non dimentichiamolo, anche stavolta non c'era Barzagli, non c'era Pirlo, in pratica non c'era Vidal, perché gente come Evra e Morata - vedete? un altro espertissimo e un altro giovane - si è sistemata in panchina. Insomma, il messaggio della Juve è stato chiarissimo. Ora tocca agli altri rispondere. Argomenti tackle juventus fc carlos tevez 
"Una lista di persone di qualità, rappresentanti del territorio, in cui si affiancano persone con competenza e giovani e anche personalità al di fuori del Partito". Così il segretario provinciale del Pd Alessandro Cardinali, in una nota, presenta la lista unitaria del Pd alle prossime elezioni della Provincia di Parma, con candidato presidente Filippo Frittelli, Sindaco di Salsomaggiore. CARDINALI: "SODDISFATTI DI QUESTA LISTA" - "Quella che presentiamo  -  ha detto Cardinali  -  è una lista che viene dopo una ampia discussione all'interno del Partito e anche dopo la discussione sulla possibilità di una lista istituzionale. Poi, non per scelta solo nostra, si è presa un'altra strada e noi abbiamo deciso di costruire una lista importante e interessante. Un insieme di persone di qualità raccolte sia espressione del partito sia da fuori". Qualunque sia il risultato delle elezioni, il segretario provinciale è convinto che questo tipo di ente "deve essere gestito insieme, anche perché mancano ancora alcune indicazioni su cosa saranno esattamente quali compiti ci saranno da gestire. Di certo, dovremo prenderci responsabilità importanti in servizi come scuola, viabilità, ambiente e tanto altro". FRITTELLI: "TANTA VOGLIA DI FARE BENE" - Soddisfazione anche per il candidato presidente Filippo Frittelli. "La mia candidatura  -  dice - è nata da una discussione tra di noi, molto franca e trasparente allargata a tutti i territori. Ed è proprio la condivisione che sarà necessaria anche nel nuovo ente, che certamente sarà qualcosa di diverso da quello che è oggi". Fondamentale, anche per Frittelli, che si sia scelto di rappresentare tutti i territori della provincia di Parma. "Sono certo  -  sottolinea - che ci sarà di aiuto essere insieme nel nuovo ente per portare le opinioni di tutti i territori e avere una lista che li rappresenta tutti è fondamentale per portare avanti i bisogni delle varie realtà, da quelle più svantaggiate sino a quelle più ricche". Il discorso avviato con le altre compagini politiche che saranno presenti nell'ente provinciale non è certo chiuso. "La lista  -  dice ancora Frittelli - si chiama Partito Democratico, però come già detto, lo spirito è di assoluta apertura. Avremo a che fare con una assemblea dei sindaci e sarà fondamentale una apertura per discutere con tutti". Parlando poi degli obiettivi il candidato presidente ha subito voluto sottolineare il tema fondamentale: i fondi a disposizione del nuovo ente. "Il punto vero  -  ha sottolineato - è la carenza di risorse: la Provincia ha avuto un taglio di 3,8 milioni nell'ultimo anno e questo è un problema grave. Buoni intenti e tanta voglia non bastano se non ci sono soldi da spendere. Quindi dobbiamo capire con la Regione che cosa si può fare o meno". LE OPINIONI DEI CANDIDATI CONSIGLIERI -  Soddisfazione anche da parte dei candidati consiglieri. "Il dato politico importante  -  ha detto Andrea Censi, sindaco di Zibello  -  è che siamo stati in grado di sintesi per la gente e prendersi delle responsabilità alte e gravose. Questa è la squadra migliore e più competente per portare avanti quello che vogliamo fare nella provincia". Il sindaco di Collecchio, Paolo Bianchi, ha invece voluto sottolineare che "quello delle provincie è un sistema nuovo: ma siamo in grado di assumerci questa responsabilità, siamo in grado di gestire questo cambiamento e fare il meglio per tutto il territorio". La città è rappresentata dal consigliere comunale, Maurizio Vescovi. "Sarà una bellissima occasione di confronto tra noi  -  ha detto - e il dialogo con gli altri componenti è sempre aperto: ma è importante che ognuno di noi sappia perseguire i nostri obiettivi". Sottolinea l'importanza del ruolo della futura Provincia Claudio Moretti, sindaco di Monchio: "In questo contesto abbiamo una duplice valenza: sia politica che amministrativa. Politica perché dovremo essere in grado di fare sintesi, amministrativa perché porteremo le problematiche del territorio direttamente nell'ente provinciale". La conclusioni le tira Stefano Cantoni, consigliere comunale di Medesano e uno dei tre non iscritti al Pd presenti in lista. "Io  -  dice  -  mi sento a casa mia in questa lista. Sono convinto che la soluzione di dare rappresentanza ai territori sia fondamentale e credo che con le persone inserite nell'elenco si sia riusciti a mettere in campo una visione ampia. Certo, sappiamo che ci sarà da lavorare molto per la Provincia ma è una sfida importante non solo per i singoli territori ma anche per la comunità nel suo insieme". LA COMPOSIZIONE DELLA LISTA - La lista è composta da: Paolo Bianchi (Sindaco di Collecchio), Michela Canova (Sindaco di Colorno), Gianpaolo Cantoni (Consigliere comunale di Medesano), Andrea Censi (Sindaco di Zibello), Andrea Massari (Sindaco di Fidenza), Claudio Moretti (Sindaco di  Monchio), Marco Porcari (Consigliere comunale di Fornovo di Taro), Gianpaolo Serpagli (Consigliere Comunale di Bedonia), Maurizio Vescovi (Consigliere comunale di Parma). Argomenti provinciali primarie pd parma 
L'inceneritore di Ugozzolo non potrà smaltire rifiuti provenienti da territori diversi dalla provincia di Parma. Lo ha stabilito il Tar di Parma, che con un'ordinanza emessa venerdì ha rigettato in via cautelare il ricorso di Iren contro la diffida emessa dalla Provincia lo scorso 30 aprile. L'ente di piazzale della Pace vietava alla multiutility di "proseguire la gestione dell'impianto e del trattamento rifiuti in modo difforme da quanto autorizzato" ingiungendo anche di trasmettere una "relazione dettagliata sulla gestione dei rifiuti in ingresso al PAIP". Questo perché nei giorni precedenti vi erano state denunce di conferimenti di rifiuti provenienti da altre province, ma prima smistati al Cornocchio. Iren aveva chiesto la sospensiva della diffida. Il Comune è entrato nel procedimento opponendosi formalmente al ricorso. L'autorizzazione del Paip, approvata dalla Provincia nel 2008, recita: "Non potranno essere conferiti al PAIP rifiuti che abbiano avuto origine in province diverse da quella di Parma senza l'autorizzazione dell'Autorità Competente Provincia di Parma" e "al PAIP potranno essere conferiti rifiuti prodotti esclusivamente nel territorio provinciale di Parma, salvo espressa autorizzazione dell'autorità Competente". Il Tar ha preso atto che l'ingiunzione non è difforme a quanto disposto dall'autorità. Ha quindi rigettato la sospensiva del documento, condannando Iren a pagare mille euro di spese legali. Folli: ora rispettare la decisione del Tar - "Ci opporremo in tutte le sedi per far sì che non venga applicato lo scellerato articolo 35 del decreto Sblocca Italia voluto dal governo Renzi che di fatto rende libera la circolazione dei rifiuti verso gli impianti che sono sovradimensionati come lo è attualmente e lo sarà sempre più in futuro quello di Parma" commenta l'assessore comunale all'Ambiente Gabriele Folli. La responsabilizzazione dei territori è un principio fondamentale per far sì che ogni amministrazione locale si impegni a raggiungere quei livelli minimi di raccolta differenziata che ci impone l'Europa e che Parma ha recentemente raggiunto. Tutto questo verrebbe meno se vi fosse una libera circolazione che andrebbe a favore solo dei gestori di questi impianti. L'impianto di Ugozzolo è stato "venduto" ai cittadini di Parma come necessario e utile solo per il territorio. Ora questo continuo cambiare le carte in tavola, peraltro dallo stesso partito che ha governato Provincia, Regione e stato non fa che confermare le posizioni ambigue del PD rispetto al tema dei rifiuti. L'impianto di Parma è autorizzato solo per la Provincia e la recente sentenza del TAR in cui anche il Comune si è costituito in giudizio, deve essere rispettata indipendentemente dalle decisioni del Governo. Argomenti paip rifiuti parma folli iren provincia 
