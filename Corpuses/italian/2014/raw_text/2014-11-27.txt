TORINO - "Oggi abbiamo fatto una grande partita contro una squadra fortissima, ci ha fermati solo il portiere che ha fatto tre, quattro parate straordinarie e bisogna fargli i complimenti. Non lo conoscevo, ha fatto parate importantissime come quella su Martinez e Larrondo". E’ il commento del tecnico del Torino, Giampiero Ventura, dopo lo 0-0 contro il Bruges , merito soprattutto del portiere dei belgi, Matthew Ryan. [[ge:rep-locali:repubblica:101594036]] “GRANDE PARTITA, SERVE PAZIENZA” - "Abbiamo fatto una grande partita - ha spiegato ancora Ventura ai microfoni di Mediaset - contro un Bruges secondo in Belgio e primo nel girone, non abbiamo concesso nulla se non un tiro e tante occasioni da gol per noi. Complimenti alla mia squadra perché poi quando le cose non vanno bene serve pazienza che prima poi si cambia". Chiaro riferimento alle tre sconfitte consecutive da cui veniva il Toro prima del pari di stasera: "Abbiamo giocato una partita importante contro una squadra che sta facendo benissimo – ha sottolineato Ventura - e lo abbiamo fatto giocando a calcio. In campionato abbiamo una classifica deficitaria ma abbiamo sul groppone tre rigori sbagliati che avrebbero cambiato la nostra posizione in meglio. Come sempre, quando non fai risultato subentra una serenità inferiore e quando non c'è serenità diventa difficile osare la giocata. Però la partita di stasera mi ha rinfrancato". “CON LA JUVE CON LA CONVINZIONE DI FARE GOL” - Una serenità ritrovata che dovrà servire al Torino già domenica, quando il Toro si troverà al cospetto della Juventus in un derby fondamentale: "Agnelli ha detto che non segniamo e non vinciamo il derby da tanti anni? Ha fatto bene a ricordarlo – ha risposto Ventura, evitando la polemica con il patron bianconero - non ci pensavo, ma vediamo di sfatarlo domenica. Sarà difficile, parliamo della squadra più forte del campionato e non voglio usare frasi fatte. Ci prepareremo, serve la stessa convinzione di voler vincere e fare gol, al di la del risultato di stasera che secondo me è fasullo". Argomenti torino fc europa league gian piero ventura Leggi i commenti I commenti dei lettori 
MILANO - Ancora una volta ha salvato l'Inter contro il Dnipro , parando l'ennesimo rigore (questa volta a Konoplyanka sullo 0-1), ma Samir Handanovic non riesce a godersi il successo e la qualificazione ai sedicesimi di Europa League: ''E' stata una vittoria molto sofferta. Abbiamo giocato male, abbiamo sbagliato l'approccio, poi abbiamo mostrato lo spirito giusto e abbiamo vinto. Non penso dipenda dal modulo o dalla tattica, e' un fatto psicologico''. [[ge:rep-locali:repubblica:101594195]] NO COMMENT SUL RINNOVO - Quello a Konoplyanka è il sesto rigore parato consecutivo, ma Handanovic non si esalta: ''Parare e' il mio lavoro, ci sono parate di una certa difficolta' e anche 'cazzate' che si fanno - dice ai microfoni di Premium Calcio -. Io cerco di fare meglio possibile. Il rinnovo? Non lo so, ne parlera' il mio procuratore''. JUAN JESUS: ''VITTORIA PER MANCINI'' - A proposito di Mancini, oggi il tecnico nerazzurro festeggia 50 anni. A causa della squalifica, ha seguito la partita dalla tribuna. Juan Jesus gli dedica la vittoria: ''Abbiamo festeggiato negli spogliatoi perche' Mancini merita il meglio. Oggi abbiamo vinto e gli abbiamo fatto questo regalo''. Sempre a proposito del neo tecnico: ''Ha vinto tanto, ci ha portato tranquillita' ed esperienza''. Ora c'è la Roma: ''Sta giocando un gran campionato e dobbiamo essere concentrati al mille per cento, loro sono fortissimi in casa e dobbiamo stare attenti". Argomenti inter europa league samir handanovic Leggi i commenti I commenti dei lettori 
VERONA - Sfuma il sogno mondiale delle azzurre. Illusa dall'1-1 ottenuto sabato scorso a L'Aja , l'Italia perde 1-2 a Verona il ritorno dello spareggio con l'Olanda e manca l'occasione di approdare a Canada 2015, 16 anni dopo l'ultima partecipazione alla fase finale della rassegna iridata. La grande protagonista della serata è stata Vivianne Miedema che, dopo il gol del pari dell'andata, si è rivelata l'arma in più della formazione tulipana, realizzando una doppietta decisiva. MIEDEMA, DOPPIETTA DECISIVA - La gara si mette subito in salita al Bentegodi:  all'8', cross basso di Van de Donk dalla destra e Miedema, come un falco, non perdona. L'Italia soffre, fatica a reagire e nel finale di tempo viene di nuovo punita dall'attaccante del Bayern che, su un passaggio filtrante di Martens, approfitta di un buco di D'Adda, dribbla Giuliani e sigla il gol che di fatto chiude il discorso qualificazione. AUTOGOL DI VAN DER GRAGT, L'ITALIA S'ILLUDE - L'Italia, pero', scende in campo nella ripresa pronta a dare battaglia fino alla fine e al 53' accorciale distanze grazie a un regalo di Van der Gragt, che devia nella propria porta il cross dalla destra di Gama. La rete galvanizza le ragazze di Cabrini, che accelerano e sfiorano anche il pari ma il risultato non cambia piu'. Per l'Olanda si tratta della prima storica qualificazione ad un mondiale. CABRINI: L'OLANDA E' STATA SUPERIORE - Il ct azzurro, Antonio Cabrini, alla fine ha pochi rimpianti: "Cuore e voglia non sono bastati- Abbiamo affrontato una squadra ben organizzata, che gioca bene a calcio, abbiamo fatto il possibile ma visto l'andamento della gara, bisogna dare atto all'Olanda che e' stata superiore. Le ragazze hanno lottato fino in fondo e per il movimento che c'e' in Italia abbiamo fatto comunque un piccolo miracolo, che pero' ora dobbiamo portare avanti. Il progetto del calcio femminile deve continuare se vogliamo arrivare a certi livelli che, come abbiamo visto, sono altissimi". Argomenti calcio femminile nazionale femminile antonio cabrini Leggi i commenti I commenti dei lettori 
Se hai difficoltà a visualizzare il contenuto nel box qui sotto, clicca su questo link per scaricare la versione pdf del documento completo 
MILANO - L'Inter soffre, ma batte il Dnipro 2-1 e conquista il matematico accesso ai sedicesimi di Europa League con il primo posto nel girone. Partita bella ed emozionante, che si mette male dopo il vantaggio degli ucraini con l'esperto Rotan. La situazione può peggiorare se non ci fosse un grande Handanovic, che para un rigore alla stella Konoplyanka. La prodezza del portiere dà la scossa ai nerazzurri che trovano il pareggio con Kuzmanovic. Nella ripresa, Ranocchia si fa espellere (doppio giallo) dopo appena 30 secondi, ma Osvaldo trova un gran gol che regala così la prima vittoria a Mancini (squalificato, in panchina Nuciari e Salsano) e il passaggio del turno ai nerazzurri. [[ge:rep-locali:repubblica:101594195]] POCO TURNOVER - Probabilmente per abituare la difesa ai nuovi schemi, Mancini non cambia il reparto difensivo rispetto al derby. Riposano, invece, Kovacic e Palacio, al loro posto giocano Hernanes e Osvaldo. Nel Dnipro osservato speciale Konoplyanka, autore di una grande partita all'andata e seguito con attenzione dagli uomini mercato dell'Inter (e non solo). Partono male i nerazzurri, che sbagliano una serie infinita di passaggi: su una di queste, il Dnipro passa. Kalinic lavora un ottimo pallone per Konoplyanka, sinistro non irresistibile ma Handanovic respinge cosi' cosi' servendo un assist involontario per Rotan che porta in vantaggio i suoi. STREPITOSO HANDANOVIC - Ma il portiere nerazzurro ha subito l'occasione per riscattarsi. Fallo di Guarin su Cheberyachko e Handanovic para il rigore di Konoplyanka, tenendo in gioco la formazione nerazzurra. E' la scossa. Sugli sviluppi di una punizione la palla finisce a Kuzmanovic che col piattone fa secco Boyko e rimette il match in parita', mentre Nagatomo prima di uscire per un infortunio alla spalla (dentro Campagnaro) sfiora il 2-1. INGENUO RANOCCHIA, CI PENSA OSVALDO - Al rientro subito un nuovo schiaffo per l'Inter: dopo 25 secondi Ranocchia viene espulso per doppia ammonizione (fallaccio su Rotan) ma clamorosamente, in contropiede, i nerazzurri trovano il sorpasso. Coast to coast di Dodò, assist a Hernanes, filtrante per Osvaldo che non sbaglia. L'Inter poi soffre l'inferiorità numerica e sale allora in cattedra ancora Handanovic. Il portiere nerazzurro e' strepitoso su Kalinic e poi Juan Jesus salva sulla linea sul secondo tentativo del croato. Entrano Andreolli e l'uomo derby Obi al posto di un acciaccato Hernanes, mentre con gli ingressi di Matheus, Bruno Gama e Seleznyov il Dnipro si gioca tutte le carte d'attacco e con Konoplyanka sfiora il 2-2. Handanovic, pero', e' ancora una volta insuperabile. L'arbitro fischia la fine e l'Inter può festeggiare il primo posto e la matematica qualificazione con un turno di anticipo. INTER PRIMA, DNIPRO ANCORA VIVO - Come detto, l'Inter è matematicamente prima nel girone F e nell'ultimo turno la trasferta ad Agdam contro il Qarabaq sarà una semplice gita. Gli ucraini si possono consolare, sapendo di essere ancora in corsa per il passaggio del turno dopo l'1-1 tra Saint-Etienne e Qarabaq. Bisognerà però assolutamente battere la formazione francese nell'ultimo turno casalingo in Ucraina, sperando poi che gli azeri non superino i ragazzi di Mancini. La classifica del girone F: Inter 11, Saint-Etienne e Qarabaq 5 e Dnipro 4. INTER-DNIPRO 2-1 (1-1) INTER (4-3-3) - Handanovic 7.5; Nagatomo 6 (37'pt Campagnaro 6), Ranocchia 4,5, Juan Jesus 5,5, Dodo' 6; Guarin 5,5, Medel 6, Kuzmanovic 6.5; Hernanes 6 (16'st Obi 6); Osvaldo 7.5, Icardi 5.5 (10'st Andreolli 6) In panchina: Carrizo, Krhin, Palacio, Bonazzoli. Allenatore: Mancini (squalificato, in panchina Nuciari). DNIPRO (4-2-3-1) - Boyko 6; Fedetskiy 6 (25'st Matheus 5.5), Douglas 6.5, Mazuch 5.5 (37'st Seleznyov sv), Vlad 6; Kravchenko 5,5 (28'st Bruno Gama 6), Cheberyachko 6.5; Luchkevych 6,5, Rotan 6.5, Konoplyanka 6; Kalinic 6.5 In panchina: Lastuvka, Leo Matos, Shakhov, Politylo Allenatore: Markevych. ARBITRO Madden (Scozia) RETI Rotan al 15', Kuzmanovic al 30' e Osvaldo al 50' ESPULSO Ranocchia al 46' per doppia ammonizione AMMONITI Hernanes e Guarin ANGOLI 3-3 RECUPERO 1' E 4' Argomenti inter europa league Leggi i commenti I commenti dei lettori 
TORINO – A tre giorni dal derby con la Juventus, contro il Bruges il Torino dà importanti segnali di vitalità dopo gli ultimi tentennamenti in campionato. La matematica qualificazione alla seconda fase di Europa League non è arrivata, ma solo per merito del portiere degli ospiti Matthew Ryan che ha parato qualsiasi cosa inchiodando il risultato finale sullo 0-0. La classifica del girone B ora vede il Bruges a 9 punti, il Torino a 8, l'Helsinki (che ha sconfitto il Copenaghen 2-1) a 6 e il Copenaghen ormai fuori dai giochi con 4 punti. Ai granata basterà un pari a Copenaghen per qualificarsi o addirittura una sconfitta se il Bruges batterà o pareggerà contro l’HJK. [[ge:rep-locali:repubblica:101594036]] CASTILLO IMPEGNA PADELLI - Ventura schiera un 3-5-2 con Padelli tra i pali e una linea difensiva a tre composta da Bovo, Jansson e Moretti. In mezzo al campo spazio a Benassi; in attacco ci sono Martinez e Amauri. Preud'homme risponde con un 4-3-1-2 con Vazquez dietro le due punte, Castillo e Felipe Gedoz. La partita è molto equilibrata per tutto il primo tempo e a ogni attacco granata corrisponde quasi sempre una controffensiva belga. Benassi ci prova da fuori senza fortuna e Amauri è spesso in ritardo sui cross dei compagni e quando ci arriva di testa colpisce male. Occasione per gli ospiti al 21’: cross dalla sinistra, Castillo è in netto anticipo su un lento Jansson e tocca la palla. Padelli salva in angolo. Due minuti dopo brividi quando da fuori colpisce Vazquez, a giro: sfera di nulla sul fondo. OCCASIONE MARTINEZ – Il Toro risponde al 26’ e per poco non passa in vantaggio: dai e vai tra Martinez ed El Kaddouri e destro in diagonale di Martinez verso secondo palo, ma Ryan è bravissimo e sventa in corner. Poi la partita diventa più agonistica, Benassi si fa ammonire e per due volte rischia il secondo giallo. L’ultima chance dei primi 45’ è granata con un destro dalla distanza di El Kaddouri e Ryan che in tuffo devia in angolo. SUPER RYAN – Dopo un inizio di secondo tempo soft, il Toro inizia ad attaccare a testa bassa. E sugli scudi ci va il portiere australiano Matthew Ryan. Al minuto 12 El Kaddouri recupera palla davanti alla sua area e scatta, resiste a una carica di Silva, corre veloce e penetra in area belga. Ma la sua conclusione viene respinta dall’estremo difensore. Un minuto dopo ancora super Ryan: colpo di testa in area di Martinez e il portiere in tuffo respinge. FORCING FINALE - I ritmi si abbassano e il gioco diventa spezzettato. Al Bruges va bene così e si vede: i belgi pensano solo a contenere il Toro senza più proporsi in avanti. Nemmeno i cambi di Preud’homme danno risultati. Al 20’ ci prova da fuori Benassi ma tanto per cambiare Ryan respinge. Ventura cambia l’ammonito Benassi con Vives e per il gran finale inserisce Larrondo al posto di Martinez. I padroni di casa spingono nei minuti finali ma non sfondano. Amauri si fa murare in area mentre Jansson di testa dopo un angolo non trova di pochissimo lo specchio della porta. Al 40’ tiro al volo di Molinaro, ma c’è sempre Ryan a dire di no. Al minuto 44 il portiere australiano regala l’ultima perla: pazzesca parata in tuffo dopo un colpo di testa a botta sicura del neo entrato Larrondo. Torino-Bruges 0-0. Torino (3-5-2): Padelli, Bovo, Jansson, Moretti, Darmian, Benassi (33' st Vives), Gazzi, El Kaddouri, Molinaro, Martinez (43' st Larrondo), Amauri. (1 Gillet 19 Maksimovic 25 Glik 27 Quagliarella 28 Sanchez Mino). All.: Ventura. Bruges (4-3-1-2): Ryan, Meunier, Mechele, Duarte, De Bock, Silva (18' st Vormer) Simons, Fernando, Vasquez (18' st Refaelov), Felipe Gedoz, Castillo (42' st De Sutter), (13 Dioudis 2 De Fauw 22 Izquierdo 42 Storm). All.: Preud'homme. Arbitro : Nijhuis (Olanda). Angoli : 10-3 per il Torino. Recupero : 1' e 4'. Ammoniti : Benassi , Moretti , Gazzi, Molinaro e De Bock per gioco scorretto, Castillo per proteste, Ryan, Mechele e Jansson per comportamento non regolamentare. Spettatori 15.102, incasso 312.298 euro. Argomenti torino fc europa league Leggi i commenti I commenti dei lettori 

Un copione già visto, il Toro attacca, costruisce, si danna ma alla fine chiude senza gol. Finisce 0-0 contro il Bruges  nella quinta giornata della fase a gironi dell'Europa League  e sale l'amarezza per non esser riusciti a concretizzare tutte le palle gol prodotte. Merito anche di un super Matthew Ryan, portiere classe '92 australiano  degno delle miglior gesta del suo tecnico, Michel Preud'homme. Ha praticamente parato tutto, accrescendo la frustrazione di un Torino che continua a pagare le imprecisioni sotto porta. Alla fine i granata chiudono con ben 20 tiri in porta, la metà nello specchio. Sui piedi e sulle testa di Amauri, El Kaddouri e sopratutto di Martinez le occasioni più pericolose. Per i belgi  una sola opportunità al 21' del primo tempo quando  un buco a destra (con Gazzi in marcatura) favorisce un cross: c'è  Castillo libero in area e per fortuna che il pasticcio tra Jansson e Padelli manda fuori giri l'attaccante che deve accontentarsi solo di un corner. Ripresa sempre nel segno del Toro e ancora Martinez e Larrondo (entrato al posto del venezuelano) non trovano il gol. Discorso qualificazione ai sedicesimi è  rinviato dunque all'ultima giornata con il Torino che andrà l'11 dicembre a far visita al Copenaghen, oggi sconfitto dall'Helsinki 2-1 e gli basterà il pareggio per passare il turno. Prima della gara tensione fra un gruppo di 200 tifosi belgi e la polizia che ha fermato 5 tifosi che volevano scavlcare la recinzione dello stadio. Argomenti toro bruges pareggio europa league 
Aumenta la mobilità passiva, ovvero la migrazione dei pazienti verso altre regioni (in primis la Lombardia); diminuiscono i ricoveri. Negli ultimi quattro anni, dal 2010 al 2013, la flessione dei pazienti passati nei reparti degli ospedali piemontesi riguarda quasi tutte le aziende. In alcuni casi si tratta di percentuali basse, un segno negativo del 2- 4 per cento. In altri casi, invece, il calo è piuttosto netto, con una riduzione che di anno in anno è diventata sempre più marcata. Uno per tutti è l’Oftalmico, che dal 2010 al 2013 perde il 43 per cento dei ricoveri. Ci sono altri esempi, rarissimi a dire la verità, in cui qualcuno riesce persino ad aumentare l’attività. È il caso dell’ospedale di Rivoli, ad esempio, che nel 2013 cresce del 5 per cento. O di Chivasso, 3 per cento. Un ospedale come l’infantile Regina Margherita, dove le liste d’attesa su alcune specialità sono impressionanti (fino a picchi di tre anni) l’attività è crollata: il 24 per cento in meno rispetto al 2010. Come interpretare queste cifre? Nei giorni scorsi sia il presidente della Regione, Sergio Chiamparino, sia l’assessore Antonio Saitta hanno sottolineato che il dato sulla mobilità passiva (un rosso di 50 milioni) e dell’attività non sempre deponeva a favore di una conferma del corretto funzionamento del sistema, ma l’analisi delle cifre, a cui si dovranno tuttavia sommare i dati sui fatturati delle singole aziende sanitarie, richiederà in futuro riflessioni attente. Il direttore regionale della Sanità, Fulvio Moirano, mette l’accento sia sugli aspetti positivi sia su quelli negativi. «Si sta andando in direzione di una de-ospedalizzazione - dice - Se si leggono le cifre da questo punto di vista la tendenza degli ultimi anni può anche essere considerata positiva. Potrebbero essere indice di una maggiore appropriatezza». Dall’altro lato, però, bisogna tener conto che l’aumento dell’attività è un segnale della capacità di saper rispondere alla domanda: «Se anche di fronte ad un blocco del turnover non si è ridotta l’attività vuol dire che si è intervenuti con una buona organizzazione. Mi pare il caso di Rivoli che ha un grande bacino d’utenza e ha aumentato i ricoveri». Non sarà allora che la forte pressione sui direttori generali abbia portato le aziende a penalizzare l’attività? Moirano non si sente di escluderlo: «Può darsi che si sia scelta questa strada ma lo ritengo in ogni caso un errore. In generale, da parte della passata amministrazione, non c’è stata grande attenzione verso l’attività e il problema della crescita della mobilità passiva, come ha fatto giustamente rilevare l’assessore Saitta». Il "super direttore" della sanità non è propenso a credere che la forte contrazione del personale sia la causa della riduzione: «Se così fosse - dice - il calo sarebbe più omogeneo. Il blocco del turnover ha riguardato tutti, eppure ci sono casi in cui la diminuzione dei ricoveri è notevole, altri in cui è limitata a pochi punti percentuali». In ogni caso, aggiunge, «se la nostra richiesta di investire sul personale sarà esaudita, l’intenzione dell’assessore Saitta e mia è di non fare assunzioni in modo lineare. Le scelte saranno in base alle singole esigenze suffragate dai numeri e intensità dell’attività. Non tutti hanno bisogno in modo uguale». Per gli ospedali in cui la riduzione appare evidente, come nel caso dell’Oftalmico, il direttore regionale ritiene che un ruolo importante possa averlo giocato la scelta di puntare su una intensificazione delle prestazioni ambulatoriali rispetto ai ricoveri. In altre situazioni saranno necessari approfondimenti per mettere a fuoco le ragioni. In generale, aggiunge Moirano, questi numeri sono utili per confermare che, se negli ultimi anni i ricoveri sono diminuiti, allora forse non ci sono grandi motivi per difendere a spada tratta strutture e primariati che hanno subito un calo di attività progressivo. Argomenti sanità piemontese tagli sanità ospedali piemonte fulvio moirano 
