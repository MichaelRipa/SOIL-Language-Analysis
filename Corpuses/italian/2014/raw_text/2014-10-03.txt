Quattro dall'Isis e uno dal gruppo da loro affiliato in Algeria. Salgono a cinque dopo la barbara esecuzione di Alan Henning da parte dell'Isis in Siria gli occidentali barbaramente uccisi dai jihadisti. E' il 19 agosto quando i tagliagole dello Stato islamico diffondono un video dove mostrano la decapitazione del giornalista americano James Foley . Il freelance, 40 anni, aveva realizzato molti reportage per l'Afp e per numerosi altri media.Era stato rapito nel nord-ovest della Siria il 22 novembre 2012. Nel video, le cui immagini scioccarono il mondo intero, il reporter appariva nel deserto, in ginocchio, con indosso una tuta arancione e con un terrorista, interamente vestito di nero e col volto coperto, che gli premeva un coltello alla gola. E' il 2 settembre quando l'Isis rilascia un nuovo video di due minuti e 46 secondi dal titolo "Secondo messaggio all'America" in cui viene mostrata l'esecuzione del cittadino americano Stefen Sotloff . Il reporter di 31 anni era stato mostrato al termine del video della decapitazione di James Foley. Anche in questo secondo video Sotloff appare in ginocchio e indossa una tuta arancione, sullo sfondo il deserto siriano e il rumore del vento, molto forte. Il 14 settembre una nuova terribile esecuzione. I jihadisti tornano a diffondere attraverso il web il terrore e l'orrore: un nuovo video che mostra la decapitazione dell'ostaggio britannico David Haines , 44 anni. Lavorava come esperto della sicurezza per diverse Organizzazioni non governative, e per questo era stato in molti Paesi segnati da conflitti, come la Libia e il Sud Sudan. Nel rivendicare la responsabilità dell'esecuzione del cooperante scozzese David Haines i jihadisti hanno sottolineato - riferisce Site - che si tratta di una rappresaglia per l'ingresso del Regno Unito nella coalizione per combattere il gruppo estremista jihadista. Il 24 settembre la stessa sorte tocca a Hervè Gourdel , guida alpina di 55 anni, sposato con due figli, originario di Nizza. L'uomo era andato in Algeria per fare trekking quando venne 'individuato' dagli jihadisti tramite la sua pagina Facebook in cui descriveva gli spostamenti e poi venne rapito nelle montagne. A rivendicare la sua esecuzione gli estremisti di Jund-al-Khilafa, movimento affiliato all'Isis, il 24 settembre. Argomenti isis - stato islamico 
None Leggi i commenti I commenti dei lettori 
None Leggi i commenti I commenti dei lettori 


LIVORNO – Un gol di Bernardini per stendere il Crotone. Il Livorno apre la settima giornata del campionato di Serie B battendo i calabresi grazie a una rete del difensore, che decide l’anticipo del venerdì e lancia i labronici a quota 11 punti in classifica, momentaneamente al secondo posto assieme all’Avellino. Il Crotone resta invece fermo a 6, in piena zona calda. Serata importante per gli amaranto, che nel finale di gara ritrovano capitan Luci, entrato fra gli applausi del pubblico del Picchi dopo otto mesi di stop per l’infortunio al ginocchio. LA PARTITA – Gautieri, in una gara definita come delicatissima alla vigilia per le sorti del tecnico, tiene in panchina Galabinov, c’è Vantaggiato al centro dell’attacco livornese. Il primo squillo è del Crotone, conclusione a lato di De Giorgio. Mazzoni fa gli straordinari sul tap-in di Ciano su tiro ancora di De Giorgio, la porta del Livorno è salva. Jelenic e Siligardi impegnano Caio ma all’intervallo il punteggio è ancora di 0-0. Il fantasista ci riprova al 4′ della ripresa, il pallonetto sembra vincente ma Claiton salva sulla linea. Rovesciata di Vantaggiato all’11′, palo pieno. La pressione livornese diventa insostenibile per gli ospiti, altro palo di Biagianti sugli sviluppi di un corner, Bernardini non può sbagliare in ribattuta. I legni sono i protagonisti della ripresa, visto che il Crotone ne colpisce due nella stessa azione al 37′: è il brivido finale, Gautieri intasca i tre punti e un po’ di tranquillità. Argomenti serie b livorno calcio crotone calcio Leggi i commenti I commenti dei lettori 
None Leggi i commenti I commenti dei lettori 
LONDRA - Per la prima volta al mondo una donna ha avuto un figlio dopo un trapianto di utero. L'evento eccezionale è avvenuto in Svezia. Il medico Mats Brannstrom  ha riferito che la donna, 36 anni, ha ricevuto l'utero da un'amica di  famiglia l'anno scorso.  Il piccolo è nato prematuro, di 1,8 chili, lo  scorso mese, lui e la madre adesso sono a casa e stanno bene. "Non riusciamo ancora a credere a ciò che abbiamo fatto, il  neonato è fantastico", ha detto Brannstrom, che è docente di ostetricia  e di ginecologia all'Università di Göteborg e ha seguito il caso, i cui  dettagli sono stati   pubblicati sulla rivista medico scientifica The Lancet . L'identità della donna non è stata rivelata ma il nome del piccolo scelto dai genitori è Vincent, vincente, "la nostra è stata una battaglia e una conquista enorme", ha detto la neo mamma. LA FOTOGALLERIA "E' stato un viaggio piuttosto difficile durato anni, ma ora abbiamo con noi il bambino più incredibile. Non è diverso da qualunque altro, ma avrà una bella storia da raccontare", ha raccontato il padre. La coppia sta ancora festeggiando la nascita del piccolo, ma presto dovrà decidere se tentare di nuovo una seconda gravidanza o se optare per la rimozione dell'utero. Perché i farmaci anti-rigetto potrebbero essere dannosi nel lungo termine. I medici dell'università di Göteborg si sono occupati del trapianto di utero e sono stati necessari farmaci per sopprimere il sistema immunitario così da prevenirne il rigetto. Un anno dopo il trapianto si è deciso di procedere con l'impianto di uno degli embrioni crioconservati. E la gravidanza è riuscita. La donna diventata mamma aveva  ovai in perfetta salute, ma era nata senza utero, una sindrome che in  letteratura medica si registra in un caso ogni 4500 donne. Il medico ha  spiegato che ha avuto due episodi di incipiente rigetto, uno dei quali a  gravidanza avanzata, ma che sono stati superati col ricorso ai farmaci.  La donatrice, invece, è un'amica di famiglia di 61 anni, in menopausa  dopo aver avuto due figli. L'equipe di Brannstrom ha effettuato altri nove trapianti di utero negli ultimi due anni nell'ambito del progetto studio complessivo. In due casi c'è stato il rigetto che ha costretto i medici a rimuovere l'organo trapiantato. Negli altri casi c'è stato il trasferimento degli embrioni e attualmente, ha annunciato Brannstrom, ci sono due donne che hanno superato le 25 settimane di gestazione. In precedenza c'erano stati due tentativi di fecondazione dopo trapianto d'utero, in Arabia Saudita e in Turchia, ma in entrambi i casi non si era arrivati a nascite. Gli studi portati avanti in paesi come la Francia, Gran Bretagna, Turchia e Giappone avevano utilizzato organi di donne appena decedute invece che viventi. L'arrivo del bebè è stato un "momento fantastico di gioia" anche per il team medico che ha seguito i neo genitori. "E' stata una sensazione irreale - ha detto Brannstrom -. Non pensavamo di riuscire a raggiungere questo traguardo. Il nostro successo si è basato su oltre 10 anni di ricerca intensiva sugli animali e di allenamento chirurgico. E il lieto evento apre alla possibilità di trattare in futuro in tutto il mondo giovani donne che soffrono di infertilità uterina". Cure anticancro e difetti congeniti sono le principali ragioni per cui una donna si trova senza utero funzionante. Brannstrom e il suo team stanno lavorando con altre 8 coppie con problematiche simili, e invitano alla cautela in attesa che i risultati di altre gravidanze ottenute con la stessa tecnica offrano un quadro più completo: "Ritengo che questo tipo di procedura non potrà essere considerata ancora per molti anni un intervento di routine". 
