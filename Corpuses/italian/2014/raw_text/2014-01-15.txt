Carlos Sainz ha abbandonato la Dakar per un incidente accorsogli durante il tratto di neutralizzazione della decima tappa. Il vincitore dell'edizione 2010, due volte iridato nel rally, è rimasto "leggermente ferito", come ha annunciato la direzione di corsa, ed è stato recuperato dal mezzo di soccorso medico. Lo spagnolo, assieme al suo navigatore, è comunque uscito autunomamente dal suo mezzo, un Buggy SMG andato distrutto. "Stiamo bene. Solo un piccolo taglio ed un forte colpo" ha postato Sainz su Twitter, rassicurando sul suo stato di salute. L'iberico occupava l'ottava posizione nella classifica generale, a tre ore e 28 minuti dal leader, il suo connazionale Nani Roma (Mini). Argomenti specialedakar2014 
ANTOFAGASTA (Cile) - Nasser Al-Attiyah ha vinto la decima tappa auto del rally Dakar, con partenza da Iquique ed arrivo ad Antofagasta, in Cile. Il qatariota ha preceduto di 3'50" il francese Stephane Peterhansel e di 13'45" lo spagnolo Nani Roma. In classifica quest'ultimo conduce sempre, con un vantaggio di 2'15" su Peterhansel a tre tappe dal termine. Nelle moto, vittoria di tappa per lo spagnolo Joan Barreda Bort. In classifica comanda ancora il connazionale Marc Coma, primo con ben 44'10" di distacco da Barreda Bort. Domani è in programma l'undicesima tappa, da Antofagasta a El Salvador. Intanto, nel corso del tratto di neutralizzazione della tappa, si è ritirato Carlos Sainz a causa di un incidente. Il vincitore dell'edizione 2010, due volte iridato nel rally, è rimasto "leggermente ferito", come ha annunciato la direzione di corsa, ed è stato recuperato dal mezzo di soccorso medico. Lo spagnolo, assieme al suo navigatore, è comunque uscito autunomamente dal suo mezzo, un Buggy SMG andato distrutto. "Stiamo bene. Solo un piccolo taglio ed un forte colpo" ha postato Sainz su Twitter, rassicurando sul suo stato di salute. L'iberico occupava l'ottava posizione nella classifica generale, a tre ore e 28 minuti da Nani Roma. Argomenti dakar 2014 Leggi i commenti I commenti dei lettori 
MASSA - Attimi di paura per Massimo Ghini sul palco del teatro Guglielmi di Massa. L'attore era in scena impegnato con Elena Santarelli nello spettacolo "Quando la moglie è in vacanza" e all'inizio del primo atto colto da malore. Ghini aveva appena iniziato a recitare, ha bevuto in scena e gli si è  appannata la vista, si è tolto gli occhiali ed è uscito gridando  "sipario sipario". In suo soccorso è intervenuto un medico che era tra gli spettatori. Intanto, però l'attore è stato portato in ospedale per un controllo, dal quale non è emerso alcunché di preoccupante. Uno degli organizzatori, prima ancora che Ghini lasciasse il teatro diretto all'ospedale, ha rassicurato gli spettatori sulla salute dell'attore, sostenendo che non si trattava di nulla di grave e che l'attore sarebbe stato regolarmente in scena nella replica della commedia, in programma domani sera. Argomenti teatro massimo ghini 
Nasser Al-Attiyah ha vinto la decima tappa auto del rally Dakar, con partenza da Iquique ed arrivo ad Antofagasta. Il qatariota ha preceduto di 3:50 il francese Stephane Peterhansel e di 13:45 lo spagnolo Nani Roma. In classifica quest'ultimo conduce sempre, con un vantaggio di 2:15 su Peterhansel a tre tappe dal termine. Nelle moto, vittoria di tappa per lo spagnolo Joan Barreda Bort. In classifica comanda ancora il connazionale Marc Coma, primo con ben 44:10 di distacco da Barreda Bort. Domani è in programma l'undicesima tappa, da Antofagasta a El Salvador. Argomenti specialedakar2014 
Trascinato da una doppietta di Callejon, il Napoli dunque supera lo scoglio Atalanta al San Paolo e si 'regala' nei quarti di finale la Lazio. I partenopei chiudono sul 3-1, ma devono sudare per imporsi in un match equilibrato per larghi tratti e superare un avversario capace nel primo tempo di passare in vantaggio con De Luca. Decisivo, per il successo in rimonta degli uomini di Benitez, il contestato gol di Insigne nella ripresa. Benitez tiene inizialmente il rientrante Hamsik a riposo e schiera un 4-2-3-1 con Zapata unica punta, supportato dal trio Insigne, Pandev e Callejon. De Luca e Livaja sono il duo d'attacco di Colantuono che ridisegna la sua squadra con il turnover. Il primo squillo è dell'Atalanta, pericolosa con un gran destro da fuori area di Livaja: Rafael respinge di pugno. E' il preludio alla rete degli orobici, che si concretizza un minuto dopo: sugli sviluppi di un contropiede perfetto, Livaja scatta a sinistra e mette in area per il tap in vincente di De Luca (13'). Ma il vantaggio dura lo spazio di tre minuti: tanto basta al Napoli per trovare il pareggio con un bellissimo gol di Callejon, che devia al volo il cross di Reveillere fulminando di diagonale Polito. La gara resta equilibrata ma viva e alla mezz'ora Britos rischia l'autorete sul traversone di Giorgi nel tentativo di anticipare De Luca. L'Atalanta mostra lucidità e concentrazione, mettendo a dura prova la squadra di Benitez. Nel finale di tempo, i nerazzurri rischiano su un traversone di Maggio ma salva tutto Yepes. Nella ripresa Benitez gioca la carta Hamsik. Lo slovacco, al rientro dopo più di 50 giorni di assenza, rileva Pandev. A centrocampo regna un po' di confusione, il Napoli prova ad emergere con una punizione di Insigne che timbra da 25 metri la traversa. Ancora pericolosi i partenopei con un traversone di Callejon sul quale Benalouane devia sul fondo rischiando l'autorete. Nuove forze fresche nell'attacco azzurro con l'inserimento di Higuain. E un minuto dopo il Napoli passa in vantaggio. Sul lancio a servire il 'Pepita', con difesa atalantina ferma, la palla rimbalza sul Delgrosso che 'serve' senza volerlo Insigne il cui rasoterra non lascia campo a Polito (27'). Feroci le proteste nerazzurre che chiedono l'annullamento del gol per fuorigioco, a farne le spese è Yepes espulso da De Marco. Con un uomo in più, strada ora in discesa per i partenopei, che sfiorano il tris con Hamsik su cross di Insigne. A chiudere definitivamente la contesa è Callejon, che servito in verticale da Inler (34') sorprende Del Grosso e realizza la doppietta personale. Nel finale il Napoli rischia anche il poker con una girata di Higuain, ma la palla termina sul fondo. A Benitez va benissimo così. Il 29 gennaio, sarà sfida contro la Lazio. Argomenti calcio napoli 
None Leggi i commenti I commenti dei lettori 
None Leggi i commenti I commenti dei lettori 
NAPOLI – “Io sono sicuro che il presidente farà qualcosa in questa settimana. Lui l’ha detto e io me lo aspetto in questa settimana. Jorginho? Parlo dei miei, ma mi aspetto più di un colpo dal mio presidente, almeno due colpi. Ma non è facile trovare giocatori di buon livello adesso”. Lo ha detto Rafa Benitez, al termine di Napoli-Atalanta 3-1 di Coppa Italia ai microfoni della Rai, tranquillizzando i tifosi partenopei sui possibili colpi di mercato del presidente De Laurentiis. “L’1-1 IMMEDIATO LA CHIAVE” – Quanto alla qualificazione, strappata grazie a un gol di Insigne e alla doppietta di Callejon, Benitez spiega: “Sapevamo che poteva essere una gara tosta e difficile, la reazione dopo il gol subito è stata la chiave, vedere i giocatori che lavorano e fanno il secondo e poi il terzo. Hamisk? Era l’idea che avevamo all’inizio, per farlo entrare quando l’avversario era più stanco. Il primo colpo di mercato l’abbiamo fatto con lui”. “VINCERE GARA DOPO GARA” – Una vittoria che lascia il Napoli in corsa su tutti e tre i fronti, compresa l’Europa League, che Benitez ha vinto lo scorso anno sulla panchina del Chelsea: “Io penso partita per partita – conclude Benitez – credo che se vinciamo tutte le partite poi vedremo cosa faranno gli altri. Se vinciamo gara dopo gara, si puà puntare a tutte le competizioni, ma ogni partita, anche in Europa Legaue, sarà difficile. Ogni gara vediamo dove arriviamo”. CALLEJON: “VOGLIAMO ANDARE AVANTI. SCUDETTO? CI CREDIAMO” – “La Coppa è un’altra competizione e abbiamo vinto, per noi è importante questo. Vogliamo andare più lontano possibile in tutte e tre competizioni, campionato, Coppa Italia e Europa League. Lo stiamo facendo bene”. Sono le parole di Callejon ai microfoni della Rai, uomo partita contro l’Atalanta. Ora la squadra di Benitez tornerà a concentrarsi alla rincorsa a Juve e Roma per lo scudetto: “Ci crediamo sempre – ha rilanciato Callejon – dobbiamo lavorare ancora di più, lavorare tutti i giorni come stiamo facendo. Il gol che ho fatto? C’è fiducia, ho fiducia dai miei compagni, dall’allenatore e dai tifosi, così andiamo avanti e andiamo lontano”. Argomenti ssc napoli serie a rafael benitez josè maria callejon Leggi i commenti I commenti dei lettori 
NAPOLI – Missione compiuta. Il Napoli batte l’Atalanta 3-1 e conquista i quarti di finale di Tim Cup nei quali affronterà la Lazio al San Paolo il 29 gennaio. Una partita difficile e combattuta contro un’Atalanta infarcita di riserve, ma sorprendente e caparbia che ha ceduto solo dopo il contestato 2-1 con la conseguente espulsione per proteste di Yepes. NAPOLI SORPRESO – Benitez lascia un po’ a sorpresa Hamsik in panchina e propone un 4-2-3-1 con Zapata unica punta, supportato da Insigne, Pandev e Callejon; Inler e Radosevic davanti alla difesa. Colantuono effettua un pesante turnover: Denis non è nemmeno convocato (problemi familiari) e in attacco ci vanno De Luca e Livaja. In difesa si rivede il giovane Nica mentre in mezzo al campo giostrano Baselli e Cazzola. Avvio di marca azzurra con l’Atalanta che pensa solo a difendersi. Ma l’unico vero pericolo per Polito è un tiro da fuori di Pandev. Per gli ospiti risponde Livaja che calcia da lontano impegnando Rafael. Il Napoli è sorpreso dalla disposizione tattica di Colantuono che piazza Kone in marcatura su Inler e Cazzola esterno sinistro. CALLEJON RISPONDE A DE LUCA – Al minuto 13 passa in vantaggio l’Atalanta con un contropiede da manuale: riparte dalla sua area Benalouane, palla a sinistra per Livaja che scatta e  crossa in area dove per De Luca è un gioco da ragazzi segnare. Il Napoli non si scompone e 2’ dopo pareggia: traversone dalla sinistra di Reveillere e grandissimo tiro al volo in area di Callejon che infila Polito in diagonale. I padroni di casa insistono per trovare subito il raddoppio, ma la difesa bergamasca non concede spazi. Anzi, al 29’ quasi per poco non arriva il 2-1 orobico: cross di Giorgi dal fondo sinistro e Britos rischia l’autorete per anticipare De Luca. Ultimo brivido al 2’ di recupero con discesa a destra di Maggio, cross basso in area e Yepes salva i suoi in spaccata deviando palla in angolo. RIECCO HAMSIK – La ripresa vede in campo un’Atalanta ancora caparbia che fa possesso-palla mentre il Napoli è timido e non riesce ad attaccare. Così Benitez al quarto d’ora decide per il ritorno in campo, dopo 53 giorni di assenza, di Marek Hamsik: gli fa posto Pandev. Colantuono risponde con Marilungo al posto di De Luca. Al minuto 19 punizione di Insigne e clamorosa traversa. L’Atalanta vacilla adesso e al 26’ un cross dalla destra viene deviato da Benalouane sul fondo, vicinissimo al palo, a un passo dall’autorete. L’EPISODIO CHIAVE – Benitez deve ricorrere anche a Higuain: esce Zatapa. E al 26’ il Napoli passa in vantaggio, ma con un gol contestatissimo dai bergamaschi: lancio in area diretto a Higuain che è in netto offside. La difesa si ferma, Del Grosso alza il braccio per chiamare il fuorigioco ma la palla rimbalza sulla sua schiena. Per il guadalinee questa deviazione rimette in gioco il pallone e così arriva Insigne (che era in posizione regolare) che praticamente a porta vuota fa il 2-1. L’Atalanta non ci sta ("ma il gol è buono", dirà poi Colantuono nel dopopartita) e Yepes si fa espellere per proteste lasciando i suoi in inferiorità numerica. La partita praticamente finisce qui. FESTA CALLEJON – Il Napoli in superiorità numerica non ha più ostacoli e va alla ricerca del 3-1 che darebbe la sicurezza del passaggio del turno. Al 34’ Hamsik prova la deviazione al volo in area dopo un cross di Insigne: palla alta. Un minuto dopo invece ecco il tris azzurro: lancio di Inler, Del Grosso è sorpreso e Callejon insacca di prima intenzione firmando la sua doppietta personale e l’ennesima prestazione super. Il San Paolo può festeggiare e il 29 gennaio ospiterà il quarto di finale contro la Lazio. Napoli-Atalanta 3-1 (1-1). Napoli (4-2-3-1) : Rafael; Maggio, Albiol, Britos, Reveillere, Radosevic, Inler; Callejon (39′ st Bariti), Pandev (14′ st Hamsik), Insigne; Zapata (25′ st Higuain). (15 Colombo, 12 Contini, 21 Fernandez, 3 Uvini, 27 Armero, 20 Dzemaili, 14 Mertens). All.: Benitez. Atalanta (4-4-2) : Polito, Nica, Benalouane, Yepes, Del Grosso, Giorgi (39′ st Cigarini), Baselli (31′ st Stendardo), Cazzola, Kone, De Luca (17′ st Marilungo), Livaja. (78 Frezzolini, 3 Lucchini, 8 Migliaccio, 10 Bonaventura, 11 Moralez, 23 Brienza, 28 Brivio). All. Colantuono. Arbitro : De Marco di Chiavari. Reti : nel pt 13′ De Luca, 14′ Callejon; nel st 26′ Insigne, 34′ Callejon. Angoli : 3-2 per il Napoli. Recupero : 2′ e 2′. Espulsi : Yepes (30′ st) per proteste. Ammoniti : Benalouane, Cazzola, Livaja e Albiol per gioco scorretto. Spettatori : 35 mila. Argomenti ssc napoli atalanta coppa italia Leggi i commenti I commenti dei lettori 
MANCHESTER - Non c'è scampo per il Blackburn nel replay del terzo turno di FA Cup: il Manchester City si impone 5-0 e avanza. Le due squadre avevano pareggiato 1-1 lo scorso 4 gennaio. Tutto facile per gli uomini di Pellegrini, che sbloccano al 46' del primo tempo il risultato con Negredo, anche autore del raddoppio al 2' della ripresa. Due reti, nel secondo tempo, anche per Dzeko (22' e 34'). Nel tabellino anche il nome di Aguero, al rientro dopo l'infortunio. Il 'Kun' è andato a segno al 28', un minuto dopo il suo ingresso in campo. Nel match del quarto turno, il City troverà il Watford, squadra di seconda divisione inglese allenata da Sannino. Argomenti calcio inglese fa cup manchester city Leggi i commenti I commenti dei lettori 
