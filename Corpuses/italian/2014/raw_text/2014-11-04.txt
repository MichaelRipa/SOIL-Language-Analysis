ROMA – Hanno buoni motivi per festeggiare i tifosi di calcio a Madrid, su entrambe le sponde. Se l’Atletico di Simeone imponendosi per 2-0 sul campo del Malmoe con una rete di Koke alla mezz’ora e il raddoppio di Luis Garcia a un quarto d’ora dal termine ipoteca la qualificazione nel girone A, quello della Juventus per chi non se lo ricordasse, il Real stacca matematicamente il biglietto per gli ottavi vincendo il quarto match in altrettante giornate del girone B. Impresa riuscita anche al Borussia Dortmund, anch’esso a punteggio pieno nel gruppo D dopo l’affermazione casalinga ai danni del Galatasaray di Cesare Prandelli. BENZEMA PIEGA IL LIVERPOOL SENZA BALOTELLI, REAL AGLI OTTAVI – Al ‘Santiago Bernabeu’ basta una rete di Karim Benzema al 27′ pt ai blancos di Carlo Ancelotti per mettere sotto il Liverpool (già battuto 3-0 a domicilio), con Mario Balotelli tenuto in panchina da Rodgers che invece schiera dal primo minuto in avanti Borini.  Se Cristiano Ronaldo, a secco stasera, deve rinviare l’appuntamento con la storia per diventare il bomber più prolifico della Champions League, è record per Iker Casillas, che scendendo in campo è adesso il giocatore con il maggior numero di presenze nella fase a gironi della principale competizione continentale per club: per il portiere del Real Madrid e della Spagna è la gara numero 144, preliminari esclusi, alle sue spalle il compagno di nazionale Xavi (143). Con le merengues promosse alla fase ad eliminazione diretta, si complica non poco l’obiettivo per i reds, rimasti con 3 punti insieme al Ludogorets, travolto per 4-0 a Basilea. Un successo, quello firmato da Embolo, Gonzalez, Gashi, e Suchy che proietta gli elvetici in seconda posizione a quota 6. GIRONE C: BAYER PASSA A SAN PIETROBURGO E CONSOLIDA PRIMATO – Il Bayer Leverkusen vince a San Pietroburgo per 2-1 sul campo dello Zenit, grazie alla doppietta realizzata dal coreano Son Heung-Min (68′ e 73′), con Rondon, all’89′, ad accorciare le distanze per la squadra di Villas Boas. Un risultato che permette alla formazione tedesca (in campo per tutta la gara Donati, così come Criscito nelle fila dello Zenit) di rimanere saldamente in testa alla classifica del gruppo C con 9 punti. Anche perché nell’altro incontro il Monaco esce battuto 1-0 dal campo del Benfica (decide la marcatura di Talisca a 10′ dal termine), con i portoghesi che agganciano i russi a quota 4, una lunghezza in meno del club del Principato. DORTMUND TRAVOLGE GALATASARAY: STOP PER LANCIO DI PETARDI – Scoppiettante, nel vero senso della parola e non solo per il numero di reti realizzate, il gruppo D, dove il Borussia Dortmund cala il poker vincente (4-1 al Galatasaray, ormai rassegnato a non passare il turno) volando agli ottavi. Per i padroni di casa, tanto brillanti in Champions quanto balbettanti in Bundesliga, sblocca Reus nel primo tempo, poi nella ripresa arrotondano l’ex milanista Papasthatoupoulus, Immobile (inserito nel corso del match) più un autogol di Semih Kaya dopo che aveva accorciato le distanze Hakan Balta per i turchi guidati da Cesare Prandelli. Da segnalare che all’8? del secondo tempo, sul punteggio di 1-0 per il Borussia, un tifoso del Galatasaray ha lanciato verso il campo un petardo che non è passato lontano da un giocatore tedesco che si avviava a calciare dalla bandierina. Il match è stato immediatamente sospeso. Il capitano dei gialloneri Weidenfeller ha chiesto garanzie per proseguire. Dopo un paio di minuti si è ripreso a giocare e subito è arrivato il gol del raddoppio. ARSENAL SI FA RIMONTARE TRE GOL DALL’ANDERLECHT – Ha di che mangiarsi le mani invece l’Arsenal, che con la qualificazione ormai in tasca spreca tutto facendosi rimontare tre reti dall’Anderlecht all’Emirates Stadium: un rigore di Arteta, Sanchez e Oxlade-Chamberlain spingono sul 3-0 in meno di un’ora gli uomini di Wenger, che poi subiscono però l’incredibile rimonta dei belgi, spinti dalla doppietta di Vanden Borre (il secondo centro dagli 11 metri) e dal colpo di testa al 90? di Mitrovic per il 3-3 finale, che porta l’Arsenal (comunque vicino agli ottavi) a 7 punti e l’Anderlecht a 2. MERCOLEDI’ PSG-APOEL, AJAX-BARCELLONA E MARIBOR-CHELSEA – Queste le gare in programma mercoledì 5 a completare la quarta giornata della fase a gironi: gruppo E: Bayern Monaco-Roma e Manchester City-CSKA Moska; gruppo F: Paris Saint-Germain-Apoel Nicosia e Ajax-Barcellona; gruppo G: Sporting Lisbona-Schalke 04 e Maribor-Chelsea; gruppo H: Shakhtar Donetsk-Bate Borisov e Athletic Bilbao-Porto. Argomenti champions league Leggi i commenti I commenti dei lettori 
TORINO - "Una bella vittoria, i ragazzi se la sono meritata". Massimiliano Allegri, allenatore della Juventus, è soddisfatto per il successo in Champions contro l'Olympiacos. "Hanno creato molto, abbiamo preso due gol da calci di fermo. Dopo abbiamo sbagliato molto in fase offensiva. Era importante vincere e ci siamo messi in buona posizione", spiega il tecnico bianconero. "Il rigore di Tevez? Purtroppo lo abbiamo sbagliato, ma capita". Morata bocciato? "Morata si muove molto bene senza palla, Llorente ha fatto bene, entrambi possono convivere con Tevez. Veniamo da un periodo in cui in molti hanno detto e scritto che Morata deve giocare, Morata è un ragazzo che non ha mai giocato titolare, è un giovane che è normale non abbia ancora continuità. Va fatto crescere, va fatto giocare, ma dosandolo per bene". Intensità fisica: in Europa soffriamo. "La qualità  fisica si alza molto, è sul piano della tecnica che possiamo e dobbiamo alzare la cifra dei nostri match". La difesa a 4? L'avevamo già provata a inizio campionato, poi - ha aggiunto il tecnico bianconero - per necessità e per non togliere certezze al gruppo abbiamo tenuto la difesa a 3 apportando delle modifiche. Avevo intenzione di cambiare a prescindere, Ogbonna poteva giocare ma ho preferito cambiare modulo per cercare di avere una migliore gestione della palla. I ragazzi hanno fatto molto bene, credo che tecnicamente si sia fatta una buona partita, in due gare tra andata e ritorno abbiamo creato un'enormità di palle-gol. Sono stati bravi, a mezz'ora dalla fine eravamo praticamente eliminati e ora invece siamo in corsa anche per il primo posto. Si sono mossi tutti, è stata una partita piacevole sul piano tecnico". PIRLO - "VITTORIA FONDAMENTALE" - "E' stata una vittoria fondamentale. Siamo andati sotto ma nonostante questo abbiamo mantenuto la calma e abbiamo avuto la forza di ribaltare il risultato. Siamo soddisfatti della prestazione". Lo ha detto Andrea Pirlo commentando la vittoria per 3-2 della Juventus sull'Olympiacos allo Stadium. Ora è tutto nelle mani dei bianconeri di Allegri, che si giocheranno la qualificazione agli ottavi con Malmoe e Atletico Madrid. "Era fondamentale vincere, sapevamo che dipendeva solo da noi - ha aggiunto il regista bianconero, che ha festeggiato con un gol la 100^ presenza in Champions League -. Ora abbiamo altre due partite da sfruttare al meglio. Quella di oggi è stata una buona partita e abbiamo costruito tante occasioni, peccato non averle sfruttate prima, però siamo soddisfatti del risultato". BUFFON: "PERDERE NON SAREBBE STATO GIUSTO" - "In quell'occasione la palla era un pò più lunga rispetto a quello che pensavo e quindi per quello l'ho voluta deviare in angolo senza rischiare. Ho pensato: 'alla fine e' solo un angolò e invece capisci che hai rischiato. In una partita come quella di stasera aver messo a repentaglio una vittoria più che meritata per questo episodio sarebbe stata una punizione troppo severa, tra andata e ritorno abbiamo creato un'infinità di palle-gol". Così Gigi Buffon racconta lo svarione che ha portato al momentaneo 1-1 dell'Olympiacos firmato da Botia ma che non ha impedito alla Juventus di vincere lo 'spareggio' dello Stadium. "Fantasmi dopo il loro 2-1? La sfiducia e lo scoramento potevano attanagliarci, ma - prosegue il portiere bianconero - speravo che potesse verificarsi questo miracolo sportivo, la sorte ce lo doveva per quanto successo all'andata e per quanto fatto stasera. Sicuramente l'aspetto psicologico gioca da padrone in certe situazioni, perchè inizi la gara con un ottimo ritmo e crei occasioni per fare gol, poi vai in vantaggio e vieni raggiunto. E' normale che qualcosa puoi cominciare a concedere dal punto di vista della convinzione e dell'agonismo. Poi però siamo stati bravi a rimanere in partita e a non concedere nulla a loro, e nella ripresa abbiamo ricominciato a macinare gioco e occasioni, nonostante il 2-1 loro abbiamo ripreso la nostra linea e siamo stati premiati". POGBA: "ORA DOBBIAMO CONTINUARE A VINCERE" - "Era una partita molto importante da vincere. Il gol? E' venuto da solo, ho provato a fare il passaggio, c'è stato un rimpallo, ho tirato e ho segnato". Così Paul Pogba, centrocampista della Juventus, commenta la vittoria in Champions contro l'Olympiacos. Il francese parla del rigore fallito da Tevez nel finale: "Peccato, ma il calcio è così. Sappiamo che dobbiamo continuare a vincere e che non sarà facile". "Come mi sono trovato nel nuovo sistema di gioco? Come al solito", chiarisce Pogba. "Eravamo in tre in mezzo, con Vidal davanti. L'avevamo provato in allenamento, mi sono trovato bene". "Se abbiamo ansie da Champions? Sappiamo che qui non si può scherzare. Non possiamo mollare un attimo, ma non abbiamo paura", aggiunge il francese. LLORENTE: "REAGIRE E' STATO IMPORTANTE" - "Era una partita decisiva e non era facile dopo il vantaggio dell'Olympiacos, era difficilissimo e abbiamo saputo reagire: in 5' abbiamo cambiato la partita e questo mi è piaciuto molto". Così Fernando Llorente che entrato al posto del connazionale Morata ha cambiato il volto della Juventus contro l'Olympiacos. "Il calcio è così, penso che Morata sia un grandissimo giocatore e stia facendo bene, può fare grandi cose per questa squadra - sottolinea l'attaccante spagnolo -. Questa squadra ha molto talento, ha molti giocatori e Allegri deve decidere. Io titolare la prossima partita? Vediamo, può giocare chiunque, io devo lavorare e se tocca a me darò il massimo". "Voglio superare i gol fatti l'anno scorso - assicura Llorente -. Gioco diversamente? E' vero, ma anche cambiando qualcosa posso migliorare". Argomenti champions league juventus fc Leggi i commenti I commenti dei lettori 
None Leggi i commenti I commenti dei lettori 
None Leggi i commenti I commenti dei lettori 
La Juve torna in lotta per la qualificazione in Champions, dopo essere stata a un passo dall'eliminazione. Sul secondo gol dei greci, infatti, in molti hanno pensato che la manifestazione fosse stregata e ancora una volta ci sarebbe stato tanto spazio per ii rimpianti. La Juve ha invece risposto con orgoglio e forse ha risposto a chi pensava che nel passaggio da Conte ad Allegri avesse perso il suo furore. Con due fiammate, con una grande reazione emotiva, la Juve è invece tornata in Champions, battendo l'Olimpiacos con Llorente e Pogba. Certo, sarebbe stato preziosissimo segnare il rigore con Vidal all'ultimo minuto, ma per come si era messa la gara non c'è spazio per pensare a ciò che poteva essere e non è stato. Anche perché, se è vero che adesso i greci sono in vantaggio nello scontro diretto, il calendario è tutto dalla parte della Juve, che quasi certamente sarà padrona del proprio destino. Certo, bisogna vincere in casa del Malmoe, ma - verrebbe da dire - è il minino se si vuole andare avanti in Coppa. La sfida con l'Olympiacos ha comunque detto, confermato, che nella Juve gioca un calciatore fantastico, destinato a lasciare un segno indelebile per i prossimi dieci anni. Hanno fatto bene Agnelli e Marotta ad accontentare Pogba, che è veramente il prototipo del  centrocampista moderno, capace di difendere, di tamponare, di ripartire, di inventare e di finalizzare. Un fuoriclasse capace di fare la differenza in Italia e di rimanere anche su livelli di assoluta eccellenza sul palcoscenico europeo. Ecco, al di là delle buone giocate di Morata e dell'ingresso decisivo di Llorente, forse alla Juve manca proprio... un Pogba in attacco. Perché più alzi l'asticella e e sempre più diventa fondamentale avere un numero uno assoluto nell'area avversaria. Un Pogba per l'attacco, deve essere questo l'obiettivo per il futuro. 
ROMA - il primo dinosauro digitale. E' la ricostruzione di un raro fossile, un gigante erbivoro vissuto 90 milioni di anni fa dove ora si trova la Mongolia. Il suo cranio è stato ricostruito combinando Tac e tecniche digitali di visualizzazione. Descritto sulla rivista Journal of Vertebrate Paleontology, il risultato si deve al gruppo guidato da Stephan Lautenschlager dell'università britannica di Bristol. I ricercatori hanno ricostruito in modo virtuale il cranio del dinosauro Erlikosaurus andrewsi, un grande dinosauro erbivoro lungo circa quattro metri appartenente alla famiglia dei Terizinosauri. "Il cranio fossile di questo dinosauro è l'esempio più completo e meglio conservato per questo gruppo di dinosauri, di conseguenza ha un alto valore per la ricerca" osserva una delle autrici, Emily Rayfield, dell'università di Bristol. La ricostruzione digitale del fossile ha permesso di 'smontare' virtualmente il cranio del dinosauro pezzo per pezzo. Successivamente i ricercatori hanno ricomposto tutte le lesioni, realizzato gli elementi mancanti e rimosso le deformazioni. Quando vengono scoperti, infatti, i fossili sono di solito deformati o non completamente conservati. Alla fine il cranio è stato ri-assemblato. Questo approccio ha consentito non solo di ripristinare il cranio completo ma anche di studiarlo in ogni singola parte. L'utilizzo di modelli digitali ha anche altri vantaggi, sottolinea Lawrence Witmer dell'università americana dell'Ohio "i modelli digitali consentono lo studio delle caratteristiche esterne e interne di un fossile e possono essere rapidamente condivise tra i ricercatori, senza alcun rischio per il fossile reale e senza dover percorrere centinaia o addirittura migliaia di chilometri per vedere l'originale". Argomenti dinosauro tac università di bristol 
Due milioni di contribuenti piemontesi saranno risparmiati dall'aumento dell'Irpef, che serve alla Regione per recuperare 70 milioni di euro. Per gli altri 624mila, però, l'incremento medio sarà di oltre 112 euro. Circa dieci al mese. Anche qualcosa in più se saranno abbassate, come ha annunciato il presidente Sergio Chiamparino, le aliquote per i redditi al di sotto dei 28mila euro, ovvero la maggior parte dei contribuenti. L'assessore al Bilancio, Aldo Reschigna, l'ha ribadito ieri: "Stiamo lavorando per definire gli scaglioni  -  ha detto  -  ma non si toccheranno le aliquote per 2 milioni di contribuenti, e anzi stiamo verificando la possibilità di abbassarle". Una limatura che finirà per pesare sui redditi più alti. La fotografia attuale delle finanze dei piemontesi è variegata. I 732mila contribuenti con un reddito fino a 15mila euro hanno un'aliquota regionale all'1,62 per cento e garantiscono un gettito di 116 milioni. Da quelli che stanno tra 15 e 28mila euro, in tutto oltre 1 milione e 200mila persone, la Regione incassa 442 milioni e 238mila euro, grazie a un'aliquota del 2,13 per cento. Oltre i 28mila euro il tasso sale: fino a 55mila, 496 mila persone, l'aliquota è al 2,31 per cento per un incasso di 340 milioni; tra i 55 e i 75mila (61mila e 400 contribuenti) la percentuale cresce al 2,32 con un gettito di oltre 70 milioni. Per i redditi al di sopra dei 75mila euro (66mila persone) l'aliquota è al 2,33, per 173 milioni di euro di entrate. In base a questa griglia la Regione nel 2014 dovrebbe incassare 1 miliardo e 142, 137 milioni in più rispetto al 2013. I margini di manovra sono abbastanza ampi: il cosiddetto "federalismo fiscale", a regime da gennaio, consente alle Regioni di aumentare l'Irpef fino a un massimo del 3,33 per cento. Un punto in più di quello previsto, già ora, per i super-redditi. A lanciare l'allarme è stata nei giorni scorsi la Uil che, da un'analisi delle aliquote Irpef nelle varie Regioni, sottolineava come in Piemonte il rischio stangata fosse imminente, con la crescita di un punto percentuale, considerato soprattutto che Piazza Castello è una delle sorvegliate speciali per i conti della sanità. La manovra a cui lavora il centrosinistra sarà probabilmente discussa in giunta la prossima settimana e fa parte del piano di risparmi per presentarsi, entro quindici giorni, al ministero delle Finanze "non con il cappello in mano  -  come ha ripetuto spesso Chiamparino  -  ma dicendo prima di tutto cosa intendiamo fare per riordinare i nostri conti". Sul tavolo, oltre alle "correzioni" sull'Irpef, ci sono altre misure: l'aumento - probabilmente di 10 euro - del bollo auto, dal quale l'ente si attende 20 milioni, quello delle concessioni per lo sfruttamento energetico, 10 milioni, e il recupero dell'evasione sui ticket sanitari, 5 milioni. In tutto 105 milioni da aggiungere ai 100 di tagli alla spesa e ai trecento che Chiamparino intende chiedere al governo come contributo "Salva Piemonte", in modo da chiudere il bilancio 2015 in pareggio. Non mancano però le polemiche. In prima fila i grillini che accusano l'amministrazione regionale di "mettere le mani in tasca ai cittadini. Il Pd ha gettato la maschera  -  dicono i consiglieri del Movimento 5 stelle  -  finge di ridurre a livello nazionale regalando 80 euro che poi si riprende con gli interessi". Anche il centrodestra è critico: secondo il capogruppo Gilberto Pichetto, infatti, un intervento sull'Irpef che salvi 2 milioni di contribuenti, ovvero la gran parte dei redditi medi, non potrà avere gli effetti sperati a meno di impennate fino ai livelli massimi di aumento per chi guadagna di più. "Stiamo facendo dei calcoli e presenteremo anche noi una proposta" ha annunciato. Argomenti aldo reschigna sergio chiamparino gilberto caldarozzi 

Via le corse sulla gomma dove ci sono già treni efficienti che coprono la stessa tratta. Per di più ora che il servizio ferroviario metropolitano è entrato a regime e sta dando frutti. E via linee che non hanno più senso, come la TorinoMilano in autobus ora che sono a disposizione due linee in ferro, una delle quali ad alta velocità. Indicazione che era arrivata dal Ministero dei Trasporti all'assessorato ai Trasporti della Regione, ora guidato da Francesco Balocco. La sovrapposizione, oltre che inutile, e dispendiosa in tempi di risorse scarse. E la riorganizzazione dei bus, che parte dalla provincia, è alle porte: si partirà a gennaio con il rientro dalle vacanze natalizie degli studenti. In attesa di capire che cosa deciderà di fare il Comune di Torino e l'Agenzia Mobilità Metropolitana sulla rete cittadina e suburbana, a gennaio scatterà il taglio dei pullman sulle strade della provincia. Una sforbiciata di 2 milioni di euro pari a circa 1 milione e 300 mila chilometri. E nel corso del 2015 ci sarà un secondo intervento per arrivare da 37 a 34 milioni. A tanto ammonta il costo per il pubblico della rete della Provincia di Torino, che da gennaio rientrerà nel perimetro della Città metropolitana. Questa riorganizzazione, però, è ancora targata Provincia di Torino. Lo studio è iniziato già a fine nel 2013. Ora si è arrivati al dunque e si deve partire per forza. A gestirla concretamente ci penserà ExtraTo, il consorzio di aziende pubblicheprivate che opera sull'area provinciale. Le aree più colpite dai tagli sono il pinerolese e l'eporediese con i suoi tre centri: Ivrea, Caluso e Chivasso. In entrambi i casi si tiene conto del servizio ferroviario esistente. Lo scopo è quello di rendere omogenee la gomma e i treni. Da Pinerolo a Torino tutto ciò che è sovrapposto con la rotaia verrà tagliato: sarà la sforbiciata più pesante. Oltre 400 mila chilometri. C'è già la linea Sfm2, quella che va da Pinerolo a Chivasso attraverso il passante torinese. Inutile una replica in bus attraverso la strada statale, toccando tutti i paesi già coperti dalla ferrovia. Non sarà toccato, invece, il servizio che sfrutta l'autostrada TorinoPinerolo, ritenuto veloce e alternativo ai binari. Anzi. Per integrarlo al meglio saranno rivisti e sfasati gli orari: nelle ore di punta, per fare un esempio, se il treno parte alle 8, il bus partirà alle 8.15. Nelle cosiddette ore di morbida se il treno parte alle 10, il pullman lascerà Pinerolo alle 10.30. Sull'eporediese una delle stazioni principali di attestamento dei bus sarà Chivasso, da dove si può prendere la linea ferroviaria metropolitana per raggiungere il centro di Torino. Le tratte in Alta Val di Susa non subiranno particolari ritocchi, mentre sulla Bassa Valle, tra Avigliana e Bussoleno, già negli scorsi anni si sono fatti interventi. Nel corso del 2015 cosa verrà ridotto? L'intenzione è quella di dire addio all'autolinea TorinoMilano, per esempio. Anacronistica perché è difficile avere una linea pagata con contributi pubblici quando ci sono 55 coppie di treni al giorno tra Torino e Milano, in parte regionali e in parte ad alta velocità. Allo studio alternative su gomma che si reggano da sole in vista anche dell'Expo. Argomenti pendolari autobus treni tagli regione piemonte 
