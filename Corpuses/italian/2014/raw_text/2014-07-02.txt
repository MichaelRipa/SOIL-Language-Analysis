None Leggi i commenti I commenti dei lettori 
GIOVEDI' 3 Cielo: seren, locali velature, isolati cumuli sulle vette più alte. Vento :     da Est-Nord Est, fino a forte sul Ponente e in mare aperto, debole altrove. Mare : da poco mosso a mosso, specie al largo e sul litorale dell'estremo Ponente. Temperature : in aumento. VENERDI' 4 Cielo : nuvolosità variabile, più compatte sui rilievi dove saranno possibili isolati rovesci e sul Centro-Levante costiero con qualche locale piovasco. Vento : debole-moderato da Sud-Sud Est sul Centro-Levante, di tendenza da Est-Nord Est sul Ponente (fino a forte su Savonese occidentale e Imperiese). Mare : mosso sottocosta, molto mosso o localmente agitato al largo. Temperature : in sensibile calo ma con aumento dell'umidità. SABATO 5 Cielo : irregolarmente nuvoloso con nubi basse sul settore centrale costiero e isolati piovaschi a ridosso dei rilievi. Vento : da Sud-Sud Ovest, teso sul Ponente e in piegamento a Sud-Sud Est sull'ansa genovese. Mare : mosso. Temperature : in ulteriore lieve calo. ------------------ Previsioni    di Angelo Lupo per l'Associazione ligure di Meteorologia  (www.centrometeoligure.it) Argomenti meteo liguria genoval dito 
Sotto ai Giardini Reali si scaverà un parcheggio di tre piani, ma secondo un “piano B”, chiesto a gran voce dai consiglieri comunali. Eviterà l’abbattimento di una decina di alberi all’angolo con via Rossini che era previsto dal piano iniziale. Il ridisegno dell’opera è stato presentato ieri dai tecnici della Viabilità, in Commissione Trasporti, presieduta da Mimmo Carretta. Si perderanno un centinaio di posti auto rispetto al previsto. Questo, hanno fatto notare i tecnici, «renderà più difficile trovare un investitore». Ma la strada sarà tentata. I posti scenderanno da 370 a 260 stalli e gli alberi esistenti verranno aggirati dalle rampe. La mediazione “salva alberi”, chiesta da Michele Paolino del Pd e da Marco Grimaldi di Sel, consentirà di approvare nella prossima seduta del consiglio comunale il «piano di valorizzazione» che prevede il passaggio di proprietà di tutta la parte bassa dei Giardini Reali dal Demanio al Comune. 
È successo di nuovo. Dalla casa di cura privata il paziente arriva in pronto soccorso in condizioni che i medici ritengono inaccettabili per una persona ricoverata in una struttura sanitaria. È lunedì quando un uomo di 55 anni - non certo un 80enne malato cronico - viene portato in ambulanza dalla Casa di cura Villa Iris di Pianezza all'ospedale di Rivoli. La diagnosi dei medici dice, nero su bianco, che quel paziente è "ipoalimentato e fortemente disidratato". La famiglia si lamenta, denuncia che l'assistenza a Villa Iris, dove l'uomo era ricoverato da venti giorni, è stata negligente, inadeguata. Solo che questa volta, invece di limitarsi a parlarne con i sanitari di Rivoli, decide di segnalare la situazione ad Antonio Saitta. Vederci chiaro è d'obbligo, è la valutazione dell'assessore alla sanità: a Villa Iris vengono ricoverati, inviati dagli ospedali dopo le dimissioni, centinaia di malati che necessitano di cure post-operatorie e di riabilitazione. Così Saitta chiede all'Asl una verifica immediata e l'azienda To3 dopo poche ore invia due medici della commissione di vigilanza. Tutta la documentazione clinica viene acquisita. Luisella Cesari, direttrice sanitaria d'azienda, conferma che l'istruttoria è in corso: "Stiamo valutando. Al momento non possiamo escludere di prendere dei provvedimenti anche se non abbiamo riscontrato condizioni che comportassero una richiesta di chiusura". Una volta dimesso il paziente sarà trasferito in un'altra struttura. Antonio Saitta attende il responso finale, ma intanto spiega la ragione del suo intervento: "Le migliaia di anziani che nei mesi estivi saranno ricoverati nelle case di cura convenzionate hanno il diritto di essere accuditi con la massima attenzione, come so che avviene nella maggioranza dei casi. Gli episodi limite come quello che mi è stato segnalato devono essere prevenuti". Il caso sarà protagonista anche dell'incontro di domani che l'assessore avrà con i direttori generali: "Chiederò la massima attenzione per verificare che i parametri di qualità ed efficienza siano rispettati al massimo". Per il gruppo Camerlengo che gestisce Villa Iris, l'avvocato Simona Grabbi replica: "L'uomo, con problemi di schizofrenia, è arrivato da noi dopo un periodo di ricovero all'ospedale di Lanzo in condizioni difficili, con problemi cardiocircolatori gravi. È stato curato e sottoposto a flebo, la febbre è stata risolta. Ha avuto uno scompenso ed è questo che ha fatto decidere il trasporto al pronto soccorso di Rivoli". 
TORINO  - Secondo giorno di allenamenti e altro colpo di mercato assestato. Dopo Omar El Kaddouri, stavolta è la volta di Antonio Nocerino che arriva in prestito dal Milan. L'arrivo di Nocerino, che ha alle spalle una carriera ricca di soddisfazioni ma soltanto ventinove anni, rappresenta il coronamento di un corteggiamento durato mesi. D'altra parte, il centrocampista rossonero aveva un motivo in più che nasceva dalla passione granata della moglie, la signora Federica. L'ultima volta che il presidente Cairo aveva provato a battere la pista del mediano napoletano era stata a gennaio: il Toro ci provò con convinzione ma Nocerino era già stato promesso al West Ham dove finì in prestito. Esperienza non esaltante, quella con gli Hammers, e adesso per Nocerino c'è tanta voglia di ricominciare da zero, nel Toro. Intanto, in vista della seconda parte del ritiro a Riscone di Brunico, il club granata ha ufficializzato le date delle tre amichevoli che la squadra di Ventura giocherà in preparazione del debutto nei preliminari di Europa League in programma giovedì 31 luglio. Il Toro scenderà in campo domenica 20 luglio alle 17,30 contro il Barnsley, che milita nella serie B inglese. Quattro giorni dopo, giovedì 24 luglio, i granata sfideranno i russi del Rubin Kazan (inizio alle 17,30), mentre l'ultima amichevole, domenica 27 luglio, vedrà il Toro affrontare il Teramo che milita in Lega Pro sempre con inizio alle 17,30. Argomenti torino fc serie a antonio nocerino Leggi i commenti I commenti dei lettori 
TORINO - L'ultima assemblea degli azionisti della storia italiana della Fiat si terrà il primo agosto a Torino. Con un comunicato il Lingotto annuncia che a quella data si terrà la riunione straordinaria dei soci per votare la fusione tra Fiat e la società di diritto olandese Fiat investements n.v . Nascerà così la nuova holding del gruppo, la Fiat Chrysler automobiles N.V., con la sigla Fca. Se l'assemblea approverà la fusione, entro fine ottobre la nuova società con sede legale in Olanda e regime fiscale inglese, sarà quotata alla borsa di New York. Proprio dalla Sec, l'organismo di controllo della borsa di Wall Street è venuto nelle ultime ore il via libera che il Lingotto attendeva da tempo. Senza l'ok americano al progetto di fusione infatti non sarebbe stato possibile immaginare la quotazione a New York, obiettivo finale di Marchionne per poter fare ricorso in modo massiccio ai capitali Usa. L'assemblea straordinaria sarà anche l'ultima che si tiene a Torino. Dopo la fusione la riunione annuale dei soci di Fca sarà tenuta in Olanda mentre il consiglio di amministrazione lascerà il Lingotto per riunirsi a Londra. Dunque un pezzo di Fiat lascerà l'Italia . Rimangono però gli insediamenti produttivi e dagli investimenti che verranno realizzati dagli Agnelli nella Penisola si capirà davvero quale sarà nella nuova azienda globale il futuro delle sue radici italiane 
None Leggi i commenti I commenti dei lettori 
Che cos’era il gioco di gambe di Lorenzi, detto Veleno. A guardarlo adesso, non sembrano nemmeno passati sessant’anni. Lui che se ne va sulla sinistra, danza sul pallone, il sinistro, il destro, ancora il sinistro che crossa al centro. Mondiali del 1954. Quando i signori del catenaccio erano ancora gli svizzeri, inventori del difensivismo spinto, e non gli azzurri. Il portiere si poteva chiamare pure "guardiano", la televisione era arrivata in Italia da qualche mese, ma chi ancora non l’aveva in casa poteva dare una sbirciata alle partite della Coppa Rimet grazie alla Settimana Incom, il cinegiornale delle sale cinematografiche. GUARDA LA PLAYLIST DEI MONDIALI DI CALCIO Le immagini custodite nell’archivio dell’Istituto Luce che Repubblica. it ripropone, raccontano con l’audio dell’epoca cos’erano i Mondiali di calcio prima che diventassero il grande show globale di oggi. Testimonianza che non è solo tecnica, ma pure di costume, e politica. Nel 1938, in piena era fascista, il Giornale Luce aderisce alle direttive anche linguistiche del regime di Mussolini: la parola dribbling viene cancellata, se un attaccante salta un difensore e se ne va, ecco, meglio dire che s’è trattato di uno "scarto". Meazza, dopo la vittoria in finale contro l’Ungheria, riceve la Coppa e fa il saluto romano. Le immagini del 1934, invece, in archivio erano senza audio: in questa nuova versione vengono accompagnate dalla lettura delle parole di Gianni Brera, tratte da una serie di articoli scritti per Repubblica nel 1982, alla vigilia del Mundial spagnolo, quando Brera ripercorse l’ntera storia della Coppa del mondo. È quello il primo Mondiale italiano (poi sarebbe venuta l’edizione delle notti magiche, 1990): il giorno della finale, azzurri e ceki entrarono in campo separati, portando in campo ciascuno la propria bandiera. A bordo campo un primo tentativo di sfruttamento pubblicitario dell’evento: la réclame della Magnesia San Pellegrino. E sugli spalti, per ripararsi dal sole, gli spettatori improvvisavano piccoli berretti di carta. Si scopre poi che una sorta di marketing industriale era già nato nel 1958 in Svezia, il Mondiale in cui sarebbe esploso un bambino di nome Pelé. I diritti tv avevano già un costo (240 milioni), logo e manifesto ufficiale della Coppa vennero riprodotti su borse, fiammiferi e cappelli. Le immagini del 1970 raccontano invece la febbre da calcio che l’Italia visse quell’estate, il primo Mondiale per nottambuli: i caroselli in strada dopo il 4-3 sulla Germania, l’attesa per la partita con il Brasile. Le automobili nel Paese erano diventate 11 milioni, 10 in più rispetto a soli dodici anni prima. Sei milioni di persone avevano il telefono in casa, i ragazzi iscritti all’Università erano trenta volte in più rispetto a venti anni prima. L’Italia che aveva ancora sulla pelle la ferita della strage di Piazza Fontana, voleva distrarsi il sabato sera con Raffaella Carrà e in quel giugno messicano con il dualismo Mazzola-Rivera. Una staffetta che costerà al ct Valcareggi la simpatia dei tifosi. In uno dei filmati, Nino Oppio, inviato del Corriere della sera, scomparso nel 2000, fa il suo bilancio del Mondiale: assolve i calciatori, "ma i tecnici", dice, "meritano la condanna". Così, all’ arrivo della squadra a Fiumicino, si vedono De Sisti, Rivera e gli altri azzurri ricevere gli applausi della folla, ma per l’allenatore tanti cartelloni di contestazione. Uno dice: "Sei la vergogna della nazione". L’ Italia era arrivata in finale. 
Non è certo una tradizione cilentana, quella del tango. Eppure sembra aver trovato terreno fertile a Morigerati, borgo medievale che s'affaccia sul golfo di Policastro. Nel paese giovedì 3 luglio arrivano da tutt'Italia centinaia di appassionati del ballo argentino per tuffarsi fino a domenica nelle atmosfere di "Cilento Tango Roots". Protagoniste della terza edizione del festival sono tre coppie di maestri: Peppe Di Gennaro e Adelma Rago, Gianpiero Galdi e Natalia Cristofaro, Alberto Bersini e Paola Pinessi. Ogni pomeriggio dalle 18, tra la piazza principale e il centro sociale della frazione Sicilì, i partecipanti possono apprendere le espressioni della danza più vicine alla tradizione dei locali di Buenos Aires. Le lezioni sono suddivise in vari livelli. Si parte dai semplici esercizi di coordinazione e dai giochi ritmici per giungere alle moderne dinamiche del tango, senza mai tralasciare l'interpretazione musicale. Il programma della kermesse, curata come ogni anno dal sindaco Cono D'Elia, include degustazioni e varie escursioni mattutine: in barca tra le coste del Cilento, a piedi sul monte Pittari e nella vicina oasi Wwf, dove si possono ammirare le risorgenze del fiume Bussento. 
