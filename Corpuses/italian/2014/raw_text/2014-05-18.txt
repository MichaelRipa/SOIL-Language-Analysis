FIRENZE – Giampiero Ventura è amareggiato, ma non ha niente da rimproverare alla sua squadra, nonostante l’occasione persa di qualificarsi alla prossima Europa League: “Ho visto piangere Baggio e Baresi, adesso è toccato a Cerci. Del resto solo chi non fa e non osa sbaglia. Fa parte del gioco, ma Alessio ha fatto un campionato straordinario e deve esserne orgoglioso. Ha segnato 13 gol e servito 11 assist, un torneo sopra le righe, poi chi ha giocato a calcio sa che i rigori si possono sbagliare. Certo dispiace che abbia sbagliato proprio questo”. [[ge:rep-locali:repubblica:86522989]] “SOFFRIRE FA PARTE DEL NOSTRO DNA” – Poteva essere una serata di grande festa e invece in casa granata c’è tanta delusione. “Soffrire fa parte del dna del tifoso granata. Credo sia stata comunque un’annata assolutamente importante, abbiamo perso domenica l’occasione di andare in Europa (1-1 in casa con il Parma, ndr) e questa sera abbiamo sbagliato il rigore che ce l’avrebbe comunque data. Dovevamo andarci per quello che abbiamo fatto nell’arco della stagione, perchè il nostro è stato un grande campionato e sarebbe stato straordinario tornare in Europa”. Le note positive non mancano. “Abbiamo costruito una squadra che gioca, mandando tanti giocatori nelle varie nazionali. Tre anni fa siamo partiti da un decimo posto in B, ora abbiamo il rammarico di non essere in Europa per quello che abbiamo sprecato nelle ultime partite, senza dimenticare le vicissitudini che abbiamo affrontato”. [[ge:rep-locali:repubblica:86526667]] “TUTTI DOBBIAMO ESSERE ORGOGLIOSI, DIFFICILE TRATTENERE IMMOBILE” – “Ai ragazzi – ha proseguito Ventura – ho detto che le sconfitte fanno parte di questo mondo e dello sport, ma ci sono campionati che ti devono far sentire orgogliosi. Io lo sono, devono esserlo anche loro e credo che pure i tifosi lo siano. Va dato onore anche alla Fiorentina che dopo tutte le chiacchiere che ci sono state in questi giorni ha fatto giustamente la sua partita”. Adesso il Toro potrebbe perdere alcuni dei suoi pezzi pregiati e ripetersi sarà durissima. “Dipende da cosa verrà fatto da oggi in avanti, dai giocatori in entrata e in uscita. Abbiamo creato un modo di lavorare, di fare calcio e una mentalità che deve essere la base per tutto il resto, ma poi dipende anche da chi arriverà e chi andrà via. E’ chiaro che ora l’obiettivo non è sperare di essere tra le prime 10, ma volere esserci”. Immobile sembra destinato ad andar via, il Borussia Dortmund è pronto a fare follie per lui. “Se a un giocatore viene offerto il classico contratto della vita, poi diventa difficile tenerlo. E’ successo anche a società più grandi di questa di perdere certi giocatori, penso a Thiago Silva e Inrahimovc. Il vero problema, con tutto il rispetto, non è chi se ne va, ma che arrivi un giocatore che ha la stessa voglia di mettersi in mostra”. Argomenti serie a torino fc gian piero ventura Leggi i commenti I commenti dei lettori 
VERONA – Meno di venti minuti per ribaltare il risultato e mettere in ginocchio l'Inter, facendo esplodere il 'Bentegodi'. Sono quelli che bastano a Victor Obinna, gettato nella mischia al 27′ del secondo tempo da Eugenio Corini con i suoi uomini sotto di una rete, per assurgere a grande protagonista della gara con cui il Chievo si congeda dai suoi tifosi per questo campionato. Dopo aver tagliato il traguardo della matematica salvezza con il colpo di sette giorni fa a Cagliari, la squadra veronese si regala anche uno scalpo eccellente, superando 2-1 in rimonta i nerazzurri e rovinando così la serata d'addio degli 'eroi del tripletè 2010 (capitan Zanetti, che lascia il calcio giocato, ma anche Samuel, Cambiasso e Milito che proseguiranno la loro carriera altrove). CHIEVO PIU' DETERMINATO, NERAZZURRI AL MINIMO SINDACALE  - Anche se maturato nel finale grazie all'uno-due del nigeriano, è comunque un successo meritato quello dei padroni di casa, che si sono approcciati a quest'ultimo atto stagionale in maniera migliore rispetto agli avversari, determinati a chiudere nel migliore dei modi un'annata dai due volti, iniziata molto in salita con Sannino in panchina ma poi rimessa in carreggiata con il ritorno di Corini, capace di condurre la piccola società scaligera al suo scudetto, ovvero la permanenza in categoria, soffrendo sì, ma riuscendoci. E quindi la festa prima dell'inizio della gara, con i giocatori in campo accompagnati dalle famiglie, è del tutto giustificata. Senza ormai grandi motivazioni, fa invece il minimo sindacale l'Inter dove Walter Mazzarri dà spazio a chi è stato meno impiegato mandando in campo nell'undici iniziale Milito, Ruben Botta, Andreolli, Carrizo e Taider. Però, con il 5° posto ormai assicurato, i nerazzurri non si dannano più di tanto l'anima e giocano al piccolo trotto, ispirati da un Kovacic sempre più calato nella parte di regista (se poi concludesse anche verso la porta quando può...). [[ge:rep-locali:repubblica:86520963]] LEGNI DI PALOSCHI E LAZAREVIC, COLPISCE ANDREOLLI - L'avvio è di marca gialloblù. Paloschi anticipa l'uscita di Carrizo ma manda a lato. Al 9′ ci riprova il capocannoniere del Chievo, pescato solo in mezzo all'area da Bentivoglio, timbrando la traversa di testa. Dalla parte opposta ci provano Botta (sinistro da fuori, alto) e D'Ambrosio, con Squizzi pronto a chiudere il suo palo e poi anche sul tentativo di Taider. Allo scoccare della mezz'ota il secondo legno per padroni di casa: Lazarevic va via a sinistra, diagonale mancino a Carrizo battuto ma il pallone sbatte sul palo e torna fra le braccia del portiere. Quando tutti pensano ormai al the (o a qualche altro forma di ristoro sugli spalti), a sorpresa passa invece l'Inter: punizione laterale di Taider, sul rimpallo in area tra una selva di gambe si avventa Andreolli che spara di prima intenzione mettendo alle spalle di Squizzi. E il difensore, ex Chievo, non esulta per rispetto della squadra scaligera. ENTRA OBINNA E SUBITO SORPRENDE CARRIZO - Nella ripresa non sono tanti i sussulti, anche se il Chievo ci mette buona volontà per non finire il torneo con una sconfitta interna. Il match si appiattisce un po', il pubblico di casa si diverte alle notizia della goleada del Napoli sul Verona. L'Inter non incide, nonostante un paio di situazioni interessanti a metà tempo, con Botta e poi Kovacic. E così la mossa giusta l'azzecca Corini: dentro Obinna e fuori Dainelli. Nel giro di pochi secondi il nigeriano sigla il pari: verticalizzazione di Lazarevic e Obinna scarica il diagonale verso la porta, sorprendendo Carrizo sul proprio palo. MILITO NON TROVA LA ZAMPATA GIUSTA, OBINNA CONCEDE IL BIS  - Nel finale Milito cerca di far ricordare ai suoi tifosi gli anni belli, ma il suo doppio tentativo si rivela infruttuoso. E allo scadere a lasciare il segno è di nuovo Obinna, che coglie di nuovo impreparato Carrizo con un destro da fuori firmando una doppietta di quelle da raccontare ai nipotini, regalando un dispiacere a Mazzarri, che da domani deve cominciare a pensare al futuro e a come rendere competitiva l'Inter di Thohir. CHIEVO  -  INTER 2-1 (0-1) CHIEVO (4-4-2) : Squizzi 6; Frey 6, Dainelli 6 (27′ st Obinna 7.5), Bernardini 6, Dramè 6.5; Radovanovic 6 (17' st Kupisz 6), Bentivoglio 6, Hetemaj 6 (41' st Calello sv), Rubin 5.5; Paloschi 6.5, Lazarevic 6.5. (25 Agazzi, 96 Moschin, 4 Claiton, 11 Guana, 12 Cesar, 19 Paredes, 23 Guarente, 32 Brighenti, 39 Stoian). All.: Corini 6.5. INTER (3-5-2): Carrizo 5; Campagnaro 5 (1' st Ranocchia 5.5), Cambiasso 6, Andreolli 6.5; Zanetti 6, Taider 6, Kovacic 6.5 (37' st Guarin sv), Alvarez 5.5, D'Ambrosio 6; Botta 6 (40' st Bonazzoli sv), Milito 5.5. (12 Castellazzi, 2 Jonathan, 9 Icardi, 17 Kuzmanovic, 25 Samuel, 35 Rolando, 55 Nagatomo, 88 Hernanes, 94 Polo). All.: Mazzarri 6. ARBITRO: Manganiello di Pinerolo 6. MARCATORI: nel pt 41' Andreolli (I); nel st 28' e 45' Obinna (C). AMMONITI: Andreolli (I) e Frey (C) per gioco falloso, Dramè (C) per comportamento non regolamentare. ANGOLI: 7-3 per il Chievo. RECUPERO: pt 0', st 2'. SPETTATORI: 15 mila circa. Argomenti chievo inter serie a Leggi i commenti I commenti dei lettori 
None Leggi i commenti I commenti dei lettori 
PARMA - Una gioia da condividere con tutti. Il Parma ha centrato la qualificazione in Europa League e il tecnico Roberto Donadoni ringrazia tutti: ”Oggi avevamo solo un obbligo che era quello di vincere la gara e il Livorno ha fatto il suo con grande dignita’. Noi sapevamo che non dipendeva solo da noi e quello che e’ successo oggi e’ il risultato di tutto cio’ che ha fatto questo gruppo durante quest’annata meravigliosa in virtu’ di un lavoro portato avanti a 360 gradi”. EUROPA NELL’ANNO DEL CENTENARIO - Non c’era occasione migliore per festeggiare l’anno del Centenario: ”I ragazzi hanno meritato tutto quello che hanno ottenuto e li ringrazio perche’ nel centenario del Parma abbiamo raggiunto un grande obiettivo – aggiunge Donadoni a Sky Sport -. Amauri ha giocato una grane partita entrando con l’energia giusta anche se nell’ultimo periodo aveva giocato un po’ meno. Cassano, invece, ha fatto un grande campionato in virtu’ di un grande gruppo che lo ha sempre aiutato a fare meno fatica anche oggi nel primo tempo mi ha fatto un po’ arrabbiare. Lui e’ un giocatore che sa come accendere la luce. Dice di aver fatto tanta fatica con me, ma sono contento che sia cosi”. IL FUTURO DI DONADONI - Cercato dal Milan, Donadoni risponde così sul suo futuro: ”Io adesso penso solo ad essere l’allenatore del Parma, il resto verra’ deciso insieme. Io ho comunque un contratto e sono riconoscente di quello che il Parma mi ha dato”. Sulle voci sui rossoneri: ”Adesso non devo cadere nel solito discorso di dover rispondere io alle cose che dicono altri. Qui c’e’ un ottimo rapporto, meraviglioso con il presidente e con Leonardi. Abbiamo sempre ragionato insieme e ci godiamo un ottimo risultato. Ora penso solo ad essere un allenatore del Parma perche’ dire qualcosa in una serata del genere sarebbe un suicidio. Quando si tratta della propria vita e professione e’ giusto che ognuno decida per se stesso, sono felice di quello che mi ha dato il Parma, ho un contratto e intendo onorarlo conclude”. AMAURI: ”NON HO PAROLE, SONO FELICISSIMO” - Match-winner nella sfida contro il Livorno, Amauri si gode la qualificazione del Parma: ”Non ho parole, sono riuscito a segnare questo gol e sono felicissimo. Non vedevo l’ora di entrare, poi ci sono riuscito e ora sono felicissimo. Dopo tanta sofferenza segnare questo gol e portare il Parma in Europa e’ una cosa grandissima”. E sul futuro: ”Io voglio giocare questa coppa ma di questo parleremo piu’ avanti”, conclude. Argomenti parma fc serie a roberto donadoni Leggi i commenti I commenti dei lettori 
FIRENZE – Il Torino fallisce l’appuntamento con la storia. La vittoria a Firenze mancava dal lontano 1976 e anche questa volta il Franchi risulta fatale ai granata. I sogni europei dei ragazzi di Ventura si infrangono in pieno recupero, quando Cerci si lascia ipnotizzare da Rosati e sbaglia il rigore che avrebbe riportato il Toro a giocare una competizione internazionale dopo 20 anni di assenza. E il destino, beffardo e implacabile, ha voluto che a fallire sia stato proprio uno degli uomini simbolo di questa squadra, fino a quel momento migliore in campo. [[ge:rep-locali:repubblica:86522989]] RITMO BASSO NEL PRIMO TEMPO – Il Torino, privo dello squalificato Immobile, è molto prudente in avvio e lascia l’iniziativa in mano alla Fiorentina, con l’intenzione di ripartire affidandosi alla velocità di Cerci. I viola fanno girare bene la palla, ma faticano a trovare spazi vista la grande densità difensiva dei granata. Gli uomini di Montella si affidano spesso alla conclusione da fuori e al 10’ sfiorano il vantaggio. Rossi inventa un tiro dal limite con una traiettoria a scendere insidiosissima, ma Padelli vola a deviare sopra la traversa. La risposta del Torino arriva poco dopo il 20’, quando Cerci porta a spasso tre giocatori della Fiorentina con un’irresistibile percussione centrale. Dopo aver allargato sulla destra per El Kaddouri finisce a terra e non può chiudere la triangolazione con il marocchino. La trattenuta di Hegazy, iniziata fuori area, è netta. Rizzoli però lascia correre, forse perché l’attaccante granata si lascia cadere in ritardo. Il primo tempo scorre via senza regalare altri sussulti degni di nota. Il Torino prova ad alzare un po’ il ritmo, ma non riesce a rendersi mai pericoloso e le squadre vanno all’intervallo sul risultato di parità. NELLA RIPRESA LA GARA SI ACCENDE – Di tutt’altro tenore il secondo tempo. Il Toro è più aggressivo e prova a schiacciare la Fiorentina nella sua metà campo. Quando l’inerzia sembra volgere in favore dei granata, però, Rizzoli fischia un rigore per la Fiorentina che definire generoso è un eufemismo. Cuadrado entra in area e Vives interrompe la corsa per evitare il contatto: è il colombiano che finisce addosso al granata, ma l’arbitro indica il dischetto. Rossi dagli undici metri non fallisce e spiazza Padelli. Ventura, allora, decide di aumentare il peso offensivo della squadra per giocarsi il tutto per tutto, inserendo Barreto e Larrondo. All’argentino bastano meno di due minuti per lasciare il segno: Cerci se ne va sulla destra e mette in area, dove Larrondo appoggia in rete da pochi passi. Il Torino, visto il vantaggio del Parma sul Livorno, deve vincere e si riversa in avanti, ma lascia tanti spazi alle ripartenze viola. Al 79’ Cuadrado vola sulle praterie concesse dai granata e mette Rebic a tu per tu con Padelli: il neo entrato non sbaglia. Con carattere e orgoglio, però, il Toro non molla e riapre la gara con una punizione di Kurtic all’84’. FINALE AL CARDIOPALMA -  La gara si infiamma di nuovo e i granata credono nell’impresa. Il sogno sembra destinato a diventare realtà quando Roncaglia atterra in area Barreto: Rizzoli indica deciso il dischetto. Rosati, però, intuisce il tiro di Cerci e strozza in gola il grido di gioia dei cinquemila tifosi del Torino accorsi al Franchi. Finisce con la delusione degli uomini di Ventura e con le lacrime di un Cerci che viene consolato anche dagli avversari, in particolare da Rossi. Il Toro, reduce comunque da una stagione sopra ogni aspettativa, deve attendere ancora per tornare tra le grandi. [[ge:rep-locali:repubblica:86526667]] FIORENTINA-TORINO 2-2 (0-0) Fiorentina (4-3-1-2): Rosati 7; Roncaglia 5.5, Rodriguez 6, Hegazy 6, Pasqual 6 (32′ st Rebic 6.5); Aquilani 6, Pizarro 6, Vargas 6; Borja Valero 5.5; Cuadrado 6.5 (40′ st Bakic sv), Rossi 6.5 (17′ st Joaquin 5.5). All.: Montella. Torino (5-3-2): Padelli 6; Glik 6, Vives 6, Moretti 6; Maksimovic 6, Kurtic 6.5, Tachtsidis 5.5 (19′ st Larrondo 6.5), El Kaddouri 6.5, Darmian 6; Cerci 5.5, Meggiorini 5.5 (20′ st Barreto 6). All. Ventura. Arbitro : Rizzoli di Bologna Reti : 12′ st Rossi (rig), 22′ st Larrondo, 34′ st Rebic, 39′ st Kurtic Note – Al 49′ st Rosati para un rigore a Cerci. Ammoniti: Pizarro, Vives, Darmian, Cuadrado, Rodriguez, Vargas, Roncaglia. Angoli: 7-5. Recupero: 0′; 4′. Argomenti serie a torino fc fiorentina Leggi i commenti I commenti dei lettori 
FIRENZE - Non nasconde la propria soddisfazione Vincenzo Montella al termine della gara che ha chiuso la stagione dei viola: "E' stata un'annata particolarmente positiva: la squadra ha proseguito lungo il solco segnato lo scorso anno, dimostrando sempre grande voglia di fare risultato e di imporre il suo calcio. Il pubblico di Firenze questo lo ha capito: ha applaudito i miei ragazzi anche in occasione di alcune sconfitte ed è stato sempre al nostro fianco. La prossima stagione? Dobbiamo provare a migliorare questo collettivo, che al momento ha raggiunto livelli di eccellenza, grazie al lavoro di tutti e della società in primis, ma non sarà facile. Io voglio continuare a lavorare qui a Firenze e in questo modo: sono orgoglioso di quanto fatto finora e degli attestati di stima che riceviamo giorno dopo giorno. Siamo felici soprattutto, ripeto, del sostegno e dell'approvazione del nostro meraviglioso pubblico", ha puntualizzato il tecnico viola. [[ge:rep-locali:repubblica:86522989]] Montella si sofferma anche sulle condizioni di Rossi, che spera sempre di più di andare al Mondiale in Brasile: "Certe valutazioni  spettano al ct Prandelli, che farà di certo la scelta giusta per la Nazionale. La scorsa settimana non ero ottimista; in questi ultimi giorni invece l'ho visto bene. Si è allenato con continuità e con intensità: vedremo nei prossimi giorni come andrà", ha concluso l'allenatore della squadra gigliata. Argomenti fiorentina serie a vincenzo montella Leggi i commenti I commenti dei lettori 
VERONA - "Parlero' con la societa' per i giocatori che servono. Ogni partita e' un esame e ci porta a fare delle valutazioni. E' stata una stagione particolare con tante situazioni strane da gestire, siamo arrivati all'ultima partita con l'obiettivo gia' in tasca, non e' che il match di stasera abbia spostato di molto le cose. Cambiasso? Ha fatto un grandissimo campionato partendo spesso da titolare ma quest'anno la societa' ha fatto un certo tipo di scelte che vanno capite. La stima per lui l'ho dimostrata sempre, non devo aggiungere niente". Walter Mazzarri fa un bilancio della stagione già con il pensiero alla prossima. "Durante l'anno un allenatore non deve mai parlare - spiega Mazzarri -, deve lavorare e basta. Poi a fine anno ci si confronta con i numeri e si puo' dire tutto. Ma durante l'anno si deve tirare fuori il massimo dai propri giocatori e parlare il meno possibile. Io non sono mai stato in cerca di contratti, quando si deve ripartire si deve fare con entusiasmo. Bisogna parlare ed essere chiari in tutto all'interno della societa'. Tutti gli allenatori, se vogliono avere credito, devono partire entusiasti per il ritiro. Quest'anno ci sono state tante cose particolari, difficili da gestire tutte insieme. Per questo dobbiamo incontrarci varie volte, parlare e ripartire con entusiasmo. E' stato un anno di transizione, l'ha detto anche Thohir. E' la fine di un ciclo. Quest'anno c'erano tanti ragazzi, tanti professionisti esemplari e calciatori eccezionali ma e' chiaro che quando ci sono tanti giovani e tanti giocatori in scadenza per i quali, magari, non e' facile pensare solo alle partite, tutte queste cose contribuiscono a produrre questo campionato. Quando sono arrivato e giravo per Milano la gente mi chiedeva di tornare in Europa. Considerando da dove siamo partiti direi che il campionato e' stato positivo. Solo che nel calcio si scorda tutto subito". "Io un contratto ce l'ho  gia' - ha concluso il tecnico toscano -. L'anno scorso ero in scadenza e ho fatto la migliore annata a Napoli, non cambierebbe niente se non rinnovassi perche' l'anno prossimo, al di la' del prolungamento o meno, darei comunque il massimo". Sulla gara con il Chievo: "L'allenatore deve fare il massimo per la societa' per cui lavora. Oggi  era una partita senza obiettivi, era giusto dare spazio a chi aveva  sofferto in panchina. Va bene cosi'". MORATTI: "GIUSTO CHIUDERE ERA TRIPLETE" - "Sembrava giusto, stasera, che i ragazzi del Triplete chiudessero un periodo bello, pieno di bei ricordi. Mi sembrava rispettoso. Tutti sono amati, non solo Zanetti, perche' tutti hanno fatto molto di piu' di quanto mi aspettassi. Se la societa' ha deciso di chiudere quell'epoca vuol dire che i progetti sono adatti a voltare pagina. Questi giocatori hanno dato tutto quello che potevano, qualcuno magari e' piu' anziano, qualcuno un po' meno, ma penso che la societa' abbia fatto un passo giusto. La societa' e' importante, poi non so se sara' facile creare subito una squadra di successo. So che si provera' a crearla subito, poi magari puoi avere fortuna e riuscirci subito oppure puoi impiegare qualche anno ad avere successo". Ultimamente le decisioni piu' importanti all'interno della societa' sembrano passare dalle mani del direttore sportivo Piero Ausilio:"Si', lui sara' il punto di riferimento fondamentale - conferma Moratti -, ha l'esperienza necessaria e capacita' di comunicazione. Credo che la societa' abbia scelto lui, non penso che ci sara' una struttura piu' grande". Argomenti inter serie a walter mazzarri Leggi i commenti I commenti dei lettori 
None Leggi i commenti I commenti dei lettori 
